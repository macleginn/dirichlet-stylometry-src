liber primus c plinius septicio claro suo s frequenter hortatus es ut epistulas si quas paulo curatius scripsissem colligerem publicaremque collegi non seruato temporis ordine neque enim historiam componebam sed ut quaeque in manus uenerat superest ut nec te consilii nec me paeniteat obsequii ita enim fiet ut eas quae adhuc neglectae iacent requiram et si quas addidero non supprimam uale c plinius maturo arriano suo s quia tardiorem aduentum tuum prospicio librum quem prioribus epistulis promiseram exhibeo hunc rogo ex consuetudine tua et legas et emendes eo magis quod nihil ante peraeque eodem zhlw scripsisse uideor temptaui enim imitari demosthenen semper tuum caluum nuper meum dumtaxat figuris orationis nam uim tantorum uirorum pauci quos aequus    adsequi possunt nec materia ipsa huic  uereor ne improbe dicam aemulationi repugnauit erat enim prope tota in contentione dicendi quod me longae desidiae indormientem excitauit si modo is sum ego qui excitari possim non tamen omnino marci nostri lhkuqous fugimus quotiens paulum itinere decedere non intempestiuis amoenitatibus admonebamur acres enim esse non tristes uolebamus nec est quod putes me sub hac exceptione ueniam postulare nam quo magis intendam limam tuam confitebor et ipsum me et contubernales ab editione non abhorrere si modo tu fortasse errori nostro album calculum adieceris est enim plane aliquid edendumatque utinam hoc potissimum quod paratum est audis desidiae uotum edendum autem ex pluribus causis maxime quod libelli quos emisimus dicuntur in manibus esse quamuis iam gratiam nouitatis exuerint nisi tamen auribus nostris bibliopolae blandiuntur sed sane blandiantur dum per hoc mendacium nobis studia nostra commendent uale c plinius caninio rufo suo s quid agit comum tuae meaeque deliciae quid suburbanum amoenissimum quid illa porticus uerna semper quid platanon opacissimus quid euripus uiridis et gemmeus quid  subiectus et seruiens lacus quid illa mollis et tamen solida gestatio quid balineum illud quod plurimus sol implet et circumit quid triclinia illa popularia illa paucorum quid cubicula diurna nocturna possident te et per uices partiuntur an ut solebas intentione rei familiaris obeundae crebris excursionibus auocaris si possident felix beatusque es si minus unus ex multis quin tu tempus enim humiles et sordidas curas aliis mandas et ipse te in alto isto pinguique secessu studiis adseris hoc sit negotium tuum hoc otium hic labor haec quies in his uigilia in his etiam somnus reponatur effinge aliquid et excude quod sit perpetuo tuum nam reliqua rerum tuarum post te alium atque alium dominum sortientur hoc numquam tuum desinet esse si semel coeperit scio quem animum quod horter ingenium tu modo enitere ut tibi ipse sis tanti quanti uideberis aliis si tibi fueris uale c plinius pompeiae celerinae socrui s quantum copiarum in ocriculano in narniensi in carsulano in perusino tuo in narniensi uero etiam balineum ex epistulis meis nam iam tuis opus non est una illa breuis et uetus sufficit non mehercule tam mea sunt quae mea sunt quam quae tua hoc tamen differunt quod sollicitius et intentius tui me quam mei excipiunt idem fortasse eueniet tibi  si quando in nostra deuerteris quod uelim facias primum ut perinde nostris rebus ac nos tuis perfruaris deinde ut mei expergiscantur aliquando qui me secure ac prope neglegenter exspectant nam mitium dominorum apud seruos ipsa consuetudine metus exolescit nouitatibus excitantur probarique dominis per alios magis quam per ipsos laborant uale c plinius uoconio romano suo s uidistine quemquam m regulo timidiorem humiliorem post domitiani mortem sub quo non minora flagitia commiserat quam sub nerone sed tectiora coepit uereri ne sibi irascerer nec fallebatur irascebar rustici aruleni periculum fouerat exsultauerat morte adeo ut librum recitaret publicaretque in quo rusticum insectatur atque etiam stoicorum simiam adpellat adicit uitelliana cicatrice stigmosum agnoscis eloquentiam reguli lacerat herennium senecionem tam intemperanter quidem ut dixerit ei mettius carus quid tibi cum meis mortuis numquid ego crasso aut camerino molestus sum quos ille sub nerone accusauerat haec me regulus dolenter tulisse credebat ideoque etiam cum recitaret librum non adhibuerat praeterea reminiscebatur quam capitaliter ipsum me apud centumuiros lacessisset aderam arrionillae timonis uxori rogatu aruleni rustici regulus contra nitebamur nos in parte causae sententia metti modesti optimi uiri is tunc in exsilio erat a domitiano relegatus ecce tibi regulus quaero inquit secunde quid de modesto sentias uides quod periculum  si respondissem bene quod flagitium si male non possum dicere aliud tunc mihi quam deos adfuisse respondebo inquam si de hoc centumuiri iudicaturi sunt rursus ille quaero quid de modesto sentias iterum ego solebant testes in reos non in damnatos interrogari tertio ille non iam quid de modesto sed quid de pietate modesti sentias quaero quaeris inquam quid sentiam at ego ne interrogare quidem fas puto de quo pronuntiatum est conticuit me laus et gratulatio secuta est quod nec famam meam aliquo responso utili fortasse inhonesto tamen laeseram nec me laqueis tam insidiosae interrogationis inuolueram nunc ergo conscientia exterritus adprehendit caecilium celerem mox fabium iustum rogat ut me sibi reconcilient nec contentus peruenit ad spurinnam huic suppliciter ut est cum timet abiectissimus rogo mane uideas plinium domi sed plane mane neque enim ferre diutius sollicitudinem possum et quoquo modo efficias ne mihi irascatur euigilaueram nuntius a spurinna uenio ad te immo ego ad te coimus in porticum liuiae cum alter ad alterum tenderemus exponit reguli mandata addit preces suas ut decebat optimum uirum pro dissimillimo parce cui ego dispicies ipse quid renuntiandum regulo putes te decipi a me non oportet exspecto mauricum nondum ab exsilio uenerat ideo nihil alterutram in partem respondere tibi possum facturus quidquid ille decreuerit illum enim esse huius consilii ducem me comitem decet paucos post dies  ipse me regulus conuenit in praetoris officio illuc persecutus secretum petit ait timere se ne animo meo penitus haereret quod in centumuirali iudicio aliquando dixisset cum responderet mihi et satrio rufo satrius rufus cui non est cum cicerone aemulatio et qui contentus est eloquentia saeculi nostri respondi nunc me intellegere maligne dictum quia ipse confiteretur ceterum potuisse honorificum existimari est enim inquam mihi cum cicerone aemulatio nec sum contentus eloquentia saeculi nostri nam stultissimum credo ad imitandum non optima quaeque proponere sed tu qui huius iudicii meministi cur illius oblitus es in quo me interrogasti quid de metti modesti pietate sentirem expalluit notabiliter quamuis palleat semper et haesitabundus interrogaui non ut tibi nocerem sed ut modesto uide hominis crudelitatem qui se non dissimulet exsuli nocere uoluisse subiunxit egregiam causam scripsit inquit in epistula quadam quae apud domitianum recitata est regulus omnium bipedum nequissimus quod quidem modestus uerissime scripserat hic fere nobis sermonis terminus neque enim uolui progredi longius ut mihi omnia libera seruarem dum mauricus uenit nec me praeterit esse regulum duskaqaireton est enim locuples factiosus curatur a multis timetur a pluribus quod plerumque fortius amore est potest tamen fieri ut haec concussa labantur nam gratia malorum tam infida est quam ipsi uerum ut idem saepius dicam exspecto mauricum uir est grauis prudens multis experimentis eruditus et qui futura possit ex praeteritis prouidere mihi et  temptandi aliquid et quiescendi illo auctore ratio constabit haec tibi scripsi quia aequum erat te pro amore mutuo non solum omnia mea facta dictaque uerum etiam consilia cognoscere uale c plinius cornelio tacito suo s ridebis et licet rideas ego ille quem nosti apros tres et quidem pulcherrimos cepi ipse inquis ipse non tamen ut omnino ab inertia mea et quiete discederem ad retia sedebam erat in proximo non uenabulum aut lancea sed stilus et pugillares meditabar aliquid enotabamque ut si manus uacuas plenas tamen ceras reportarem non est quod contemnas hoc studendi genus mirum est ut animus agitatione motuque corporis excitetur iam undique siluae et solitudo ipsumque illud silentium quod uenationi datur magna cogitationis incitamenta sunt proinde cum uenabere licebit auctore me ut panarium et lagunculam sic etiam pugillares feras experieris non dianam magis montibus quam mineruam inerrare uale c plinius octauio rufo suo s uide in quo me fastigio collocaris cum mihi idem potestatis idemque regni dederis quod homerus ioui optimo maximo tw d eteron men edwke pathr eteron d aneneusen nam ego quoque simili nutu ac renutu respondere uoto tuo  possum etenim sicut fas est mihi praesertim te exigente excusare baeticis contra unum hominem aduocationem ita nec fidei nostrae nec constantiae quam diligis conuenit adesse contra prouinciam quam tot officiis tot laboribus tot etiam periculis meis aliquando deuinxerim tenebo ergo hoc temperamentum ut ex duobus quorum alterutrum petis eligam id potius in quo non solum studio tuo uerum etiam iudicio satisfaciam neque enim tantopere mihi considerandum est quid uir optimus in praesentia uelis quam quid semper sis probaturus me circa idus octobris spero romae futurum eademque haec praesentem quoque tua meaque fide gallo confirmaturum cui tamen iam nunc licet spondeas de animo meo h kai kuanehsin ep ofrusi neuse cur enim non usquequaque homericis uersibus agam tecum quatenus tu me tuis agere non pateris quorum tanta cupiditate ardeo ut uidear mihi hac sola mercede posse corrumpi ut uel contra baeticos adsim paene praeterii quod minime praetereundum fuit accepisse me careotas optimas quae nunc cum ficis et boletis certandum habent uale c plinius pompeio saturnino suo s peropportune mihi redditae sunt litterae tuae quibus flagitabas ut tibi aliquid ex scriptis meis mitterem cum ego id ipsum destinassem addidisti ergo calcaria sponte currenti pariterque et tibi ueniam recusandi laboris et mihi exigendi  uerecundiam sustulisti nam nec me timide uti decet eo quod oblatum est nec te grauari quod depoposcisti non est tamen quod ab homine desidioso aliquid noui operis exspectes petiturus sum enim ut rursus uaces sermoni quem apud municipes meos habui bibliothecam dedicaturus memini quidem te iam quaedam adnotasse sed generaliter ideo nunc rogo ut non tantum uniuersitati eius attendas uerum etiam particulas qua soles lima persequaris erit enim et post emendationem liberum nobis uel publicare uel continere quin immo fortasse hanc ipsam cunctationem nostram in alterutram sententiam emendationis ratio deducet quae aut indignum editione dum saepius retractat inueniet aut dignum dum id ipsum experitur efficiet quamquam huius cunctationis meae causae non tam in scriptis quam in ipso materiae genere consistunt est enim paulo quasi gloriosius et elatius onerabit hoc modestiam nostram etiamsi stilus ipse pressus demissusque fuerit propterea quod cogimur cum de munificentia parentum nostrorum tum de nostra disputare anceps hic et lubricus locus est etiam cum illi necessitas lenocinatur etenim si alienae quoque laudes parum aequis auribus accipi solent quam difficile est obtinere ne molesta uideatur oratio de se aut de suis disserentis nam cum ipsi honestati tum aliquanto magis gloriae eius praedicationique inuidemus atque ea demum recte facta minus detorquemus et carpimus quae in obscuritate et silentio reponuntur qua ex causa saepe ipse mecum nobisne tantum quidquid est istud composuisse an et aliis debeamus ut nobis admonet illud quod pleraque quae sunt agendae rei necessaria eadem peracta nec utilitatem parem nec gratiam retinent ac ne longius exempla repetamus quid utilius fuit quam munificentiae rationem etiam stilo prosequi per hoc enim adsequebamur primum ut honestis cogitationibus  immoraremur deinde ut pulchritudinem illarum longiore tractatu peruideremus postremo ut subitae largitionis comitem paenitentiam caueremus nascebatur ex his exercitatio quaedam contemnendae pecuniae nam cum omnes homines ad custodiam eius natura restrinxerit nos contra multum ac diu pensitatus amor liberalitatis communibus auaritiae uinculis eximebat tantoque laudabilior munificentia nostra fore uidebatur quod ad illam non impetu quodam sed consilio trahebamur accedebat his causis quod non ludos aut gladiatores sed annuos sumptus in alimenta ingenuorum pollicebamur oculorum porro et aurium uoluptates adeo non egent commendatione ut non tam incitari debeant oratione quam reprimi ut uero aliquis libenter educationis taedium laboremque suscipiat non praemiis modo uerum etiam exquisitis adhortationibus impetrandum est nam si medici salubres sed uoluptate carentes cibos blandioribus adloquiis prosequuntur quanto magis decuit publice consulentem utilissimum munus sed non perinde populare comitate orationis inducere praesertim cum enitendum haberemus ut quod parentibus dabatur et orbis probaretur honoremque paucorum ceteri patienter et exspectarent et mererentur sed ut tunc communibus magis commodis quam priuatae iactantiae studebamus cum intentionem effectumque muneris nostri uellemus intellegi ita nunc in ratione edendi ueremur ne forte non aliorum utilitatibus sed propriae laudi seruisse uideamur praeterea meminimus quanto maiore animo honestatis fructus in conscientia quam in fama reponatur sequi enim gloria non adpeti debet nec si casu aliquo non sequatur idcirco quod gloriam meruit minus pulchrum est ii uero  qui benefacta sua uerbis adornant non ideo praedicare quia fecerint sed ut praedicarent fecisse creduntur sic quod magnificum referente alio fuisset ipso qui gesserat recensente uanescit homines enim cum rem destruere non possunt iactationem eius incessunt ita si silenda feceris factum ipsum si laudanda non sileas ipse culparis me uero peculiaris quaedam impedit ratio etenim hunc ipsum sermonem non apud populum sed apud decuriones habui nec in propatulo sed in curia uereor ergo ut sit satis congruens cum in dicendo adsentationem uulgi adclamationemque defugerim nunc eadem illa editione sectari cumque plebem ipsam cui consulebatur limine curiae parietibusque discreuerim ne quam in speciem ambitionis inciderem nunc eos etiam ad quos ex munere nostro nihil pertinet praeter exemplum uelut obuia ostentatione conquirere habes cunctationis meae causas obsequar tamen consilio tuo cuius mihi auctoritas pro ratione sufficiet uale c plinius minicio fundano suo s mirum est quam singulis diebus in urbe ratio aut constet aut constare uideatur pluribus iunctisque non constet nam si quem interroges hodie quid egisti respondeat officio togae uirilis interfui sponsalia aut nuptias frequentaui ille me ad signandum testamentum ille in aduocationem ille in consilium rogauit haec quo die feceris necessaria eadem si cotidie fecisse te reputes inania uidentur multo magis cum secesseris tunc enim subit recordatio quot dies quam  frigidis rebus absumpsi quod euenit mihi postquam in laurentino meo aut lego aliquid aut scribo aut etiam corpori uaco cuius fulturis animus sustinetur nihil audio quod audisse nihil dico quod dixisse paeniteat nemo apud me quemquam sinistris sermonibus carpit neminem ipse reprehendo nisi tamen me cum parum commode scribo nulla spe nullo timore sollicitor nullis rumoribus inquietor mecum tantum et cum libellis loquor o rectam sinceramque uitam o dulce otium honestumque ac paene omni negotio pulchrius o mare o litus uerum secretumque mouseion quam multa inuenitis quam multa dictatis proinde tu quoque strepitum istum inanemque discursum et multum ineptos labores ut primum fuerit occasio relinque teque studiis uel otio trade satius est enim ut atilius noster eruditissime simul et facetissime dixit otiosum esse quam nihil agere uale c plinius attio clementi suo s si quando urbs nostra liberalibus studiis floruit nunc maxime floret multa claraque exempla sunt sufficeret unum euphrates philosophus hunc ego in syria cum adulescentulus militarem penitus et domi inspexi amarique ab eo laboraui etsi non erat laborandum est enim obuius et expositus plenusque humanitate quam praecipit atque utinam sic ipse quam spem tunc ille de me concepit impleuerim ut ille multum uirtutibus suis addidit aut ego nunc illas magis miror quia magis intellego quamquam ne nunc quidem satis  intellego ut enim de pictore scalptore fictore nisi artifex iudicare ita nisi sapiens non potest perspicere sapientem quantum tamen mihi cernere datur multa in euphrate sic eminent et elucent ut mediocriter quoque doctos aduertant et adficiant disputat subtiliter grauiter ornate frequenter etiam platonicam illam sublimitatem et latitudinem effingit sermo est copiosus et uarius dulcis in primis et qui repugnantes quoque ducat impellat ad hoc proceritas corporis decora facies demissus capillus ingens et cana barba quae licet fortuita et inania putentur illi tamen plurimum uenerationis adquirunt nullus horror in cultu nulla tristitia multum seueritatis reuerearis occursum non reformides uitae sanctitas summa comitas par insectatur uitia non homines nec castigat errantes sed emendat sequaris monentem attentus et pendens et persuaderi tibi etiam cum persuaserit cupias iam uero liberi tres duo mares quos diligentissime instituit socer pompeius iulianus cum cetera uita tum uel hoc uno magnus et clarus quod ipse prouinciae princeps inter altissimas condiciones generum non honoribus principem sed sapientia elegit quamquam quid ego plura de uiro quo mihi frui non licet an ut magis angar quod non licet nam distringor officio ut maximo sic molestissimo sedeo pro tribunali subnoto libellos conficio tabulas scribo plurimas sed inlitteratissimas litteras soleo non numquam nam id ipsum quando contingit de his occupationibus apud euphraten queri ille me consolatur adfirmat etiam esse hanc philosophiae et quidem  pulcherrimam partem agere negotium publicum cognoscere iudicare promere et exercere iustitiam quaeque ipsi doceant in usu habere mihi tamen hoc unum non persuadet satius esse ista facere quam cum illo dies totos audiendo discendoque consumere quo magis te cui uacat hortor cum in urbem proxime ueneris uenias autem ob hoc maturius illi te expoliendum limandumque permittas neque enim ego ut multi inuideo aliis bono quo ipse careo sed contra sensum quendam uoluptatemque percipio si ea quae mihi denegantur amicis uideo superesse uale c plinius fabio iusto suo s olim mihi nullas epistulas mittis nihil est inquis quod scribam at hoc ipsum scribe nihil esse quod scribas uel solum illud unde incipere priores solebant si uales bene est ego ualeo hoc mihi sufficit est enim maximum ludere me putas serio peto fac sciam quid agas quod sine sollicitudine summa nescire non possum uale c plinius calestrio tironi suo s iacturam grauissimam feci si iactura dicenda est tanti uiri amissio decessit corellius rufus et quidem sponte quod dolorem meum exulcerat est enim luctuosissimum genus mortis quae non ex natura nec fatalis uidetur nam utcumque in illis qui morbo finiuntur magnum ex ipsa necessitate solacium est in iis uero quos accersita mors aufert hic  insanabilis dolor est quod creduntur potuisse diu uiuere corellium quidem summa ratio quae sapientibus pro necessitate est ad hoc consilium compulit quamquam plurimas uiuendi causas habentem optimam conscientiam optimam famam maximam auctoritatem praeterea filiam uxorem nepotem sorores interque tot pignora ueros amicos sed tam longa tam iniqua ualetudine conflictabatur ut haec tanta pretia uiuendi mortis rationibus uincerentur tertio et tricensimo anno ut ipsum audiebam pedum dolore correptus est patrius hic illi nam plerumque morbi quoque per successiones quasdam ut alia traduntur hunc abstinentia sanctitate quoad uiridis aetas uicit et fregit nouissime cum senectute ingrauescentem uiribus animi sustinebat cum quidem incredibiles cruciatus et indignissima tormenta pateretur iam enim dolor non pedibus solis ut prius insidebat sed omnia membra peruagabatur ueni ad eum domitiani temporibus in suburbano iacentem serui e cubiculo recesserunt habebat hoc moris quotiens intrasset fidelior amicus quin etiam uxor quamquam omnis secreti capacissima digrediebatur circumtulit oculos et cur inquit me putas hos tantos dolores tam diu sustinere ut scilicet isti latroni uel uno die supersim dedisses huic animo par corpus fecisset quod optabat adfuit tamen deus uoto cuius ille compos ut iam securus liberque moriturus multa illa uitae sed minora retinacula abrupit increuerat ualetudo quam temperantia mitigare temptauit perseuerantem constantia fugit iam dies alter tertius quartus abstinebat cibo misit ad me uxor eius hispulla communem amicum c geminium cum tristissimo nuntio destinasse corellium mori nec aut suis aut filiae  precibus inflecti solum superesse me a quo reuocari posset ad uitam cucurri perueneram in proximum cum mihi ab eadem hispulla iulius atticus nuntiat nihil iam ne me quidem impetraturum tam obstinate magis ac magis induruisse dixerat sane medico admouenti cibum kekrika quae uox quantum admirationis in animo meo tantum desiderii reliquit cogito quo amico quo uiro caream impleuit quidem annum septimum et sexagensimum quae aetas etiam robustissimis satis longa est scio euasit perpetuam ualetudinem scio decessit superstitibus suis florente re publica quae illi omnibus carior erat et hoc scio ego tamen tamquam et iuuenis et firmissimi mortem doleo doleo autem licet me imbecillum putes meo nomine amisi enim amisi uitae meae testem rectorem magistrum in summa dicam quod recenti dolore contubernali meo caluisio dixi uereor ne neglegentius uiuam proinde adhibe solacia mihi non haec senex erat infirmus erat haec enim noui sed noua aliqua sed magna quae audierim numquam legerim numquam nam quae audiui quae legi sponte succurrunt sed tanto dolore superantur uale c plinius sosio senecioni suo s magnum prouentum poetarum annus hic attulit toto mense aprili nullus fere dies quo non recitaret aliquis iuuat me quod uigent studia proferunt se ingenia hominum et ostentant tametsi ad audiendum pigre coitur plerique in stationibus sedent tempusque audiendi fabulis conterunt  ac subinde sibi nuntiari iubent an iam recitator intrauerit an dixerit praefationem an ex magna parte euoluerit librum tum demum ac tunc quoque lente cunctanterque ueniunt nec tamen permanent sed ante finem recedunt alii dissimulanter et furtim alii simpliciter et libere at hercule memoria parentum claudium caesarem ferunt cum in palatio spatiaretur audissetque clamorem causam requisisse cumque dictum esset recitare nonianum subitum recitanti inopinatumque uenisse nunc otiosissimus quisque multo ante rogatus et identidem admonitus aut non uenit aut si uenit queritur se diem quia non perdidit perdidisse sed tanto magis laudandi probandique sunt quos a scribendi recitandique studio haec auditorum uel desidia uel superbia non retardat equidem prope nemini defui erant sane plerique amici neque enim est fere quisquam qui studia ut non simul et nos amet his ex causis longius quam destinaueram tempus in urbe consumpsi possum iam repetere secessum et scribere aliquid quod non recitem ne uidear quorum recitationibus adfui non auditor fuisse sed creditor nam ut in ceteris rebus ita in audiendi officio perit gratia si reposcatur uale c plinius iunio maurico suo s petis ut fratris tui filiae prospiciam maritum quod merito mihi potissimum iniungis scis enim quanto opere summum illum uirum suspexerim dilexerimque quibus ille adulescen  tiam meam exhortationibus fouerit quibus etiam laudibus ut laudandus uiderer effecerit nihil est quod a te mandari mihi aut maius aut gratius nihil quod honestius a me suscipi possit quam ut eligam iuuenem ex quo nasci nepotes aruleno rustico deceat qui quidem diu quaerendus fuisset nisi paratus et quasi prouisus esset minicius acilianus qui me ut iuuenis iuuenem est enim minor pauculis annis familiarissime diligit reueretur ut senem nam ita formari a me et institui cupit ut ego a uobis solebam patria est ei brixia ex illa nostra italia quae multum adhuc uerecundiae frugalitatis atque etiam rusticitatis antiquae retinet ac seruat pater minicius macrinus equestris ordinis princeps quia nihil altius uoluit adlectus enim a diuo uespasiano inter praetorios honestam quietem huic nostraeambitioni dicam an dignitaticonstantissime praetulit habet auiam maternam serranam proculam e municipio patauio nosti loci mores serrana tamen patauinis quoque seueritatis exemplum est contigit et auunculus ei p acilius grauitate prudentia fide prope singulari in summa nihil erit in domo tota quod non tibi tamquam in tua placeat aciliano uero ipsi plurimum uigoris industriae quamquam in maxima uerecundia quaesturam tribunatum praeturam honestissime percucurrit ac iam pro se tibi necessitatem ambiendi remisit est illi facies liberalis multo sanguine multo rubore suffusa est ingenua totius corporis pulchritudo et quidam senatorius decor quae ego nequaquam arbitror neglegenda debet enim hoc  castitati puellarum quasi praemium dari nescio an adiciam esse patri eius amplas facultates nam cum imaginor uos quibus quaerimus generum silendum de facultatibus puto cum publicos mores atque etiam leges ciuitatis intueor quae uel in primis census hominum spectandos arbitrantur ne id quidem praetereundum uidetur et sane de posteris et his pluribus cogitanti hic quoque in condicionibus deligendis ponendus est calculus tu fortasse me putes indulsisse amori meo supraque ista quam res patitur sustulisse at ego fide mea spondeo futurum ut omnia longe ampliora quam a me praedicantur inuenias diligo quidem adulescentem ardentissime sicut meretur sed hoc ipsum amantis est non onerare eum laudibus uale c plinius septicio claro suo s heus tu promittis ad cenam nec uenis dicitur ius ad assem impendium reddes nec id modicum paratae erant lactucae singulae cochleae ternae oua bina halica cum mulso et niue nam hanc quoque computabis immo hanc in primis quae perit in ferculo oliuae betacei cucurbitae bulbi alia mille non minus lauta audisses comoedos uel lectorem uel lyristen uel quae mea liberalitas omnes at tu apud nescio quem ostrea uuluas echinos gaditanas maluisti dabis poenas non dico quas dure fecisti inuidisti nescio an tibi certe mihi sed tamen et tibi quantum nos lusissemus risissemus  studuissemus potes adparatius cenare apud multos nusquam hilarius simplicius incautius in summa experire et nisi postea te aliis potius excusaueris mihi semper excusa uale c plinius erucio suo s amabam pompeium saturninum hunc dico nostrum laudabamque eius ingenium etiam antequam scirem quam uarium quam flexibile quam multiplex esset nunc uero totum me tenet habet possidet audiui causas agentem acriter et ardenter nec minus polite et ornate siue meditata siue subita proferret adsunt aptae crebraeque sententiae grauis et decora constructio sonantia uerba et antiqua omnia haec mire placent cum impetu quodam et flumine peruehuntur placent si retractentur senties quod ego cum orationes eius in manus sumpseris quas facile cuilibet ueterum quorum est aemulus comparabis idem tamen in historia magis satisfaciet uel breuitate uel luce uel suauitate uel splendore etiam et sublimitate narrandi nam in contionibus eadem quae in orationibus uis est pressior tantum et circumscriptior et adductior praeterea facit uersus quales catullus meus aut caluus re uera quales catullus aut caluus quantum illis leporis dulcedinis amaritudinis amoris inserit sane sed data opera mollibus leuibusque duriusculos quosdam et hoc quasi catullus aut caluus legit mihi nuper epistulas uxoris esse dicebat  plautum uel terentium metro solutum legi credidi quae siue uxoris sunt ut adfirmat siue ipsius ut negat pari gloria dignus qui aut illa componat aut uxorem quam uirginem accepit tam doctam politamque reddiderit est ergo mecum per diem totum eundem antequam scribam eundem cum scripsi eundem etiam cum remittor non tamquam eundem lego quod te quoque ut facias et hortor et moneo neque enim debet operibus eius obesse quod uiuit an si inter eos quos numquam uidimus floruisset non solum libros eius uerum etiam imagines conquireremus eiusdem nunc honor praesentis et gratia quasi satietate languescit at hoc prauum malignumque est non admirari hominem admiratione dignissimum quia uidere adloqui audire complecti nec laudare tantum uerum etiam amare contingit uale c plinius cornelio titiano suo s est adhuc curae hominibus fides et officium sunt qui defunctorum quoque amicos agant titinius capito ab imperatore nostro impetrauit ut sibi liceret statuam l silani in foro ponere pulchrum et magna laude dignum amicitia principis in hoc uti quantumque gratia ualeas aliorum honoribus experiri est omnino capitoni in usu claros uiros colere mirum est qua religione quo studio imagines brutorum cassiorum catonum domi ubi potest habeat idem clarissimi cuiusque uitam egregiis carminibus exornat scias ipsum plurimis uirtutibus abundare qui alienas sic amat redditus est silano debitus honor cuius immortalitati capito prospexit  pariter et suae neque enim magis decorum et insigne est statuam in foro populi romani habere quam ponere uale c plinius suetonio tranquillo suo s scribis te perterritum somnio uereri ne quid aduersi in actione patiaris rogas ut dilationem petam et pauculos dies certe proximum excusem difficile est sed experiar kai gar t onar ek dios estin refert tamen euentura soleas an contraria somniare mihi reputanti somnium meum istud quod times tu egregiam actionem portendere uidetur susceperam causam iuni pastoris cum mihi quiescenti uisa est socrus mea aduoluta genibus ne agerem obsecrare et eram acturus adulescentulus adhuc eram in quadruplici iudicio eram contra potentissimos ciuitatis atque etiam caesaris amicos quae singula excutere mentem mihi post tam triste somnium poterant egi tamen logisamenos illud eis oiwnos aristos amunesqai peri patrhs nam mihi patria et si quid carius patria fides uidebatur prospere cessit atque adeo illa actio mihi aures hominum illa ianuam famae patefecit proinde dispice an tu quoque sub hoc exemplo somnium istud in bonum uertas aut si tutius putas illud cautissimi cuiusque praeceptum quod dubites ne feceris id ipsum rescribe ego aliquam stropham inueniam agamque causam tuam ut istam agere tu cum uoles possis est enim sane alia ratio tua alia mea fuit nam iudicium centumuirale differri nullo modo istuc aegre quidem sed tamen potest uale  c plinius romatio firmo suo s municeps tu meus et condiscipulus et ab ineunte aetate contubernalis pater tuus et matri et auunculo meo mihi etiam quantum aetatis diuersitas passa est familiaris magnae et graues causae cur suscipere augere dignitatem tuam debeam esse autem tibi centum milium censum satis indicat quod apud nos decurio es igitur ut te non decurione solum uerum etiam equite romano perfruamur offero tibi ad implendas equestres facultates trecenta milia nummum te memorem huius muneris amicitiae nostrae diuturnitas spondet ego ne illud quidem admoneo quod admonere deberem nisi scirem sponte facturum ut dignitate a me data quam modestissime ut a me data utare nam sollicitius custodiendus est honor in quo etiam beneficium amici tuendum est uale c plinius cornelio tacito suo s frequens mihi disputatio est cum quodam docto homine et perito cui nihil aeque in causis agendis ut breuitas placet quam ego custodiendam esse confiteor si causa permittat alioqui praeuaricatio est transire dicenda praeuaricatio etiam cursim et breuiter attingere quae sint inculcanda infigenda repetenda nam plerisque longiore tractatu uis quaedam et pondus accedit utque corpori ferrum sic  oratio animo non ictu magis quam mora imprimitur hic ille mecum auctoritatibus agit ac mihi ex graecis orationes lysiae ostentat ex nostris gracchorum catonisque quorum sane plurimae sunt circumcisae et breues ego lysiae demosthenen aeschinen hyperiden multosque praeterea gracchis et catoni pollionem caesarem caelium in primis m tullium oppono cuius oratio optima fertur esse quae maxima et hercule ut aliae bonae res ita bonus liber melior est quisque quo maior uides ut statuas signa picturas hominum denique multorumque animalium formas arborum etiam si modo sint decorae nihil magis quam amplitudo commendet idem orationibus euenit quin etiam uoluminibus ipsis auctoritatem quandam et pulchritudinem adicit magnitudo haec ille multaque alia quae a me in eandem sententiam solent dici ut est in disputando incomprehensibilis et lubricus ita eludit ut contendat hos ipsos quorum orationibus nitar pauciora dixisse quam ediderint ego contra puto testes sunt multae multorum orationes et ciceronis pro murena pro uareno in quibus breuis et nuda quasi subscriptio quorundam criminum solis titulis indicatur ex his adparet illum permulta dixisse cum ederet omisisse idem pro cluentio ait se totam causam uetere instituto solum perorasse et pro c cornelio quadriduo egisse ne dubitare possimus quae per plures dies ut necesse erat latius dixerit postea recisa ac repurgata in unum librum grandem quidem unum tamen coartasse at aliud est actio bona aliud oratio scio nonnullis ita uideri sed ego forsitan fallar persuasum habeo posse fieri  ut sit actio bona quae non sit bona oratio non posse non bonam actionem esse quae sit bona oratio est enim oratio actionis exemplar et quasi arxetupon ideo in optima quaque mille figuras extemporales inuenimus in iis etiam quas tantum editas scimus ut in uerrem artificem quem quemnam recte admones polyclitum esse dicebant sequitur ergo ut actio sit absolutissima quae maxime orationis similitudinem expresserit si modo iustum et debitum tempus accipiat quod si negetur nulla oratoris maxima iudicis culpa est adsunt huic opinioni meae leges quae longissima tempora largiuntur nec breuitatem dicentibus sed copiam hoc est diligentiam suadent quam praestare nisi in angustissimis causis non potest breuitas adiciam quod me docuit usus magister egregius frequenter egi frequenter iudicaui frequenter in consilio fui aliud alios mouet ac plerumque paruae res maximas trahunt uaria sunt hominum iudicia uariae uoluntates inde qui eandem causam simul audierunt saepe diuersum interdum idem sed ex diuersis animi motibus sentiunt praeterea suae quisque inuentioni fauet et quasi fortissimum amplectitur cum ab alio dictum est quod ipse praeuidit omnibus ergo dandum est aliquid quod teneant quod agnoscant dixit aliquando mihi regulus cum simul adessemus tu omnia quae sunt in causa putas exsequenda ego iugulum statim uideo hunc premo premit sane quod elegit sed in eligendo frequenter errat respondi posse fieri ut genu esset  aut talus ubi ille iugulum putaret at ego inquam qui iugulum perspicere non possum omnia pertempto omnia experior panta denique liqon kinw utque in cultura agri non uineas tantum uerum etiam arbusta nec arbusta tantum uerum etiam campos curo et exerceo utque in ipsis campis non far aut siliginem solam sed hordeum fabam ceteraque legumina sero sic in actione plura quasi semina latius spargo ut quae prouenerint colligam neque enim minus imperspicua incerta fallacia sunt iudicum ingenia quam tempestatum terrarumque nec me praeterit summum oratorem periclen sic a comico eupolide laudari pros de g autou tw taxei peiqw tis epekaqhto toisi xeilesin outws ekhlei kai monos twn rhtorwn to kentron egkateleipe tois akrowmenois uerum huic ipsi pericli nec illa peiqw nec illud ekhlei breuitate uel uelocitate uel utraque differunt enim sine facultate summa contigisset nam delectare persuadere copiam dicendi spatiumque desiderat relinquere uero aculeum in audientium animis is demum potest qui non pungit sed infigit adde quae de eodem pericle comicus alter hstrapt ebronta sunekuka thn ellada non enim amputata oratio et abscisa sed lata et magnifica et excelsa tonat fulgurat omnia denique perturbat ac miscet  optimus tamen modus est quis negat sed non minus non seruat modum qui infra rem quam qui supra qui adstrictius quam qui effusius dicit itaque audis frequenter ut illud immodice et redundanter ita hoc ieiune et infirme alius excessisse materiam alius dicitur non implesse aeque uterque sed ille imbecillitate hic uiribus peccat quod certe etsi non limatioris maioris tamen ingeni uitium est nec uero cum haec dico illum homericum ametroeph probo sed hunc kai epea nifadessin eoikota xeimerihsin non quia non et ille mihi ualdissime placeat paura men alla mala ligews si tamen detur electio illam orationem similem niuibus hibernis id est crebram et adsiduam sed et largam postremo diuinam et caelestem uolo at est gratior multis actio breuis est sed inertibus quorum delicias desidiamque quasi iudicium respicere ridiculum est nam si hos in consilio habeas non solum satius breuiter dicere sed omnino non dicere haec est adhuc sententia mea quam mutabo si dissenseris tu sed plane cur dissentias explices rogo quamuis enim cedere auctoritati tuae debeam rectius tamen arbitror in tanta re ratione quam auctoritate superari proinde si non errare uideor id ipsum quam uoles breui epistula sed tamen scribe confirmabis enim iudicium meum si erraro  longissimam para num corrupi te qui tibi si mihi accederes breuis epistulae necessitatem si dissentires longissimae imposui uale c plinius plinio paterno suo s ut animi tui iudicio sic oculorum plurimum tribuo non quia multum ne tibi placeas sed quia tantum quantum ego sapis quamquam hoc quoque multum est omissis iocis credo decentes esse seruos qui sunt empti mihi ex consilio tuo superest ut frugi sint quod de uenalibus melius auribus quam oculis iudicatur uale c plinius catilio seuero suo s diu iam in urbe haereo et quidem attonitus perturbat me longa et pertinax ualetudo titi aristonis quem singulariter et miror et diligo nihil est enim illo grauius sanctius doctius ut mihi non unus homo sed litterae ipsae omnesque bonae artes in uno homine summum periculum adire uideantur quam peritus ille et priuati iuris et publici quantum rerum quantum exemplorum quantum antiquitatis tenet nihil est quod discere uelis quod ille docere non possit mihi certe quotiens aliquid abditum quaero ille thesaurus est iam quanta sermonibus eius fides quanta auctoritas quam pressa et decora cunctatio quid est quod non statim sciat et tamen plerumque haesitat dubitat diuersitate rationum quas acri magnoque iudicio ab origine causisque primis repetit discernit expendit ad hoc quam parcus in uictu quam modicus in cultu  soleo ipsum cubiculum illius ipsumque lectum ut imaginem quandam priscae frugalitatis adspicere ornat haec magnitudo animi quae nihil ad ostentationem omnia ad conscientiam refert recteque facti non ex populi sermone mercedem sed ex facto petit in summa non facile quemquam ex istis qui sapientiae studium habitu corporis praeferunt huic uiro comparabis non quidem gymnasia sectatur aut porticus nec disputationibus longis aliorum otium suumque delectat sed in toga negotiisque uersatur multos aduocatione plures consilio iuuat nemini tamen istorum castitate pietate iustitia fortitudine etiam primo loco cesserit mirareris si interesses qua patientia hanc ipsam ualetudinem toleret ut dolori resistat ut sitim differat ut incredibilem febrium ardorem immotus opertusque transmittat nuper me paucosque mecum quos maxime diligit aduocauit rogauitque ut medicos consuleremus de summa ualetudinis ut si esset insuperabilis sponte exiret e uita si tantum difficilis et longa resisteret maneretque dandum enim precibus uxoris dandum filiae lacrimis dandum etiam nobis amicis ne spes nostras si modo non essent inanes uoluntaria morte desereret id ego arduum in primis et praecipua laude dignum puto nam impetu quodam et instinctu procurrere ad mortem commune cum multis deliberare uero et causas eius expendere utque suaserit ratio uitae mortisque consilium uel suscipere uel ponere ingentis est animi et medici quidem secunda nobis pollicentur superest ut promissis deus adnuat tandemque me hac sollicitudine exsoluat qua liberatus laurentinum meum hoc est libellos et pugillares studiosumque  otium repetam nunc enim nihil legere nihil scribere aut adsidenti uacat aut anxio libet habes quid timeam quid optem quid etiam in posterum destinem tu quid egeris quid agas quid uelis agere inuicem nobis sed laetioribus epistulis scribe erit confusioni meae non mediocre solacium si tu nihil quereris uale c plinius pompeio falconi suo s consulis an existimem te in tribunatu causas agere debere plurimum refert quid esse tribunatum putes inanem umbram et sine honore nomen an potestatem sacrosanctam et quam in ordinem cogi ut a nullo ita ne a se quidem deceat ipse cum tribunus essem errauerim fortasse qui me esse aliquid putaui sed tamquam essem abstinui causis agendis primum quod deforme arbitrabar cui adsurgere cui loco cedere omnes oporteret hunc omnibus sedentibus stare et qui iubere posset tacere quemcumque huic silentium clepsydra indici et quem interfari nefas esset hunc etiam conuicia audire et si inulta pateretur inertem si ulcisceretur insolentem uideri erat hic quoque aestus ante oculos si forte me adpellasset uel ille cui adessem uel ille quem contra intercederem et auxilium ferrem an quiescerem sileremque et quasi eiurato magistratu priuatum ipse me facerem his rationibus motus malui me tribunum omnibus exhibere quam paucis aduocatum sed tu iterum dicam plurimum interest quid esse tribunatum putes quam personam tibi  imponas quae sapienti uiro ita aptanda est ut perferatur uale c plinius baebio hispano suo s tranquillus contubernalis meus uult emere agellum quem uenditare amicus tuus dicitur rogo cures quanti aequum est emat ita enim delectabit emisse nam mala emptio semper ingrata eo maxime quod exprobrare stultitiam domino uidetur in hoc autem agello si modo adriserit pretium tranquilli mei stomachum multa sollicitant uicinitas urbis opportunitas uiae mediocritas uillae modus ruris qui auocet magis quam distringat scholasticis porro dominis ut hic est sufficit abunde tantum soli ut releuare caput reficere oculos reptare per limitem unamque semitam terere omnesque uiteculas suas nosse et numerare arbusculas possint haec tibi exposui quo magis scires quantum esset ille mihi ego tibi debiturus si praediolum istud quod commendatur his dotibus tam salubriter emerit ut paenitentiae locum non relinquat uale  liber secundus c plinius romano suo s post aliquot annos insigne atque etiam memorabile populi romani oculis spectaculum exhibuit publicum funus uergini rufi maximi et clarissimi ciuis perinde felicis triginta annis gloriae suae superuixit legit scripta de se carmina legit historias et posteritati suae interfuit perfunctus est tertio consulatu ut summum fastigium priuati hominis impleret cum principis noluisset caesares quibus suspectus atque etiam inuisus uirtutibus fuerat euasit reliquit incolumem optimum atque amicissimum tamquam ad hunc ipsum honorem publici funeris reseruatus annum tertium et octogensimum excessit in altissima tranquillitate pari ueneratione usus est firma ualetudine nisi quod solebant ei manus tremere citra dolorem tamen aditus tantum mortis durior longiorque sed hic ipse laudabilis nam cum uocem praepararet acturus in consulatu principi gratias liber quem forte acceperat grandiorem et seni et stanti ipso pondere elapsus est hunc dum sequitur colligitque per leue et lubricum pauimentum fallente uestigio cecidit coxamque fregit quae parum apte collocata reluctante aetate male coiit huius uiri exsequiae magnum ornamentum principi magnum saeculo magnum etiam foro et rostris attulerunt laudatus est a consule cornelio tacito nam hic supremus felicitati eius cumulus accessit laudator eloquentissimus et ille quidem  plenus annis abit plenus honoribus illis etiam quos recusauit nobis tamen quaerendus ac desiderandus est ut exemplar aeui prioris mihi uero praecipue qui illum non solum publice quantum admirabar tantum diligebam primum quod utrique eadem regio municipia finitima agri etiam possessionesque coniunctae praeterea quod ille mihi tutor relictus adfectum parentis exhibuit sic candidatum me suffragio ornauit sic ad omnes honores meos ex secessibus accucurrit cum iam pridem eiusmodi officiis renuntiasset sic illo die quo sacerdotes solent nominare quos dignissimos sacerdotio iudicant me semper nominabat quin etiam in hac nouissima ualetudine ueritus ne forte inter quinqueuiros crearetur qui minuendis publicis sumptibus iudicio senatus constituebantur cum illi tot amici senes consularesque superessent me huius aetatis per quem excusaretur elegit his quidem uerbis etiam si filium haberem tibi mandarem quibus ex causis necesse est tamquam immaturam mortem eius in sinu tuo defleam si tamen fas est aut flere aut omnino mortem uocare qua tanti uiri mortalitas magis finita quam uita est uiuit enim uiuetque semper atque etiam latius in memoria hominum et sermone uersabitur postquam ab oculis recessit uolo tibi multa alia scribere sed totus animus in hac una contemplatione defixus est uerginium cogito uerginium uideo uerginium iam uanis imaginibus recentibus tamen audio adloquor teneo cui fortasse ciues aliquos uirtutibus pares et habemus et habebimus gloria neminem uale  c plinius paulino suo s irascor nec liquet mihi an debeam sed irascor scis quam sit amor iniquus interdum impotens saepe mikraitios semper haec tamen causa magna est nescio an iusta sed ego tamquam non minus iusta quam magna sit grauiter irascor quod a te tam diu litterae nullae exorare me potes uno modo si nunc saltem plurimas et longissimas miseris haec mihi sola excusatio uera ceterae falsae uidebuntur non sum auditurus non eram romae uel occupatior eram illud enim nec di sinant ut infirmior ipse ad uillam partim studiis partim desidia fruor quorum utrumque ex otio nascitur uale c plinius nepoti suo s magna isaeum fama praecesserat maior inuentus est summa est facultas copia ubertas dicit semper ex tempore sed tamquam diu scripserit sermo graecus immo atticus praefationes tersae graciles dulces graues interdum et erectae poscit controuersias plures electionem auditoribus permittit saepe etiam partes surgit amicitur incipit statim omnia ac paene pariter ad manum sensus reconditi occursant uerbased qualiaquaesita et exculta multa lectio in subitis multa scriptio elucet prohoemiatur apte narrat aperte pugnat acriter colligit fortiter ornat excelse postremo docet delectat adficit quid maxime dubites  crebra enqumhmata crebri syllogismi circumscripti et effecti quod stilo quoque adsequi magnum est incredibilis memoria repetit altius quae dixit ex tempore ne uerbo quidem labitur ad tantam ecin studio et exercitatione peruenit nam diebus et noctibus nihil aliud agit nihil audit nihil loquitur annum sexagensimum excessit et adhuc scholasticus tantum est quo genere hominum nihil aut sincerius aut simplicius aut melius nos enim qui in foro uerisque litibus terimur multum malitiae quamuis nolimus addiscimus schola et auditorium et ficta causa res inermis innoxia est nec minus felix senibus praesertim nam quid in senectute felicius quam quod dulcissimum est in iuuenta quare ego isaeum non disertissimum tantum uerum etiam beatissimum iudico quem tu nisi cognoscere concupiscis saxeus ferreusque es proinde si non ob alia nosque ipsos at certe ut hunc audias ueni numquamne legisti gaditanum quendam titi liui nomine gloriaque commotum ad uisendum eum ab ultimo terrarum orbe uenisse statimque ut uiderat abisse afilokalon inlitteratum iners ac paene etiam turpe est non putare tanti cognitionem qua nulla est iucundior nulla pulchrior nulla denique humanior dices habeo hic quos legam non minus disertos etiam sed legendi semper occasio est audiendi non semper praeterea multo magis ut uulgo dicitur uiua uox adficit nam licet acriora sint quae legas altius tamen in animo sedent quae pronuntiatio uultus habitus gestus etiam dicentis adfigit nisi uero falsum putamus illud aeschinis qui cum legisset rhodiis orationem demosthenis admirantibus cunctis adiecisse fertur ti de ei autou tou qhriou  hkousate et erat aeschines si demostheni credimus lamprofwnotatos fatebatur tamen longe melius eadem illa pronuntiasse ipsum qui pepererat quae omnia huc tendunt ut audias isaeum uel ideo tantum ut audieris uale c plinius caluinae suae s si pluribus pater tuus uel uni cuilibet alii quam mihi debuisset fuisset fortasse dubitandum an adires hereditatem etiam uiro grauem cum uero ego ductus adfinitatis officio dimissis omnibus qui non dico molestiores sed diligentiores erant creditor solus exstiterim cumque uiuente eo nubenti tibi in dotem centum milia contulerim praeter eam summam quam pater tuus quasi de meo dixit erat enim soluenda de meo magnum habes facilitatis meae pignus cuius fiducia debes famam defuncti pudoremque suscipere ad quod te ne uerbis magis quam rebus horter quidquid mihi pater tuus debuit acceptum tibi fieri iubebo nec est quod uerearis ne sit mihi onerosa ista donatio sunt quidem omnino nobis modicae facultates dignitas sumptuosa reditus propter condicionem agellorum nescio minor an incertior sed quod cessat ex reditu frugalitate suppletur ex qua uelut fonte liberalitas nostra decurrit quae tamen ita temperanda est ne nimia profusione inarescat sed temperanda in aliis in te uero facile ei ratio constabit etiamsi modum excesserit uale  c plinius luperco suo s actionem et a te frequenter efflagitatam et a me saepe promissam exhibui tibi nondum tamen totam adhuc enim pars eius perpolitur interim quae absolutiora mihi uidebantur non fuit alienum iudicio tuo tradi his tu rogo intentionem scribentis accommodes nihil enim adhuc inter manus habui cui maiorem sollicitudinem praestare deberem nam in ceteris actionibus existimationi hominum diligentia tantum et fides nostra in hac etiam pietas subicietur inde et liber creuit dum ornare patriam et amplificare gaudemus pariterque et defensioni eius seruimus et gloriae tu tamen haec ipsa quantum ratio exegerit reseca quotiens enim ad fastidium legentium deliciasque respicio intellego nobis commendationem et ex ipsa mediocritate libri petendam idem tamen qui a te hanc austeritatem exigo cogor id quod diuersum est postulare ut in plerisque frontem remittas sunt enim quaedam adulescentium auribus danda praesertim si materia non refragetur nam descriptiones locorum quae in hoc libro frequentiores erunt non historice tantum sed prope poetice prosequi fas est quod tamen si quis exstiterit qui putet nos laetius fecisse quam orationis seueritas exigat huius ut ita dixerim tristitiam reliquae partes actionis exorare debebunt adnisi certe sumus ut quamlibet diuersa genera lectorum per plures dicendi species teneremus ac sicut ueremur ne quibusdam pars aliqua secundum suam cuiusque naturam non probetur ita uidemur posse confidere ut  uniuersitatem omnibus uarietas ipsa commendet nam et in ratione conuiuiorum quamuis a plerisque cibis singuli temperemus totam tamen cenam laudare omnes solemus nec ea quae stomachus noster recusat adimunt gratiam illis quibus capitur atque haec ego sic accipi uolo non tamquam adsecutum esse me credam sed tamquam adsequi laborauerim fortasse non frustra si modo tu curam tuam admoueris interim istis mox iis quae sequuntur dices te non posse satis diligenter id facere nisi prius totam actionem cognoueris fateor in praesentia tamen et ista tibi familiariora fient et quaedam ex his talia erunt ut per partes emendari possint etenim si auulsum statuae caput aut membrum aliquod inspiceres non tu quidem ex illo posses congruentiam aequalitatemque deprendere posses tamen iudicare an id ipsum satis elegans esset nec alia ex causa principiorum libri circumferuntur quam quia existimatur pars aliqua etiam sine ceteris esse perfecta longius me prouexit dulcedo quaedam tecum loquendi sed iam finem faciam ne modum quem etiam orationi adhibendum puto in epistula excedam uale c plinius auito suo s longum est altius repetere nec refert quemadmodum acciderit ut homo minime familiaris cenarem apud quendam ut sibi uidebatur lautum et diligentem ut mihi sordidum simul et sumptuosum nam sibi et paucis opima quaedam ceteris uilia et minuta ponebat uinum etiam paruolis lagunculis in tria genera discripserat non ut potestas eligendi sed  ne ius esset recusandi aliud sibi et nobis aliud minoribus amicis nam gradatim amicos habet aliud suis nostrisque libertis animaduertit qui mihi proximus recumbebat et an probarem interrogauit negaui tu ergo inquit quam consuetudinem sequeris eadem omnibus pono ad cenam enim non ad notam inuito cunctisque rebus exaequo quos mensa et toro aequaui etiamne libertos etiam conuictores enim tunc non libertos puto et ille magno tibi constat minime qui fieri potest quia scilicet liberti mei non idem quod ego bibunt sed idem ego quod liberti et hercule si gulae temperes non est onerosum quo utaris ipse communicare cum pluribus illa ergo reprimenda illa quasi in ordinem redigenda est si sumptibus parcas quibus aliquanto rectius tua continentia quam aliena contumelia consulas quorsus haec ne tibi optimae indolis iuueni quorundam in mensa luxuria specie frugalitatis imponat conuenit autem amori in te meo quotiens tale aliquid inciderit sub exemplo praemonere quid debeas fugere igitur memento nihil magis esse uitandum quam istam luxuriae et sordium nouam societatem quae cum sint turpissima discreta ac separata turpius iunguntur uale c plinius macrino suo s here a senatu uestricio spurinnae principe auctore triumphalis statua decreta est non ita ut multis qui numquam in acie steterunt numquam castra uiderunt numquam  denique tubarum sonum nisi in spectaculis audierunt uerum ut illis qui decus istud sudore et sanguine et factis adsequebantur nam spurinna bructerum regem ui et armis induxit in regnum ostentatoque bello ferocissimam gentem quod est pulcherrimum uictoriae genus terrore perdomuit et hoc quidem uirtutis praemium illud solacium doloris accepit quod filio eius cottio quem amisit absens habitus est honor statuae rarum id in iuuene sed pater hoc quoque merebatur cuius grauissimo uulneri magno aliquo fomento medendum fuit praeterea cottius ipse tam clarum specimen indolis dederat ut uita eius breuis et angusta debuerit hac uelut immortalitate proferri nam tanta ei sanctitas grauitas auctoritas etiam ut posset senes illos prouocare uirtute quibus nunc honore adaequatus est quo quidem honore quantum ego interpretor non modo defuncti memoriae dolori patris uerum etiam exemplo prospectum est acuent ad bonas artes iuuentutem adulescentibus quoque digni sint modo tanta praemia constituta acuent principes uiros ad liberos suscipiendos et gaudia ex superstitibus et ex amissis tam gloriosa solacia his ex causis statua cotti publice laetor nec priuatim minus amaui consummatissimum iuuenem tam ardenter quam nunc impatienter requiro erit ergo pergratum mihi hanc effigiem eius subinde intueri subinde respicere sub hac consistere praeter hanc commeare etenim si defunctorum imagines domi positae dolorem nostrum leuant quanto magis hae quibus in celeberrimo loco non modo species et uultus illorum sed honor etiam et gloria refertur uale  c plinius caninio suo s studes an piscaris an uenaris an simul omnia possunt enim omnia simul fieri ad larium nostrum nam lacus piscem feras siluae quibus lacus cingitur studia altissimus iste secessus adfatim suggerunt sed siue omnia simul siue aliquid facis non possum dicere inuideo angor tamen non et mihi licere qui sic concupisco ut aegri uinum balinea fontes numquamne hos artissimos laqueos si soluere negatur abrumpam numquam puto nam ueteribus negotiis noua accrescunt nec tamen priora peraguntur tot nexibus tot quasi catenis maius in dies occupationum agmen extenditur uale c plinius apollinari suo s anxium me et inquietum habet petitio sexti eruci mei adficior cura et quam pro me sollicitudinem non adii quasi pro me altero patior et alioqui meus pudor mea existimatio mea dignitas in discrimen adducitur ego sexto latum clauum a caesare nostro ego quaesturam impetraui meo suffragio peruenit ad ius tribunatus petendi quem nisi obtinet in senatu uereor ne decepisse caesarem uidear proinde adnitendum est mihi ut talem eum iudicent omnes qualem esse princeps mihi credidit quae causa si studium meum non incitaret adiutum tamen cuperem iuuenem probissimum grauissimum eruditissimum omni denique laude dignissimum  et quidem cum tota domo nam pater ei erucius clarus uir sanctus antiquus disertus atque in agendis causis exercitatus quas summa fide pari constantia nec uerecundia minore defendit habet auunculum c septicium quo nihil uerius nihil simplicius nihil candidius nihil fidelius noui omnes me certatim et tamen aequaliter amant omnibus nunc ego in uno referre gratiam possum itaque prenso amicos supplico ambio domos stationesque circumeo quantumque uel auctoritate uel gratia ualeam precibus experior teque obsecro ut aliquam oneris mei partem suscipere tanti putes reddam uicem si reposces reddam et si non reposces diligeris coleris frequentaris ostende modo uelle te nec deerunt qui quod tu uelis cupiant uale c plinius octauio suo s hominem te patientem uel potius durum ac paene crudelem qui tam insignes libros tam diu teneas quousque et tibi et nobis inuidebis tibi maxima laude nobis uoluptate sine per ora hominum ferantur isdemque quibus lingua romana spatiis peruagentur magna et iam longa exspectatio est quam frustrari adhuc et differre non debes enotuerunt quidam tui uersus et inuito te claustra sua refregerunt hos nisi retrahis in corpus quandoque ut errones aliquem cuius dicantur inuenient habe ante oculos mortalitatem a qua  adserere te hoc uno monimento potes nam cetera fragilia et caduca non minus quam ipsi homines occidunt desinuntque dices ut soles amici mei uiderint opto equidem amicos tibi tam fideles tam eruditos tam laboriosos ut tantum curae intentionisque suscipere et possint et uelint sed dispice ne sit parum prouidum sperare ex aliis quod tibi ipse non praestes et de editione quidem interim ut uoles recita saltem quo magis libeat emittere utque tandem percipias gaudium quod ego olim pro te non temere praesumo imaginor enim qui concursus quae admiratio te qui clamor quod etiam silentium maneat quo ego cum dico uel recito non minus quam clamore delector sit modo silentium acre et intentum et cupidum ulteriora audiendi hoc fructu tanto tam parato desine studia tua infinita ista cunctatione fraudare quae cum modum excedit uerendum est ne inertiae et desidiae uel etiam timiditatis nomen accipiat uale c plinius arriano suo s solet esse gaudio tibi si quid acti est in senatu dignum ordine illo quamuis enim quietis amore secesseris insidet tamen animo tuo maiestatis publicae cura accipe ergo quod per hos dies actum est personae claritate famosum seueritate exempli salubre rei magnitudine aeternum marius priscus accusantibus afris quibus pro consule praefuit omissa defensione iudices petiit ego et cornelius tacitus adesse prouincialibus iussi existimauimus fidei nostrae conuenire notum senatui facere excessisse priscum immanitate et saeuitia  crimina quibus dari iudices possent cum ob innocentes condemnandos interficiendos etiam pecunias accepisset respondit fronto catius deprecatusque est ne quid ultra repetundarum legem quaereretur omniaque actionis suae uela uir mouendarum lacrimarum peritissimus quodam uelut uento miserationis impleuit magna contentio magni utrimque clamores aliis cognitionem senatus lege conclusam aliis liberam solutamque dicentibus quantumque admisisset reus tantum uindicandum nouissime consul designatus iulius ferox uir rectus et sanctus mario quidem iudices interim censuit dandos euocandos autem quibus diceretur innocentium poenas uendidisse quae sententia non praeualuit modo sed omnino post tantas dissensiones fuit sola frequens adnotatumque experimentis quod fauor et misericordia acres et uehementes primos impetus habent paulatim consilio et ratione quasi restincta considunt unde euenit ut quod multi clamore permixto tuentur nemo tacentibus ceteris dicere uelit patescit enim cum separaris a turba contemplatio rerum quae turba teguntur uenerunt qui adesse erant iussi uitellius honoratus et flauius marcianus ex quibus honoratus trecentis milibus exsilium equitis romani septemque amicorum eius ultimam poenam marcianus unius equitis romani septingentis milibus plura supplicia arguebatur emisse erat enim fustibus caesus damnatus in metallum strangulatus in carcere sed honoratum cognitioni senatus mors opportuna subtraxit marcianus inductus est absente prisco itaque tuccius cerialis consularis iure senatorio postulauit ut priscus certior fieret siue quia  miserabiliorem siue quia inuidiosiorem fore arbitrabatur si praesens fuisset siue quod maxime credo quia aequissimum erat commune crimen ab utroque defendi et si dilui non potuisset in utroque puniri dilata res est in proximum senatum cuius ipse conspectus augustissimus fuit princeps praesidebat erat enim consul ad hoc ianuarius mensis cum cetera tum praecipue senatorum frequentia celeberrimus praeterea causae amplitudo auctaque dilatione exspectatio et fama insitumque mortalibus studium magna et inusitata noscendi omnes undique exciuerat imaginare quae sollicitudo nobis qui metus quibus super tanta re in illo coetu praesente caesare dicendum erat equidem in senatu non semel egi quin immo nusquam audiri benignius soleo tunc me tamen ut noua omnia nouo metu permouebant obuersabatur praeter illa quae supra dixi causae difficultas stabat modo consularis modo septemuir epulonum iam neutrum erat ergo perquam onerosum accusare damnatum quem ut premebat atrocitas criminis ita quasi peractae damnationis miseratio tuebatur utcumque tamen animum cogitationemque collegi coepi dicere non minore audientium adsensu quam sollicitudine mea dixi horis paene quinque nam duodecim clepsydris quas spatiosissimas acceperam sunt additae quattuor adeo illa ipsa quae dura et aduersa dicturo uidebantur secunda dicenti fuerunt caesar quidem tantum mihi studium tantam etiam curam nimium est enim dicere sollicitudinem praestitit ut libertum meum post me stantem saepius admoneret uoci laterique consulerem cum me uehementius putaret intendi quam gracilitas mea perpeti posset respondit  mihi pro marciano claudius marcellinus missus deinde senatus et reuocatus in posterum neque enim iam incohari poterat actio nisi ut noctis interuentu scinderetur postero die dixit pro mario saluius liberalis uir subtilis dispositus acer disertus in illa uero causa omnes artes suas protulit respondit cornelius tacitus eloquentissime et quod eximium orationi eius inest semnws dixit pro mario rursus fronto catius insigniter utque iam locus ille poscebat plus in precibus temporis quam in defensione consumpsit huius actionem uespera inclusit non tamen sic ut abrumperet itaque in tertium diem probationes exierunt iam hoc ipsum pulchrum et antiquum senatum nocte dirimi triduo uocari triduo contineri cornutus tertullus consul designatus uir egregius et pro ueritate firmissimus censuit septingenta milia quae acceperat marius aerario inferenda mario urbe italiaque interdicendum marciano hoc amplius africa in fine sententiae adiecit quod ego et tacitus iniuncta aduocatione diligenter et fortiter functi essemus arbitrari senatum ita nos fecisse ut dignum mandatis partibus fuerit adsenserunt consules designati omnes etiam consulares usque ad pompeium collegam ille et septingenta milia aerario inferenda et marcianum in quinquennium relegandum marium repetundarum poenae quam iam passus esset censuit relinquendum erant in utraque sententia multi fortasse etiam plures in hac uel solutiore uel molliore nam quidam ex illis quoque qui cornuto uidebantur adsensi hunc qui post ipsos censuerat sequebantur sed cum fieret discessio qui sellis consulum adstiterant in cornuti sententiam ire coeperunt tum illi qui se collegae adnumerari patiebantur in diuersum transierunt collega cum paucis relictus  multum postea de impulsoribus suis praecipue de regulo questus est qui se in sententia quam ipse dictauerat deseruisset est alioqui regulo tam mobile ingenium ut plurimum audeat plurimum timeat hic finis cognitionis amplissimae superest tamen litourgion non leue hostilius firminus legatus mari prisci qui permixtus causae grauiter uehementerque uexatus est nam et rationibus marciani et sermone quem ille habuerat in ordine lepcitanorum operam suam prisco ad turpissimum ministerium commodasse stipulatusque de marciano quinquaginta milia denariorum probabatur ipse praeterea accepisse sestertia decem milia foedissimo quidem titulo nomine unguentarii qui titulus a uita hominis compti semper et pumicati non abhorrebat placuit censente cornuto referri de eo proximo senatu tunc enim casu an conscientia afuerat habes res urbanas inuicem rusticas scribe quid arbusculae tuae quid uineae quid segetes agunt quid oues delicatissimae in summa nisi aeque longam epistulam reddis non est quod postea nisi breuissimam exspectes uale c plinius arriano suo s litourgion illud quod superesse mari prisci causae proxime scripseram nescio an satis circumcisum tamen et adrasum est firminus inductus in senatum respondit crimini noto secutae sunt diuersae sententiae consulum designatorum cornutus tertullus censuit ordine mouendum acutius nerua in sortitione prouinciae rationem eius non habendam  quae sententia tamquam mitior uicit cum sit alioqui durior tristiorque quid enim miserius quam exsectum et exemptum honoribus senatoriis labore et molestia non carere quid grauius quam tanta ignominia adfectum non in solitudine latere sed in hac altissima specula conspiciendum se monstrandumque praebere praeterea quid publice minus aut congruens aut decorum notatum a senatu in senatu sedere ipsisque illis a quibus sit notatus aequari summotum a proconsulatu quia se in legatione turpiter gesserat de proconsulibus iudicare damnatumque sordium uel damnare alios uel absoluere sed hoc pluribus uisum est numerantur enim sententiae non ponderantur nec aliud in publico consilio potest fieri in quo nihil est tam inaequale quam aequalitas ipsa nam cum sit impar prudentia par omnium ius est impleui promissum priorisque epistulae fidem exsolui quam ex spatio temporis iam recepisse te colligo nam et festinanti et diligenti tabellario dedi nisi quid impedimenti in uia passus est tuae nunc partes ut primum illam deinde hanc remunereris litteris quales istinc redire uberrimae possunt uale c plinius prisco suo s et tu occasiones obligandi me auidissime amplecteris et ego nemini libentius debeo duabus ergo de causis a te potissimum petere constitui quod impetratum maxime cupio regis exercitum amplissimum hinc tibi beneficiorum larga materia longum praeterea tempus quo amicos tuos exornare potuisti conuertere ad nostros nec hos multos malles tu quidem multos sed meae uerecundiae sufficit unus aut alter ac potius unus is erit uoconius romanus pater ei  in equestri gradu clarus clarior uitricus immo pater alius nam huic quoque nomini pietate successit mater e primis ipse citerioris hispaniae scis quod iudicium prouinciae illius quanta sit grauitas flamen proxime fuit hunc ego cum simul studeremus arte familiariterque dilexi ille meus in urbe ille in secessu contubernalis cum hoc seria cum hoc iocos miscui quid enim illo aut fidelius amico aut sodale iucundius mira in sermone mira etiam in ore ipso uultuque suauitas ad hoc ingenium excelsum subtile dulce facile eruditum in causis agendis epistulas quidem scribit ut musas ipsas latine loqui credas amatur a me plurimum nec tamen uincitur equidem iuuenis statim iuueni quantum potui per aetatem auidissime contuli et nuper ab optimo principe trium liberorum ius impetraui quod quamquam parce et cum delectu daret mihi tamen tamquam eligeret indulsit haec beneficia mea tueri nullo modo melius quam ut augeam possum praesertim cum ipse illa tam grate interpretetur ut dum priora accipit posteriora mereatur habes qualis quam probatus carusque sit nobis quem rogo pro ingenio pro fortuna tua exornes in primis ama hominem nam licet tribuas ei quantum amplissimum potes nihil tamen amplius potes amicitia tua cuius esse eum usque ad intimam familiaritatem capacem quo magis scires breuiter tibi studia mores omnem denique uitam eius expressi extenderem preces nisi et tu rogari diu nolles et ego tota hoc epistula fecissem rogat enim et quidem efficacissime qui reddit causas rogandi uale  c plinius maximo suo s uerum opinaris distringor centumuiralibus causis quae me exercent magis quam delectant sunt enim pleraeque paruae et exiles raro incidit uel personarum claritate uel negotii magnitudine insignis ad hoc pauci cum quibus iuuet dicere ceteri audaces atque etiam magna ex parte adulescentuli obscuri ad declamandum huc transierunt tam inreuerenter et temere ut mihi atilius noster expresse dixisse uideatur sic in foro pueros a centumuiralibus causis auspicari ut ab homero in scholis nam hic quoque ut illic primum coepit esse quod maximum est at hercule ante memoriam meam ita maiores natu solent dicere ne nobilissimis quidem adulescentibus locus erat nisi aliquo consulari producente tanta ueneratione pulcherrimum opus colebatur nunc refractis pudoris et reuerentiae claustris omnia patent omnibus nec inducuntur sed inrumpunt sequuntur auditores actoribus similes conducti et redempti manceps conuenitur in media basilica tam palam sportulae quam in triclinio dantur ex iudicio in iudicium pari mercede transitur inde iam non inurbane sofokleis uocantur apo tou sofws kai kaleisqai isdem latinum nomen impositum est laudiceni et tamen crescit in dies foeditas utraque lingua notata here duo nomenclatores mei habent sane aetatem eorum qui  nuper togas sumpserint ternis denariis ad laudandum trahebantur tanti constat ut sis disertissimus hoc pretio quamlibet numerosa subsellia implentur hoc ingens corona colligitur hoc infiniti clamores commouentur cum mesochorus dedit signum opus est enim signo apud non intellegentes ne audientes quidem nam plerique non audiunt nec ulli magis laudant si quando transibis per basilicam et uoles scire quo modo quisque dicat nihil est quod tribunal ascendas nihil quod praebeas aurem facilis diuinatio scito eum pessime dicere qui laudabitur maxime primus hunc audiendi morem induxit larcius licinus hactenus tamen ut auditores corrogaret ita certe ex quintiliano praeceptore meo audisse me memini narrabat ille adsectabar domitium afrum cum apud centumuiros diceret grauiter et lente hoc enim illi actionis genus erat audit ex proximo immodicum insolitumque clamorem admiratus reticuit ubi silentium factum est repetit quod abruperat iterum clamor iterum reticuit et post silentium coepit idem tertio nouissime quis diceret quaesiit responsum est licinus tum intermissa causa centumuiri inquit hoc artificium perit quod alioqui perire incipiebat cum perisse afro uideretur nunc uero prope funditus exstinctum et euersum est pudet referre quae quam fracta pronuntiatione dicantur quibus quam teneris clamoribus excipiantur plausus tantum ac potius sola cymbala et tympana illis canticis desunt ululatus quidem neque enim alio uocabulo potest exprimi theatris quoque indecora laudatio large supersunt  nos tamen adhuc et utilitas amicorum et ratio aetatis moratur ac retinet ueremur enim ne forte non has indignitates reliquisse sed laborem fugisse uideamur sumus tamen solito rariores quod initium est gradatim desinendi uale c plinius ualeriano suo s quo modo te ueteres marsi tui quo modo emptio noua placent agri postquam tui facti sunt rarum id quidem nihil enim aeque gratum est adeptis quam concupiscentibus me praedia materna parum commode tractant delectant tamen ut materna et alioqui longa patientia occallui habent hunc finem adsiduae querellae quod queri pudet uale c plinius annio suo s tu quidem pro cetera tua diligentia admones me codicillos aciliani qui me ex parte instituit heredem pro non scriptis habendos quia non sint confirmati testamento quod ius ne mihi quidem ignotum est cum sit iis etiam notum qui nihil aliud sciunt sed ego propriam quandam legem mihi dixi ut defunctorum uoluntates etiamsi iure deficerentur quasi perfectas tuerer constat autem codicillos istos aciliani manu scriptos licet ergo non sint confirmati testamento a me tamen ut confirmati obseruabuntur praesertim cum delatori locus non sit nam si uerendum esset ne quod ego dedissem populus eriperet cunctantior fortasse et cautior esse deberem cum uero liceat heredi donare quod in hereditate subsedit nihil est quod obstet illi meae legi cui publicae leges non repugnant uale  c plinius gallo suo s miraris cur me laurentinum uel si ita mauis laurens meum tanto opere delectet desines mirari cum cognoueris gratiam uillae opportunitatem loci litoris spatium decem septem milibus passuum ab urbe secessit ut peractis quae agenda fuerint saluo iam et composito die possis ibi manere aditur non una uia nam et laurentina et ostiensis eodem ferunt sed laurentina a quarto decimo lapide ostiensis ab undecimo relinquenda est utrimque excipit iter aliqua ex parte harenosum iunctis paulo grauius et longius equo breue et molle uaria hinc atque inde facies nam modo occurrentibus siluis uia coartatur modo latissimis pratis diffunditur et patescit multi greges ouium multa ibi equorum boum armenta quae montibus hieme depulsa herbis et tepore uerno nitescunt uilla usibus capax non sumptuosa tutela cuius in prima parte atrium frugi nec tamen sordidum deinde porticus in d litterae similitudinem circumactae quibus paruola sed festiua area includitur egregium hae aduersus tempestates receptaculum nam specularibus ac multo magis imminentibus tectis muniuntur est contra medias cauaedium hilare mox triclinium satis pulchrum quod in litus excurrit ac si quando africo mare impulsum est fractis iam et nouissimis fluctibus leuiter adluitur undique ualuas aut fenestras non minores ualuis habet atque ita a lateribus a fronte quasi tria maria prospectat a tergo  cauaedium porticum aream porticum rursus mox atrium siluas et longinquos respicit montes huius a laeua retractius paulo cubiculum est amplum deinde aliud minus quod altera fenestra admittit orientem occidentem altera retinet hac et subiacens mare longius quidem sed securius intuetur huius cubiculi et triclinii illius obiectu includitur angulus qui purissimum solem continet et accendit hoc hibernaculum hoc etiam gymnasium meorum est ibi omnes silent uenti exceptis qui nubilum inducunt et serenum ante quam usum loci eripiunt adnectitur angulo cubiculum in hapsida curuatum quod ambitum solis fenestris omnibus sequitur parieti eius in bibliothecae speciem armarium insertum est quod non legendos libros sed lectitandos capit adhaeret dormitorium membrum transitu interiacente qui suspensus et tubulatus conceptum uaporem salubri temperamento huc illuc digerit et ministrat reliqua pars lateris huius seruorum libertorumque usibus detinetur plerisque tam mundis ut accipere hospites possint ex alio latere cubiculum est politissimum deinde uel cubiculum grande uel modica cenatio quae plurimo sole plurimo mari lucet post hanc cubiculum cum procoetone altitudine aestiuum munimentis hibernum est enim subductum omnibus uentis huic cubiculo aliud et procoeton communi pariete iunguntur inde balinei cella frigidaria spatiosa et effusa cuius in contrariis parietibus duo baptisteria uelut eiecta sinuantur abunde capacia si mare in proximo cogites adiacet unctorium hypocauston adiacet propnigeon balinei mox duae cellae magis elegantes quam  sumptuosae cohaeret calida piscina mirifica ex qua natantes mare adspiciunt nec procul sphaeristerium quod calidissimo soli inclinato iam die occurrit hic turris erigitur sub qua diaetae duae totidem in ipsa praeterea cenatio quae latissimum mare longissimum litus uillas amoenissimas possidet est et alia turris in hac cubiculum in quo sol nascitur conditurque lata post apotheca et horreum sub hoc triclinium quod turbati maris non nisi fragorem et sonum patitur eumque iam languidum ac desinentem hortum et gestationem uidet qua hortus includitur gestatio buxo aut rore marino ubi deficit buxus ambitur nam buxus qua parte defenditur tectis abunde uiret aperto caelo apertoque uento et quamquam longinqua aspergine maris inarescit adiacet gestationi interiore circumitu uinea tenera et umbrosa nudisque etiam pedibus mollis et cedens hortum morus et ficus frequens uestit quarum arborum illa uel maxime ferax terra est malignior ceteris hac non deteriore quam maris facie cenatio remota a mari fruitur cingitur diaetis duabus a tergo quarum fenestris subiacet uestibulum uillae et hortus alius pinguis et rusticus hinc cryptoporticus prope publici operis extenditur utrimque fenestrae a mari plures ab horto singulae sed alternis pauciores hae cum serenus dies et immotus omnes cum hinc uel inde uentis inquietus qua uenti quiescunt sine iniuria patent ante cryptoporticum xystus uiolis odoratus teporem solis infusi repercussu cryptoporticus auget quae ut tenet solem sic  aquilonem inhibet summouetque quantumque caloris ante tantum retro frigoris similiter africum sistit atque ita diuersissimos uentos alium alio latere frangit et finit haec iucunditas eius hieme maior aestate nam ante meridiem xystum post meridiem gestationis hortique proximam partem umbra sua temperat quae ut dies creuit decreuitue modo breuior modo longior hac uel illa cadit ipsa uero cryptoporticus tum maxime caret sole cum ardentissimus culmini eius insistit ad hoc patentibus fenestris fauonios accipit transmittitque nec umquam aere pigro et manente ingrauescit in capite xysti deinceps cryptoporticus horti diaeta est amores mei re uera amores ipse posui in hac heliocaminus quidem alia xystum alia mare utraque solem cubiculum autem ualuis cryptoporticum fenestra prospicit mare contra parietem medium zotheca perquam eleganter recedit quae specularibus et uelis obductis reductisue modo adicitur cubiculo modo aufertur lectum et duas cathedras capit a pedibus mare a tergo uillae a capite siluae tot facies locorum totidem fenestris et distinguit et miscet iunctum est cubiculum noctis et somni non illud uoces seruolorum non maris murmur non tempestatum motus non fulgurum lumen ac ne diem quidem sentit nisi fenestris apertis tam alti abditique secreti illa ratio quod interiacens andron parietem cubiculi hortique distinguit atque ita omnem sonum media inanitate consumit adplicitum est cubiculo hypocauston perexiguum quod angusta fenestra  suppositum calorem ut ratio exigit aut effundit aut retinet procoeton inde et cubiculum porrigitur in solem quem orientem statim exceptum ultra meridiem oblicum quidem sed tamen seruat in hanc ego diaetam cum me recepi abesse mihi etiam a uilla mea uideor magnamque eius uoluptatem praecipue saturnalibus capio cum reliqua pars tecti licentia dierum festisque clamoribus personat nam nec ipse meorum lusibus nec illi studiis meis obstrepunt haec utilitas haec amoenitas deficitur aqua salienti sed puteos ac potius fontes habet sunt enim in summo et omnino litoris illius mira natura quocumque loco moueris humum obuius et paratus umor occurrit isque sincerus ac ne leuiter quidem tanta maris uicinitate corruptus suggerunt adfatim ligna proximae siluae ceteras copias ostiensis colonia ministrat frugi quidem homini sufficit etiam uicus quem una uilla discernit in hoc balinea meritoria tria magna commoditas si forte balineum domi uel subitus aduentus uel breuior mora calfacere dissuadeat litus ornant uarietate gratissima nunc continua nunc intermissa tecta uillarum quae praestant multarum urbium faciem siue mari siue ipso litore utare quod non numquam longa tranquillitas mollit saepius frequens et contrarius fluctus indurat mare non sane pretiosis piscibus abundat soleas tamen et squillas optimas egerit uilla uero nostra etiam mediterraneas copias praestat lac in primis nam illuc e pascuis pecora conueniunt si quando aquam umbramue sectantur iustisne de causis iam tibi uideor incolere inhabitare diligere secessum quem tu nimis urbanus es nisi concupiscis  atque utinam concupiscas ut tot tantisque dotibus uillulae nostrae maxima commendatio ex tuo contubernio accedat uale c plinius maurico suo s quid a te mihi iucundius potuit iniungi quam ut praeceptorem fratris tui liberis quaererem nam beneficio tuo in scholam redeo et illam dulcissimam aetatem quasi resumo sedeo inter iuuenes ut solebam atque etiam experior quantum apud illos auctoritatis ex studiis habeam nam proxime frequenti auditorio inter se coram multis ordinis nostri clare iocabantur intraui conticuerunt quod non referrem nisi ad illorum magis laudem quam ad meam pertineret ac nisi sperare te uellem posse fratris tui filios probe discere quod superest cum omnes qui profitentur audiero quid de quoque sentiam scribam efficiamque quantum tamen epistula consequi potero ut ipse omnes audisse uidearis debeo enim tibi debeo memoriae fratris tui hanc fidem hoc studium praesertim super tanta re nam quid magis interest uestra quam ut liberi dicerem tui nisi nunc illos magis amares digni illo patre te patruo reperiantur quam curam mihi etiam si non mandasses uindicassem nec ignoro suscipiendas offensas in eligendo praeceptore sed oportet me non modo offensas uerum etiam simultates pro fratris tui filiis tam aequo animo subire quam parentes pro suis uale  c plinius ceriali suo s hortaris ut orationem amicis pluribus recitem faciam quia hortaris quamuis uehementer addubitem neque enim me praeterit actiones quae recitantur impetum omnem caloremque ac prope nomen suum perdere ut quas soleant commendare simul et accendere iudicum consessus celebritas aduocatorum exspectatio euentus fama non unius actoris diductumque in partes audientium studium ad hoc dicentis gestus incessus discursus etiam omnibusque motibus animi consentaneus uigor corporis unde accidit ut ii qui sedentes agunt quamuis illis maxima ex parte supersint eadem illa quae stantibus tamen hoc quod sedent quasi debilitentur et deprimantur recitantium uero praecipua pronuntiationis adiumenta oculi manus praepediuntur quo minus mirum est si auditorum intentio relanguescit nullis extrinsecus aut blandimentis capta aut aculeis excitata accedit his quod oratio de qua loquor pugnax et quasi contentiosa est porro ita natura comparatum est ut ea quae scripsimus cum labore cum labore etiam audiri putemus et sane quotus quisque tam rectus auditor quem non potius dulcia haec et sonantia quam austera et pressa delectent est quidem omnino turpis ista discordia est tamen quia plerumque euenit ut aliud auditores aliud iudices exigant cum alioqui iis praecipue auditor adfici debeat quibus idem si foret iudex maxime  permoueretur potest tamen fieri ut quamquam in his difficultatibus libro isti nouitas lenocinetur nouitas apud nostros apud graecos enim est quiddam quamuis ex diuerso non tamen omnino dissimile nam ut illis erat moris leges quas ut contrarias prioribus legibus arguebant aliarum collatione conuincere ita nobis inesse repetundarum legi quod postularemus cum hac ipsa lege tum aliis colligendum fuit quod nequaquam blandum auribus imperitorum tanto maiorem apud doctos habere gratiam debet quanto minorem apud indoctos habet nos autem si placuerit recitare adhibituri sumus eruditissimum quemque sed plane adhuc an sit recitandum examina tecum omnesque quos ego moui in utraque parte calculos pone idque elige in quo uicerit ratio a te enim ratio exigetur nos excusabit obsequium uale c plinius caluisio suo s assem para et accipe auream fabulam fabulas immo nam me priorum noua admonuit nec refert a qua potissimum incipiam uerania pisonis grauiter iacebat huius dico pisonis quem galba adoptauit ad hanc regulus uenit primum impudentiam hominis qui uenerit ad aegram cuius marito inimicissimus ipsi inuisissimus fuerat esto si uenit tantum at ille etiam proximus toro sedit quo die qua hora nata esset interrogauit ubi audiit componit uultum intendit oculos mouet labra agitat digitos computat nihil ut diu miseram exspectatione suspendit habes inquit climactericum  tempus sed euades quod ut tibi magis liqueat haruspicem consulam quem sum frequenter expertus nec mora sacrificium facit adfirmat exta cum siderum significatione congruere illa ut in periculo credula poscit codicillos legatum regulo scribit mox ingrauescit clamat moriens hominem nequam perfidum ac plus etiam quam periurum qui sibi per salutem filii peierasset facit hoc regulus non minus scelerate quam frequenter quod iram deorum quos ipse cotidie fallit in caput infelicis pueri detestatur uelleius blaesus ille locuples consularis nouissima ualetudine conflictabatur cupiebat mutare testamentum regulus qui speraret aliquid ex nouis tabulis quia nuper captare eum coeperat medicos hortari rogare quoquo modo spiritum homini prorogarent postquam signatum est testamentum mutat personam uertit adlocutionem isdemque medicis quousque miserum cruciatis quid inuidetis bona morte cui dare uitam non potestis moritur blaesus et tamquam omnia audisset regulo ne tantulum quidem sufficiunt duae fabulae an scholastica lege tertiam poscis est unde fiat aurelia ornata femina signatura testamentum sumpserat pulcherrimas tunicas regulus cum uenisset ad signandum rogo inquit has mihi leges aurelia ludere hominem putabat ille serio instabat ne multa coegit mulierem aperire tabulas ac sibi tunicas quas erat induta legare obseruauit scribentem inspexit an scripsisset et aurelia quidem uiuit ille tamen istud tamquam morituram coegit et hic hereditates hic legata quasi mereatur accipit alla ti diateinomai in ea ciuitate in qua iam pridem non minora praemia immo maiora nequitia et improbitas  quam pudor et uirtus habent adspice regulum qui ex paupere et tenui ad tantas opes per flagitia processit ut ipse mihi dixerit cum consuleret quam cito sestertium sescentiens impleturus esset inuenisse se exta duplicia quibus portendi miliens et ducentiens habiturum et habebit si modo ut coepit aliena testamenta quod est improbissimum genus falsi ipsis quorum sunt illa dictauerit uale  liber tertius c plinius caluisio rufo suo s nescio an ullum iucundius tempus exegerim quam quo nuper apud spurinnam fui adeo quidem ut neminem magis in senectute si modo senescere datum est aemulari uelim nihil est enim illo uitae genere distinctius me autem ut certus siderum cursus ita uita hominum disposita delectat senum praesertim nam iuuenes confusa adhuc quaedam et quasi turbata non indecent senibus placida omnia et ordinata conueniunt quibus industria sera turpis ambitio est hanc regulam spurinna constantissime seruat quin etiam parua haecparua si non cotidie fiantordine quodam et uelut orbe circumagit mane lectulo continetur hora secunda calceos poscit ambulat milia passuum tria nec minus animum quam corpus exercet si adsunt amici honestissimi sermones explicantur si non liber legitur interdum etiam praesentibus amicis si tamen illi non grauantur deinde considit et liber rursus aut sermo libro potior mox uehiculum ascendit adsumit uxorem singularis exempli uel aliquem amicorum ut me proxime quam pulchrum illud quam dulce secretum quantum ibi antiquitatis quae facta quos uiros audias quibus praeceptis imbuare quamuis ille hoc temperamentum modestiae suae indixerit ne praecipere uideatur  peractis septem milibus passuum iterum ambulat mille iterum residit uel se cubiculo ac stilo reddit scribit enim et quidem utraque lingua lyrica doctissima mira illis dulcedo mira suauitas mira hilaritas cuius gratiam cumulat sanctitas scribentis ubi hora balinei nuntiata est est autem hieme nona aestate octaua in sole si caret uento ambulat nudus deinde mouetur pila uehementer et diu nam hoc quoque exercitationis genere pugnat cum senectute lotus accubat et paulisper cibum differt interim audit legentem remissius aliquid et dulcius per hoc omne tempus liberum est amicis uel eadem facere uel alia si malint adponitur cena non minus nitida quam frugi in argento puro et antiquo sunt in usu et corinthia quibus delectatur nec adficitur frequenter comoedis cena distinguitur ut uoluptates quoque studiis condiantur sumit aliquid de nocte et aestate nemini hoc longum est tanta comitate conuiuium trahitur inde illi post septimum et septuagensimum annum aurium oculorum uigor integer inde agile et uiuidum corpus solaque ex senectute prudentia hanc ego uitam uoto et cogitatione praesumo ingressurus auidissime ut primum ratio aetatis receptui canere permiserit interim mille laboribus conteror quorum mihi et solacium et exemplum est idem spurinna nam ille quoque quoad honestum fuit obiit officia gessit magistratus prouincias rexit multoque labore hoc otium meruit igitur eundem mihi cursum eundem terminum statuo idque iam nunc apud te subsigno ut si me longius euehi uideris in ius uoces ad hanc epistulam meam et quiescere iubeas cum inertiae crimen effugero uale  c plinius uibio maximo suo s quod ipse amicis tuis obtulissem si mihi eadem materia suppeteret id nunc iure uideor a te meis petiturus arrianus maturus altinatium est princeps cum dico princeps non de facultatibus loquor quae illi large supersunt sed de castitate iustitia grauitate prudentia huius ego consilio in negotiis iudicio in studiis utor nam plurimum fide plurimum ueritate plurimum intellegentia praestat amat me nihil possum ardentius dicere ut tu caret ambitu ideo se in equestri gradu tenuit cum facile possit ascendere altissimum mihi tamen ornandus excolendusque est itaque magni aestimo dignitati eius aliquid adstruere inopinantis nescientis immo etiam fortasse nolentis adstruere autem quod sit splendidum nec molestum cuius generis quae prima occasio tibi conferas in eum rogo habebis me habebis ipsum gratissimum debitorem quamuis enim ista non adpetat tam grate tamen excipit quam si concupiscat uale c plinius corelliae hispullae suae s cum patrem tuum grauissimum et sanctissimum uirum suspexerim magis an amauerim dubitem teque et in memoriam eius et in honorem tuum unice diligam cupiam necesse est atque etiam quantum in me fuerit enitar ut filius tuus auo similis exsistat equidem malo materno quamquam illi paternus etiam clarus spectatusque contigerit pater quoque  et patruus inlustri laude conspicui quibus omnibus ita demum similis adolescet si imbutus honestis artibus fuerit quas plurimum refert a quo potissimum accipiat adhuc illum pueritiae ratio intra contubernium tuum tenuit praeceptores domi habuit ubi est erroribus modica uel etiam nulla materia iam studia eius extra limen proferenda sunt iam circumspiciendus rhetor latinus cuius scholae seueritas pudor in primis castitas constet adest enim adulescenti nostro cum ceteris naturae fortunaeque dotibus eximia corporis pulchritudo cui in hoc lubrico aetatis non praeceptor modo sed custos etiam rectorque quaerendus est uideor ergo demonstrare tibi posse iulium genitorem amatur a me iudicio tamen meo non obstat caritas hominis quae ex iudicio nata est uir est emendatus et grauis paulo etiam horridior et durior ut in hac licentia temporum quantum eloquentia ualeat pluribus credere potes nam dicendi facultas aperta et exposita statim cernitur uita hominum altos recessus magnasque latebras habet cuius pro genitore me sponsorem accipe nihil ex hoc uiro filius tuus audiet nisi profuturum nihil discet quod nescisse rectius fuerit nec minus saepe ab illo quam a te meque admonebitur quibus imaginibus oneretur quae nomina et quanta sustineat proinde fauentibus dis trade eum praeceptori a quo mores primum mox eloquentiam discat quae male sine moribus discitur uale c plinius caecilio macrino suo s quamuis et amici quos praesentes habebam et sermones hominum factum meum comprobasse uideantur magni  tamen aestimo scire quid sentias tu nam cuius integra re consilium exquirere optassem huius etiam peracta iudicium nosse mire concupisco cum publicum opus mea pecunia incohaturus in tuscos excucurrissem accepto ut praefectus aerari commeatu legati prouinciae baeticae questuri de proconsulatu caecili classici aduocatum me a senatu petiuerunt collegae optimi meique amantissimi de communis officii necessitatibus praelocuti excusare me et eximere temptarunt factum est senatus consultum perquam honorificum ut darer prouincialibus patronus si ab ipso me impetrassent legati rursus inducti iterum me iam praesentem aduocatum postulauerunt implorantes fidem meam quam essent contra massam baebium experti adlegantes patrocini foedus secuta est senatus clarissima adsensio quae solet decreta praecurrere tum ego desino inquam patres conscripti putare me iustas excusationis causas attulisse placuit et modestia sermonis et ratio compulit autem me ad hoc consilium non solum consensus senatus quamquam hic maxime uerum et alii quidam minores sed tamen numeri ueniebat in mentem priores nostros etiam singulorum hospitum iniurias uoluntariis accusationibus exsecutos quo deformius arbitrabar publici hospitii iura neglegere praeterea cum recordarer quanta pro isdem baeticis superiore aduocatione etiam pericula subissem conseruandum ueteris officii meritum nouo uidebatur est enim ita comparatum ut antiquiora beneficia subuertas nisi illa posterioribus cumules nam quamlibet saepe obligati si quid unum neges hoc solum meminerunt quod negatum est ducebar etiam quod decesserat classicus amotumque erat quod in eiusmodi causis  solet esse tristissimum periculum senatoris uidebam ergo aduocationi meae non minorem gratiam quam si uiueret ille propositam inuidiam nullam in summa computabam si munere hoc iam tertio fungerer faciliorem mihi excusationem fore si quis incidisset quem non deberem accusare nam cum est omnium officiorum finis aliquis tum optime libertati uenia obsequio praeparatur audisti consilii mei motus superest alterutra ex parte iudicium tuum in quo mihi aeque iucunda erit simplicitas dissentientis quam comprobantis auctoritas uale c plinius baebio macro suo s pergratum est mihi quod tam diligenter libros auunculi mei lectitas ut habere omnes uelis quaerasque qui sint omnes fungar indicis partibus atque etiam quo sint ordine scripti notum tibi faciam est enim haec quoque studiosis non iniucunda cognitio de iaculatione equestri unus hunc cum praefectus alae militaret pari ingenio curaque composuit de uita pomponi secundi duo a quo singulariter amatus hoc memoriae amici quasi debitum munus exsoluit bellorum germaniae uiginti quibus omnia quae cum germanis gessimus bella collegit incohauit cum in germania militaret somnio monitus adstitit ei quiescenti drusi neronis effigies qui germaniae latissime uictor ibi periit commendabat memoriam suam orabatque ut se ab iniuria obliuionis adsereret studiosi tres in sex uolumina propter amplitudinem diuisi quibus oratorem ab incunabulis instituit et perficit dubii sermonis octo scripsit sub nerone  nouissimis annis cum omne studiorum genus paulo liberius et erectius periculosum seruitus fecisset a fine aufidi bassi triginta unus naturae historiarum triginta septem opus diffusum eruditum nec minus uarium quam ipsa natura miraris quod tot uolumina multaque in his tam scrupulosa homo occupatus absoluerit magis miraberis si scieris illum aliquamdiu causas actitasse decessisse anno sexto et quinquagensimo medium tempus distentum impeditumque qua officiis maximis qua amicitia principum egisse sed erat acre ingenium incredibile studium summa uigilantia lucubrare uulcanalibus incipiebat non auspicandi causa sed studendi statim a nocte multa hieme uero ab hora septima uel cum tardissime octaua saepe sexta erat sane somni paratissimi non numquam etiam inter ipsa studia instantis et deserentis ante lucem ibat ad uespasianum imperatorem nam ille quoque noctibus utebatur inde ad delegatum sibi officium reuersus domum quod reliquum temporis studiis reddebat post cibum saepe quem interdiu leuem et facilem ueterum more sumebat aestate si quid otii iacebat in sole liber legebatur adnotabat excerpebatque nihil enim legit quod non excerperet dicere etiam solebat nullum esse librum tam malum ut non aliqua parte prodesset post solem plerumque frigida lauabatur deinde gustabat dormiebatque minimum mox quasi alio die studebat in cenae tempus super hanc liber legebatur adnotabatur et quidem cursim memini quendam ex amicis cum lector quaedam perperam pronuntiasset reuocasse et repeti coegisse huic auunculum meum dixisse intellexeras nempe cum ille adnuisset cur ergo reuocabas decem amplius uersus hac tua interpellatione  perdidimus tanta erat parsimonia temporis surgebat aestate a cena luce hieme intra primam noctis et tamquam aliqua lege cogente haec inter medios labores urbisque fremitum in secessu solum balinei tempus studiis eximebatur cum dico balinei de interioribus loquor nam dum destringitur tergiturque audiebat aliquid aut dictabat in itinere quasi solutus ceteris curis huic uni uacabat ad latus notarius cum libro et pugillaribus cuius manus hieme manicis muniebantur ut ne caeli quidem asperitas ullum studii tempus eriperet qua ex causa romae quoque sella uehebatur repeto me correptum ab eo cur ambularem poteras inquit has horas non perdere nam perire omne tempus arbitrabatur quod studiis non impenderetur hac intentione tot ista uolumina peregit electorumque commentarios centum sexaginta mihi reliquit opisthographos quidem et minutissimis scriptos qua ratione multiplicatur hic numerus referebat ipse potuisse se cum procuraret in hispania uendere hos commentarios larcio licino quadringentis milibus nummum et tunc aliquanto pauciores erant nonne uidetur tibi recordanti quantum legerit quantum scripserit nec in officiis ullis nec in amicitia principis fuisse rursus cum audis quid studiis laboris impenderit nec scripsisse satis nec legisse quid est enim quod non aut illae occupationes impedire aut haec instantia non possit efficere itaque soleo ridere cum me quidam studiosum uocant qui si comparer illi sum desidiosissimus ego autem  tantum quem partim publica partim amicorum officia distringunt quis ex istis qui tota uita litteris adsident collatus illi non quasi somno et inertiae deditus erubescat extendi epistulam cum hoc solum quod requirebas scribere destinassem quos libros reliquisset confido tamen haec quoque tibi non minus grata quam ipsos libros futura quae te non tantum ad legendos eos uerum etiam ad simile aliquid elaborandum possunt aemulationis stimulis excitare uale c plinius annio seuero suo s ex hereditate quae mihi obuenit emi proxime corinthium signum modicum quidem sed festiuum et expressum quantum ego sapio qui fortasse in omni re in hac certe perquam exiguum sapio hoc tamen signum ego quoque intellego est enim nudum nec aut uitia si qua sunt celat aut laudes parum ostentat effingit senem stantem ossa musculi nerui uenae rugae etiam ut spirantis adparent rari et cedentes capilli lata frons contracta facies exile collum pendent lacerti papillae iacent uenter recessit a tergo quoque eadem aetas ut a tergo aes ipsum quantum uerus color indicat uetus et antiquum talia denique omnia ut possint artificum oculos tenere delectare imperitorum quod me quamquam tirunculum sollicitauit ad emendum emi autem non ut haberem domi neque enim ullum adhuc corinthium domi habeo uerum ut in patria nostra celebri loco ponerem ac potissimum in iouis templo uidetur enim dignum templo dignum deo donum tu ergo ut soles omnia quae a me tibi iniunguntur suscipe hanc curam et iam nunc iube basim fieri ex quo  uoles marmore quae nomen meum honoresque capiat si hos quoque putabis addendos ego signum ipsum ut primum inuenero aliquem qui non grauetur mittam tibi uel ipse quod mauis adferam mecum destino enim si tamen officii ratio permiserit excurrere isto gaudes quod me uenturum esse polliceor sed contrahes frontem cum adiecero ad paucos dies neque enim diutius abesse me eadem haec quae nondum exire patiuntur uale c plinius caninio rufo suo s modo nuntiatus est silius italicus in neapolitano suo inedia finisse uitam causa mortis ualetudo erat illi natus insanabilis clauus cuius taedio ad mortem inreuocabili constantia decucurrit usque ad supremum diem beatus et felix nisi quod minorem ex liberis duobus amisit sed maiorem melioremque florentem atque etiam consularem reliquit laeserat famam suam sub nerone credebatur sponte accusasse sed in uitelli amicitia sapienter se et comiter gesserat ex proconsulatu asiae gloriam reportauerat maculam ueteris industriae laudabili otio abluerat fuit inter principes ciuitatis sine potentia sine inuidia salutabatur colebatur multumque in lectulo iacens cubiculo semper non ex fortuna frequenti doctissimis sermonibus dies transigebat cum a scribendo uacaret scribebat carmina maiore cura quam ingenio non numquam iudicia hominum recitationibus experiebatur nouissime ita suadentibus annis ab urbe secessit seque in campania tenuit ac ne aduentu quidem noui principis inde commotus est magna caesaris laus sub quo hoc  liberum fuit magna illius qui hac libertate ausus est uti erat filokalos usque ad emacitatis reprehensionem plures isdem in locis uillas possidebat adamatisque nouis priores neglegebat multum ubique librorum multum statuarum multum imaginum quas non habebat modo uerum etiam uenerabatur uergili ante omnes cuius natalem religiosius quam suum celebrabat neapoli maxime ubi monimentum eius adire ut templum solebat in hac tranquillitate annum quintum et septuagensimum excessit delicato magis corpore quam infirmo utque nouissimus a nerone factus est consul ita postremus ex omnibus quos nero consules fecerat decessit illud etiam notabile ultimus ex neronianis consularibus obiit quo consule nero periit quod me recordantem fragilitatis humanae miseratio subit quid enim tam circumcisum tam breue quam hominis uita longissima an non uidetur tibi nero modo modo fuisse cum interim ex iis qui sub illo gesserant consulatum nemo iam superest quamquam quid hoc miror nuper l piso pater pisonis illius qui a ualerio festo per summum facinus in africa occisus est dicere solebat neminem se uidere in senatu quem consul ipse sententiam rogauisset tam angustis terminis tantae multitudinis uiuacitas ipsa concluditur ut mihi non uenia solum dignae uerum etiam laude uideantur illae regiae lacrimae nam ferunt xersen cum immensum exercitum oculis obisset inlacrimasse quod tot milibus tam breuis immineret occasus sed tanto magis hoc quidquid est temporis futilis et caduci si  non datur factis nam horum materia in aliena manu certe studiis proferamus et quatenus nobis denegatur diu uiuere relinquamus aliquid quo nos uixisse testemur scio te stimulis non egere me tamen tui caritas euocat ut currentem quoque instigem sicut tu soles me agaqh d eris cum inuicem se mutuis exhortationibus amici ad amorem immortalitatis exacuunt uale c plinius suetonio tranquillo suo s facis pro cetera reuerentia quam mihi praestas quod tam sollicite petis ut tribunatum quem a neratio marcello clarissimo uiro impetraui tibi in caesennium siluanum propinquum tuum transferam mihi autem sicut iucundissimum ipsum te tribunum ita non minus gratum alium per te uidere neque enim esse congruens arbitror quem augere honoribus cupias huic pietatis titulis inuidere qui sunt omnibus honoribus pulchriores uideo etiam cum sit egregium et mereri beneficia et dare utramque te laudem simul adsecuturum si quod ipse meruisti alii tribuas praeterea intellego mihi quoque gloriae fore si ex hoc tuo facto non fuerit ignotum amicos meos non gerere tantum tribunatus posse uerum etiam dare quare ego uero honestissimae uoluntati tuae pareo neque enim adhuc nomen in numeros relatum est ideoque liberum est nobis siluanum in locum tuum subdere cui cupio tam gratum esse munus tuum quam tibi meum est uale  c plinius cornelio miniciano suo s possum iam perscribere tibi quantum in publica prouinciae baeticae causa laboris exhauserim nam fuit multiplex actaque est saepius cum magna uarietate unde uarietas unde plures actiones caecilius classicus homo foedus et aperte malus proconsulatum in ea non minus uiolenter quam sordide gesserat eodem anno quo in africa marius priscus erat autem priscus ex baetica ex africa classicus inde dictum baeticorum ut plerumque dolor etiam uenustos facit non inlepidum ferebatur dedi malum et accepi sed marium una ciuitas publice multique priuati reum peregerunt in classicum tota prouincia incubuit ille accusationem uel fortuita uel uoluntaria morte praeuertit nam fuit mors eius infamis ambigua tamen ut enim credibile uidebatur uoluisse exire de uita cum defendi non posset ita mirum pudorem damnationis morte fugisse quem non puduisset damnanda committere nihilo minus baetica etiam in defuncti accusatione perstabat prouisum hoc legibus intermissum tamen et post longam intercapedinem tunc reductum addiderunt baetici quod simul socios ministrosque classici detulerunt nominatimque in eos inquisitionem postulauerunt aderam baeticis mecumque lucceius albinus uir in dicendo copiosus ornatus quem ego cum olim mutuo diligerem ex hac officii societate amare ardentius coepi habet quidem gloria in studiis praesertim quiddam akoinwnhton nobis tamen nullum certamen nulla contentio cum uterque pari iugo non pro se sed pro causa niteretur cuius et magnitudo et utilitas uisa est postulare ne tantum oneris singulis  actionibus subiremus uerebamur ne nos dies ne uox ne latera deficerent si tot crimina tot reos uno uelut fasce complecteremur deinde ne iudicum intentio multis nominibus multisque causis non lassaretur modo uerum etiam confunderetur mox ne gratia singulorum collata atque permixta pro singulis quoque uires omnium acciperet postremo ne potentissimi uilissimo quoque quasi piaculari dato alienis poenis elaberentur etenim tum maxime fauor et ambitio dominatur cum sub aliqua specie seueritatis delitescere potest erat in consilio sertorianum illud exemplum qui robustissimum et infirmissimum militem iussit caudam equi reliqua nosti nam nos quoque tam numerosum agmen reorum ita demum uidebamus posse superari si per singulos carperetur placuit in primis ipsum classicum ostendere nocentem hic aptissimus ad socios eius et ministros transitus erat quia socii ministrique probari nisi illo nocente non poterant ex quibus duos statim classico iunximus baebium probum et fabium hispanum utrumque gratia hispanum etiam facundia ualidum et circa classicum quidem breuis et expeditus labor sua manu reliquerat scriptum quid ex quaque re quid ex quaque causa accepisset miserat etiam epistulas romam ad amiculam quandam iactantes et gloriosas his quidem uerbis io io liber ad te uenio iam sestertium quadragiens redegi parte uendita baeticorum circa hispanum et probum multum sudoris horum ante quam crimina ingrederer necessarium credidi elaborare ut constaret ministerium crimen esse quod nisi fecissem frustra ministros probassem neque enim ita defendebantur ut negarent sed ut necessitati ueniam precarentur esse enim se prouinciales et ad omne proconsulum imperium metu cogi  solet dicere claudius restitutus qui mihi respondit uir exercitatus et uigilans et quamlibet subitis paratus numquam sibi tantum caliginis tantum perturbationis offusum quam cum praerepta et extorta defensioni suae cerneret in quibus omnem fiduciam reponebat consilii nostri exitus fuit bona classici quae habuisset ante prouinciam placuit senatui a reliquis separari illa filiae haec spoliatis relinqui additum est ut pecuniae quas creditoribus soluerat reuocarentur hispanus et probus in quinquennium relegati adeo graue uisum est quod initio dubitabatur an omnino crimen esset post paucos dies claudium fuscum classici generum et stilonium priscum qui tribunus cohortis sub classico fuerat accusauimus dispari euentu prisco in biennium italia interdictum absolutus est fuscus actione tertia commodissimum putauimus plures congregare ne si longius esset extracta cognitio satietate et taedio quodam iustitia cognoscentium seueritasque languesceret et alioqui supererant minores rei data opera hunc in locum reseruati excepta tamen classici uxore quae sicut implicita suspicionibus ita non satis conuinci probationibus uisa est nam classici filia quae et ipsa inter reos erat ne suspicionibus quidem haerebat itaque cum ad nomen eius in extrema actione uenissem neque enim ut initio sic etiam in fine uerendum erat ne per hoc totius accusationis auctoritas minueretur honestissimum credidi non premere immerentem idque ipsum dixi et libere et uarie nam modo legatos interrogabam docuissentne me aliquid quod re probari posse confiderent modo consilium a senatu petebam putaretne debere me si quam haberem in dicendo facultatem in iugulum innocentis quasi telum aliquod intendere postremo totum locum hoc  fine conclusi dicet aliquis iudicas ergo ego uero non iudico memini tamen me aduocatum ex iudicibus datum hic numerosissimae causae terminus fuit quibusdam absolutis pluribus damnatis atque etiam relegatis aliis in tempus aliis in perpetuum eodem senatus consulto industria fides constantia nostra plenissimo testimonio comprobata est dignum solumque par pretium tanti laboris concipere animo potes quam simus fatigati quibus totiens agendum totiens altercandum tam multi testes interrogandi subleuandi refutandi iam illa quam ardua quam molesta tot reorum amicis secreto rogantibus negare aduersantibus palam obsistere referam unum aliquid ex iis quae dixi cum mihi quidam e iudicibus ipsis pro reo gratiosissimo reclamarent non minus inquam hic innocens erit si ego omnia dixero coniectabis ex hoc quantas contentiones quantas etiam offensas subierimus dumtaxat ad breue tempus nam fides in praesentia eos quibus resistit offendit deinde ab illis ipsis suspicitur laudaturque non potui magis te in rem praesentem perducere dices non fuit tanti quid enim mihi cum tam longa epistula nolito ergo identidem quaerere quid romae geratur et tamen memento non esse epistulam longam quae tot dies tot cognitiones tot denique reos causasque complexa sit quae omnia uideor mihi non minus breuiter quam diligenter persecutus temere dixi diligenter succurrit quod praeterieram et quidem sero sed quamquam praepostere reddetur facit hoc homerus multique illius exemplo est alioqui perdecorum a me tamen non ideo fiet e testibus quidam siue iratus quod euocatus esset inuitus siue subornatus ab aliquo  reorum ut accusationem exarmaret norbanum licinianum legatum et inquisitorem reum postulauit tamquam in causa castae uxor haec classici praeuaricaretur est lege cautum ut reus ante peragatur tunc de praeuaricatore quaeratur uidelicet quia optime ex accusatione ipsa accusatoris fides aestimatur norbano tamen non ordo legis non legati nomen non inquisitionis officium praesidio fuit tanta conflagrauit inuidia homo alioqui flagitiosus et domitiani temporibus usus ut multi electusque tunc a prouincia ad inquirendum non tamquam bonus et fidelis sed tamquam classici inimicus erat ab illo relegatus dari sibi diem edi crimina postulabat neutrum impetrauit coactus est statim respondere respondit malum prauumque ingenium hominis facit ut dubitem confidenter an constanter certe paratissime obiecta sunt multa quae magis quam praeuaricatio nocuerunt quin etiam duo consulares pomponius rufus et libo frugi laeserunt eum testimonio tamquam apud iudicem sub domitiano salui liberalis accusatoribus adfuisset damnatus et in insulam relegatus est itaque cum castam accusarem nihil magis pressi quam quod accusator eius praeuaricationis crimine corruisset pressi tamen frustra accidit enim res contraria et noua ut accusatore praeuaricationis damnato rea absolueretur quaeris quid nos dum haec aguntur indicauimus senatui ex norbano didicisse nos publicam causam rursusque debere ex integro discere si ille praeuaricator probaretur atque ita dum ille peragitur reus sedimus postea norbanus omnibus diebus cognitionis interfuit eandemque usque ad extremum uel constantiam uel audaciam pertulit  interrogo ipse me an aliquid omiserim rursus et rursus paene omisi summo die saluius liberalis reliquos legatos grauiter increpuit tamquam non omnes quos mandasset prouincia reos peregissent atque ut est uehemens et disertus in discrimen adduxit protexi uiros optimos eosdemque gratissimos mihi certe debere se praedicant quod illum turbinem euaserint hic erit epistulae finis re uera finis litteram non addam etiamsi adhuc aliquid praeterisse me sensero uale c plinius uestricio spurinnae suo et cottiae s composuisse me quaedam de filio uestro non dixi uobis cum proxime apud uos fui primum quia non ideo scripseram ut dicerem sed ut meo amori meo dolori satisfacerem deinde quia te spurinna cum audisses recitasse me ut mihi ipse dixisti quid recitassem simul audisse credebam praeterea ueritus sum ne uos festis diebus confunderem si in memoriam grauissimi luctus reduxissem nunc quoque paulisper haesitaui id solum quod recitaui mitterem exigentibus uobis an adicerem quae in aliud uolumen cogito reseruare neque enim adfectibus meis uno libello carissimam mihi et sanctissimam memoriam prosequi satis est cuius famae latius consuletur si dispensata et digesta fuerit uerum haesitanti mihi omnia quae iam composui uobis exhiberem an adhuc aliqua differrem simplicius et amicius uisum est omnia praecipue cum adfirmetis intra uos futura donec placeat  emittere quod superest rogo ut pari simplicitate si qua existimabitis addenda commutanda omittenda indicetis mihi difficile est huc usque intendere animum in dolore difficile sed tamen ut scalptorem ut pictorem qui filii uestri imaginem faceret admoneretis quid exprimere quid emendare deberet ita me quoque formate regite qui non fragilem et caducam sed immortalem ut uos putatis effigiem conor efficere quae hoc diuturnior erit quo uerior melior absolutior fuerit ualete c plinius iulio genitori suo s est omnino artemidori nostri tam benigna natura ut officia amicorum in maius extollat inde etiam meum meritum ut uera ita supra meritum praedicatione circumfert equidem cum essent philosophi ab urbe summoti fui apud illum in suburbano et quo notabilius hoc est periculosius esset fui praetor pecuniam etiam qua tunc illi ampliore opus erat ut aes alienum exsolueret contractum ex pulcherrimis causis mussantibus magnis quibusdam et locupletibus amicis mutuatus ipse gratuitam dedi atque haec feci cum septem amicis meis aut occisis aut relegatis occisis senecione rustico heluidio relegatis maurico gratilla arria fannia tot circa me iactis fulminibus quasi ambustus mihi quoque impendere idem exitium certis quibusdam notis augurarer non ideo tamen eximiam gloriam meruisse me ut ille praedicat credo sed tantum effugisse flagitium nam et c  musonium socerum eius quantum licitum est per aetatem cum admiratione dilexi et artemidorum ipsum iam tum cum in syria tribunus militarem arta familiaritate complexus sum idque primum non nullius indolis dedi specimen quod uirum aut sapientem aut proximum simillimumque sapienti intellegere sum uisus nam ex omnibus qui nunc se philosophos uocant uix unum aut alterum inuenies tanta sinceritate tanta ueritate mitto qua patientia corporis hiemes iuxta et aestates ferat ut nullis laboribus cedat ut nihil in cibo in potu uoluptatibus tribuat ut oculos animumque contineat sunt haec magna sed in alio in hoc uero minima si ceteris uirtutibus comparentur quibus meruit ut a c musonio ex omnibus omnium ordinum adsectatoribus gener adsumeretur quae mihi recordanti est quidem iucundum quod me cum apud alios tum apud te tantis laudibus cumulat uereor tamen ne modum excedat quem benignitas eius illuc enim unde coepi reuertor solet non tenere nam in hoc uno interdum uir alioqui prudentissimus honesto quidem sed tamen errore uersatur quod pluris amicos suos quam sunt arbitratur uale c plinius catilio seuero suo s ueniam ad cenam sed iam nunc paciscor sit expedita sit parca socraticis tantum sermonibus abundet in his quoque teneat modum erunt officia antelucana in quae incidere impune ne catoni quidem licuit quem tamen c caesar ita  reprehendit ut laudet describit enim eos quibus obuius fuerit cum caput ebrii retexissent erubuisse deinde adicit putares non ab illis catonem sed illos a catone deprehensos potuitne plus auctoritatis tribui catoni quam si ebrius quoque tam uenerabilis erat nostrae tamen cenae ut adparatus et impendii sic temporis modus constet neque enim ii sumus quos uituperare ne inimici quidem possint nisi ut simul laudent uale c plinius uoconio romano suo s librum quo nuper optimo principi consul gratias egi misi exigenti tibi missurus etsi non exegisses in hoc consideres uelim ut pulchritudinem materiae ita difficultatem in ceteris enim lectorem nouitas ipsa intentum habet in hac nota uulgata dicta sunt omnia quo fit ut quasi otiosus securusque lector tantum elocutioni uacet in qua satisfacere difficilius est cum sola aestimatur atque utinam ordo saltem et transitus et figurae simul spectarentur nam inuenire praeclare enuntiare magnifice interdum etiam barbari solent disponere apte figurare uarie nisi eruditis negatum est nec uero adfectanda sunt semper elata et excelsa nam ut in pictura lumen non alia res magis quam umbra commendat ita orationem tam summittere quam attollere decet sed quid ego haec doctissimo uiro quin potius illud adnota quae putaueris corrigenda ita enim magis credam cetera tibi placere si quaedam displicuisse cognouero uale  c plinius acilio suo s rem atrocem nec tantum epistula dignam larcius macedo uir praetorius a seruis suis passus est superbus alioqui dominus et saeuus et qui seruisse patrem suum parum immo nimium meminisset lauabatur in uilla formiana repente eum serui circumsistunt alius fauces inuadit alius os uerberat alius pectus et uentrem atque etiam foedum dictu uerenda contundit et cum exanimem putarent abiciunt in feruens pauimentum ut experirentur an uiueret ille siue quia non sentiebat siue quia se non sentire simulabat immobilis et extentus fidem peractae mortis impleuit tum demum quasi aestu solutus effertur excipiunt serui fideliores concubinae cum ululatu et clamore concurrunt ita et uocibus excitatus et recreatus loci frigore sublatis oculis agitatoque corpore uiuere se et iam tutum erat confitetur diffugiunt serui quorum magna pars comprehensa est ceteri requiruntur ipse paucis diebus aegre focilatus non sine ultionis solacio decessit ita uiuus uindicatus ut occisi solent uides quot periculis quot contumeliis quot ludibriis simus obnoxii nec est quod quisquam possit esse securus quia sit remissus et mitis non enim iudicio domini sed scelere perimuntur uerum haec hactenus quid praeterea noui quid nihil alioqui subiungerem nam et charta adhuc superest et dies feriatus patitur plura contexi addam quod opportune de eodem macedone succurrit cum in publico romae lauaretur notabilis atque etiam ut exitus docuit ominosa res accidit  eques romanus a seruo eius ut transitum daret manu leuiter admonitus conuertit se nec seruum a quo erat tactus sed ipsum macedonem tam grauiter palma percussit ut paene concideret ita balineum illi quasi per gradus quosdam primum contumeliae locus deinde exitii fuit uale c plinius silio proculo suo s petis ut libellos tuos in secessu legam examinem an editione sint digni adhibes preces adlegas exemplum rogas enim ut aliquid subsiciui temporis studiis meis subtraham impertiam tuis adicis m tullium mira benignitate poetarum ingenia fouisse sed ego nec rogandus sum nec hortandus nam et poeticen ipsam religiosissime ueneror et te ualdissime diligo faciam ergo quod desideras tam diligenter quam libenter uideor autem iam nunc posse rescribere esse opus pulchrum nec supprimendum quantum aestimare licuit ex iis quae me praesente recitasti si modo mihi non imposuit recitatio tua legis enim suauissime et peritissime confido tamen me non sic auribus duci ut omnes aculei iudicii mei illarum delenimentis refringantur hebetentur fortasse et paulum retundantur euelli quidem extorquerique non possunt igitur non temere iam nunc de uniuersitate pronuntio de partibus experiar legendo uale  c plinius nepoti suo s adnotasse uideor facta dictaque uirorum feminarumque alia clariora esse alia maiora confirmata est opinio mea hesterno fanniae sermone neptis haec arriae illius quae marito et solacium mortis et exemplum fuit multa referebat auiae suae non minora hoc sed obscuriora quae tibi existimo tam mirabilia legenti fore quam mihi audienti fuerunt aegrotabat caecina paetus maritus eius aegrotabat et filius uterque mortifere ut uidebatur filius decessit eximia pulchritudine pari uerecundia et parentibus non minus ob alia carus quam quod filius erat huic illa ita funus parauit ita duxit exsequias ut ignoraret maritus quin immo quotiens cubiculum eius intraret uiuere filium atque etiam commodiorem esse simulabat ac persaepe interroganti quid ageret puer respondebat bene quieuit libenter cibum sumpsit deinde cum diu cohibitae lacrimae uincerent prorumperentque egrediebatur tunc se dolori dabat satiata siccis oculis composito uultu redibat tamquam orbitatem foris reliquisset praeclarum quidem illud eiusdem ferrum stringere perfodere pectus extrahere pugionem porrigere marito addere uocem immortalem ac paene diuinam paete non dolet sed tamen ista facienti ista dicenti gloria et aeternitas ante oculos erant quo maius est sine praemio aeternitatis sine praemio gloriae abdere lacrimas operire luctum amissoque filio matrem adhuc agere scribonianus arma in illyrico contra claudium mouerat fuerat paetus in partibus et occiso scriboniano romam  trahebatur erat ascensurus nauem arria milites orabat ut simul imponeretur nempe enim inquit daturi estis consulari uiro seruolos aliquos quorum e manu cibum capiat a quibus uestiatur a quibus calcietur omnia sola praestabo non impetrauit conduxit piscatoriam nauculam ingensque nauigium minimo secuta est eadem apud claudium uxori scriboniani cum illa profiteretur indicium ego inquit te audiam cuius in gremio scribonianus occisus est et uiuis ex quo manifestum est ei consilium pulcherrimae mortis non subitum fuisse quin etiam cum thrasea gener eius deprecaretur ne mori pergeret interque alia dixisset uis ergo filiam tuam si mihi pereundum fuerit mori mecum respondit si tam diu tantaque concordia uixerit tecum quam ego cum paeto uolo auxerat hoc responso curam suorum attentius custodiebatur sensit et nihil agitis inquit potestis enim efficere ut male moriar ut non moriar non potestis dum haec dicit exsiluit cathedra aduersoque parieti caput ingenti impetu impegit et corruit focilata dixeram inquit uobis inuenturam me quamlibet duram ad mortem uiam si uos facilem negassetis uidenturne haec tibi maiora illo paete non dolet ad quod per haec peruentum est cum interim illud quidem ingens fama haec nulla circumfert unde colligitur quod initio dixi alia esse clariora alia maiora uale c plinius iulio seruiano suo s rectene omnia quod iam pridem epistulae tuae cessant an omnia recte sed occupatus es tu an tu non occupatus  sed occasio scribendi uel rara uel nulla exime hunc mihi scrupulum cui par esse non possum exime autem uel data opera tabellario misso ego uiaticum ego etiam praemium dabo nuntiet modo quod opto ipse ualeo si ualere est suspensum et anxium uiuere exspectantem in horas timentemque pro capite amicissimo quidquid accidere homini potest uale c plinius uibio seuero suo s officium consulatus iniunxit mihi ut rei publicae nomine principi gratias agerem quod ego in senatu cum ad rationem et loci et temporis ex more fecissem bono ciui conuenientissimum credidi eadem illa spatiosius et uberius uolumine amplecti primum ut imperatori nostro uirtutes suae ueris laudibus commendarentur deinde ut futuri principes non quasi a magistro sed tamen sub exemplo praemonerentur qua potissimum uia possent ad eandem gloriam niti nam praecipere qualis esse debeat princeps pulchrum quidem sed onerosum ac prope superbum est laudare uero optimum principem ac per hoc posteris uelut e specula lumen quod sequantur ostendere idem utilitatis habet adrogantiae nihil cepi autem non mediocrem uoluptatem quod hunc librum cum amicis recitare uoluissem non per codicillos non per libellos sed si commodum et si ualde uacaret admoniti numquam porro aut ualde uacat romae aut commodum est audire recitantem foedissimis insuper tempestatibus per biduum conuenerunt cumque modestia mea finem recitationi  facere uoluisset ut adicerem tertium diem exegerunt mihi hunc honorem habitum putem an studiis studiis malo quae prope exstincta refouentur at cui materiae hanc sedulitatem praestiterunt nempe quam in senatu quoque ubi perpeti necesse erat grauari tamen uel puncto temporis solebamus eandem nunc et qui recitare et qui audire triduo uelint inueniuntur non quia eloquentius quam prius sed quia liberius ideoque etiam libentius scribitur accedet ergo hoc quoque laudibus principis nostri quod res antea tam inuisa quam falsa nunc ut uera ita amabilis facta est sed ego cum studium audientium tum iudicium mire probaui animaduerti enim seuerissima quaeque uel maxime satisfacere memini quidem me non multis recitasse quod omnibus scripsi nihilo minus tamen tamquam sit eadem omnium futura sententia hac seueritate aurium laetor ac sicut olim theatra male musicos canere docuerunt ita nunc in spem adducor posse fieri ut eadem theatra bene canere musicos doceant omnes enim qui placendi causa scribunt qualia placere uiderint scribent ac mihi quidem confido in hoc genere materiae laetioris stili constare rationem cum ea potius quae pressius et adstrictius quam illa quae hilarius et quasi exsultantius scripsi possint uideri accersita et inducta non ideo tamen segnius precor ut quandoque ueniat dies utinamque iam uenerit quo austeris illis seuerisque dulcia haec blandaque uel iusta possessione decedant habes acta mea tridui quibus cognitis uolui tantum te uoluptatis absentem et studiorum nomine et meo capere quantum praesens percipere potuisses uale  c plinius caluisio rufo suo s adsumo te in consilium rei familiaris ut soleo praedia agris meis uicina atque etiam inserta uenalia sunt in his me multa sollicitant aliqua nec minora deterrent sollicitat primum ipsa pulchritudo iungendi deinde quod non minus utile quam uoluptuosum posse utraque eadem opera eodem uiatico inuisere sub eodem procuratore ac paene isdem actoribus habere unam uillam colere et ornare alteram tantum tueri inest huic computationi sumptus supellectilis sumptus atriensium topiariorum fabrorum atque etiam uenatorii instrumenti quae plurimum refert unum in locum conferas an in diuersa dispergas contra uereor ne sit incautum rem tam magnam isdem tempestatibus isdem casibus subdere tutius uidetur incerta fortunae possessionum uarietatibus experiri habet etiam multum iucunditatis soli caelique mutatio ipsaque illa peregrinatio inter sua iam quod deliberationis nostrae caput est agri sunt fertiles pingues aquosi constant campis uineis siluis quae materiam et ex ea reditum sicut modicum ita statum praestant sed haec felicitas terrae imbecillis cultoribus fatigatur nam possessor prior saepius uendidit pignora et dum reliqua colonorum minuit ad tempus uires in posterum exhausit quarum defectione rursus reliqua creuerunt sunt ergo instruendi eo pluris quod frugi mancipiis nam nec ipse usquam uinctos habeo nec ibi quisquam superest ut scias  quanti uideantur posse emi sestertio triciens non quia non aliquando quinquagiens fuerint uerum et hac penuria colonorum et communi temporis iniquitate ut reditus agrorum sic etiam pretium retro abiit quaeris an hoc ipsum triciens facile colligere possimus sum quidem prope totus in praediis aliquid tamen fenero nec molestum erit mutuari accipiam a socru cuius arca non secus ac mea utor proinde hoc te non moueat si cetera non refragantur quae uelim quam diligentissime examines nam cum in omnibus rebus tum in disponendis facultatibus plurimum tibi et usus et prouidentiae superest uale c plinius maesio maximo suo s meministine te saepe legisse quantas contentiones excitarit lex tabellaria quantumque ipsi latori uel gloriae uel reprehensionis attulerit at nunc in senatu sine ulla dissensione hoc idem ut optimum placuit omnes comitiorum die tabellas postulauerunt excesseramus sane manifestis illis apertisque suffragiis licentiam contionum non tempus loquendi non tacendi modestia non denique sedendi dignitas custodiebatur magni undique dissonique clamores procurrebant omnes cum suis candidatis multa agmina in medio multique circuli et indecora confusio adeo desciueramus a consuetudine parentum apud quos omnia disposita moderata tranquilla maiestatem loci pudoremque retinebant supersunt senes ex quibus audire soleo hunc ordinem comitiorum citato nomine candidati silentium summum dicebat  ipse pro se explicabat uitam suam testes et laudatores dabat uel eum sub quo militauerat uel eum cui quaestor fuerat uel utrumque si poterat addebat quosdam ex suffragatoribus illi grauiter et paucis loquebantur plus hoc quam preces proderat non numquam candidatus aut natales competitoris aut annos aut etiam mores arguebat audiebat senatus grauitate censoria ita saepius digni quam gratiosi praeualebant quae nunc immodico fauore corrupta ad tacita suffragia quasi ad remedium decucurrerunt quod interim plane remedium fuit erat enim nouum et subitum sed uereor ne procedente tempore ex ipso remedio uitia nascantur est enim periculum ne tacitis suffragiis impudentia inrepat nam quoto cuique eadem honestatis cura secreto quae palam multi famam conscientiam pauci uerentur sed nimis cito de futuris interim beneficio tabellarum habebimus magistratus qui maxime fieri debuerunt nam ut in reciperatoriis iudicis sic nos in his comitiis quasi repente adprehensi sinceri iudices fuimus haec tibi scripsi primum ut aliquid noui scriberem deinde ut non numquam de re publica loquerer cuius materiae nobis quanto rarior quam ueteribus occasio tanto minus omittenda est et hercule quousque illa uulgaria quid agis ecquid commode uales habeant nostrae quoque litterae aliquid non humile nec sordidum nec priuatis rebus inclusum sunt quidem cuncta sub unius arbitrio qui pro utilitate communi solus omnium curas laboresque suscepit quidam tamen salubri temperamento ad nos quoque uelut riui ex illo benignissimo fonte decurrunt quos et haurire ipsi et absentibus amicis quasi ministrare epistulis possumus uale  c plinius cornelio prisco suo s audio ualerium martialem decessisse et moleste fero erat homo ingeniosus acutus acer et qui plurimum in scribendo et salis haberet et fellis nec candoris minus prosecutus eram uiatico secedentem dederam hoc amicitiae dederam etiam uersiculis quos de me composuit fuit moris antiqui eos qui uel singulorum laudes uel urbium scripserant aut honoribus aut pecunia ornare nostris uero temporibus ut alia speciosa et egregia ita hoc in primis exoleuit nam postquam desimus facere laudanda laudari quoque ineptum putamus quaeris qui sint uersiculi quibus gratiam rettuli remitterem te ad ipsum uolumen nisi quosdam tenerem tu si placuerint hi ceteros in libro requires adloquitur musam mandat ut domum meam esquilis quaerat adeat reuerenter sed ne tempore non tuo disertam pulses ebria ianuam uideto totos dat tetricae dies mineruae dum centum studet auribus uirorum hoc quod saecula posterique possint arpinis quoque comparare chartis seras tutior ibis ad lucernas haec hora est tua cum furit lyaeus cum regnat rosa cum madent capilli tunc me uel rigidi legant catones  meritone eum qui haec de me scripsit et tunc dimisi amicissime et nunc ut amicissimum defunctum esse doleo dedit enim mihi quantum maximum potuit daturus amplius si potuisset tametsi quid homini potest dari maius quam gloria et laus et aeternitas at non erunt aeterna quae scripsit non erunt fortasse ille tamen scripsit tamquam essent futura uale  liber quartus c plinius calpurnio fabato prosocero suo s cupis post longum tempus neptem tuam meque una uidere gratum est utrique nostrum quod cupis mutuo mehercule nam inuicem nos incredibili quodam desiderio uestri tenemur quod non ultra differemus atque adeo iam sarcinulas adligamus festinaturi quantum itineris ratio permiserit erit una sed breuis mora deflectemus in tuscos non ut agros remque familiarem oculis subiciamus id enim postponi potest sed ut fungamur necessario officio oppidum est praediis nostris uicinum nomen tiferni tiberini quod me paene adhuc puerum patronum cooptauit tanto maiore studio quanto minore iudicio aduentus meos celebrat profectionibus angitur honoribus gaudet in hoc ego ut referrem gratiam nam uinci in amore turpissimum est templum pecunia mea exstruxi cuius dedicationem cum sit paratum differre longius inreligiosum est erimus ergo ibi dedicationis die quem epulo celebrare constitui subsistemus fortasse et sequenti sed tanto magis uiam ipsam corripiemus contingat modo te filiamque tuam fortes inuenire nam continget hilares si nos incolumes receperitis uale  c plinius attio clementi suo s regulus filium amisit hoc uno malo indignus quod nescio an malum putet erat puer acris ingenii sed ambigui qui tamen posset recta sectari si patrem non referret hunc regulus emancipauit ut heres matris exsisteret mancipatum ita uulgo ex moribus hominis loquebantur foeda et insolita parentibus indulgentiae simulatione captabat incredibile sed regulum cogita amissum tamen luget insane habebat puer mannulos multos et iunctos et solutos habebat canes maiores minoresque habebat luscinias psittacos merulas omnes regulus circa rogum trucidauit nec dolor erat ille sed ostentatio doloris conuenitur ad eum mira celebritate cuncti detestantur oderunt et quasi probent quasi diligant cursant frequentant utque breuiter quod sentio enuntiem in regulo demerendo regulum imitantur tenet se trans tiberim in hortis in quibus latissimum solum porticibus immensis ripam statuis suis occupauit ut est in summa auaritia sumptuosus in summa infamia gloriosus uexat ergo ciuitatem insaluberrimo tempore et quod uexat solacium putat dicit se uelle ducere uxorem hoc quoque sicut alia peruerse audies breui nuptias lugentis nuptias senis quorum alterum immaturum alterum serum est unde hoc augurer quaeris non quia adfirmat ipse quo mendacius nihil est sed quia certum est regulum esse facturum quidquid fieri non oportet uale  c plinius arrio antonino suo s quod semel atque iterum consul fuisti similis antiquis quod proconsul asiae qualis ante te qualis post te uix unus aut alter non sinit enim me uerecundia tua dicere nemo quod sanctitate quod auctoritate aetate quoque princeps ciuitatis est quidem uenerabile et pulchrum ego tamen te uel magis in remissionibus miror nam seueritatem istam pari iucunditate condire summaeque grauitati tantum comitatis adiungere non minus difficile quam magnum est id tu cum incredibili quadam suauitate sermonum tum uel praecipue stilo adsequeris nam et loquenti tibi illa homerici senis mella profluere et quae scribis complere apes floribus et innectere uidentur ita certe sum adfectus ipse cum graeca epigrammata tua cum mimiambos proxime legerem quantum ibi humanitatis uenustatis quam dulcia illa quam amantia quam arguta quam recta callimachum me uel heroden uel si quid his melius tenere credebam quorum tamen neuter utrumque aut absoluit aut attigit hominemne romanum tam graece loqui non medius fidius ipsas athenas tam atticas dixerim quid multa inuideo graecis quod illorum lingua scribere maluisti neque enim coniectura eget quid sermone patrio exprimere possis cum hoc insiticio et inducto tam praeclara opera perfeceris uale  c plinius sosio senecioni suo s uarisidium nepotem ualdissime diligo uirum industrium rectum disertum quod apud me uel potentissimum est idem c caluisium contubernalem meum amicum tuum arta propinquitate complectitur est enim filius sororis hunc rogo semestri tribunatu splendidiorem et sibi et auunculo suo facias obligabis me obligabis caluisium nostrum obligabis ipsum non minus idoneum debitorem quam nos putas multa beneficia in multos contulisti ausim contendere nullum te melius aeque bene unum aut alterum collocasse uale c plinius iulio sparso suo s aeschinen aiunt petentibus rhodiis legisse orationem suam deinde demosthenis summis utramque clamoribus quod tantorum uirorum scriptis contigisse non miror cum orationem meam proxime doctissimi homines hoc studio hoc adsensu hoc etiam labore per biduum audierint quamuis intentionem eorum nulla hinc et inde collatio nullum quasi certamen accenderet nam rhodii cum ipsis orationum uirtutibus tum etiam comparationis aculeis excitabantur nostra oratio sine aemulationis gratia probabatur an merito scies cum legeris librum cuius amplitudo non sinit me  longiore epistula praeloqui oportet enim nos in hac certe in qua possumus breues esse quo sit excusatius quod librum ipsum non tamen ultra causae amplitudinem extendimus uale c plinius iulio nasoni suo s tusci grandine excussi in regione transpadana summa abundantia sed par uilitas nuntiatur solum mihi laurentinum meum in reditu nihil quidem ibi possideo praeter tectum et hortum statimque harenas solum tamen mihi in reditu ibi enim plurimum scribo nec agrum quem non habeo sed ipsum me studiis excolo ac iam possum tibi ut aliis in locis horreum plenum sic ibi scrinium ostendere igitur tu quoque si certa et fructuosa praedia concupiscis aliquid in hoc litore para uale c plinius catio lepido suo s saepe tibi dico inesse uim regulo mirum est quam efficiat in quod incubuit placuit ei lugere filium luget ut nemo placuit statuas eius et imagines quam plurimas facere hoc omnibus officinis agit illum coloribus illum cera illum aere illum argento illum auro ebore marmore effingit ipse uero nuper adhibito ingenti auditorio librum de uita eius recitauit de uita pueri recitauit tamen eundem in exemplaria mille transcriptum per totam italiam prouinciasque dimisit scripsit publice ut a decurionibus eligeretur uocalissimus  aliquis ex ipsis qui legeret eum populo factum est hanc ille uim seu quo alio nomine uocanda est intentio quidquid uelis optinendi si ad potiora uertisset quantum boni efficere potuisset quamquam minor uis bonis quam malis inest ac sicut amaqia men qrasos logismos de oknon ferei ita recta ingenia debilitat uerecundia peruersa confirmat audacia exemplo est regulus imbecillum latus os confusum haesitans lingua tardissima inuentio memoria nulla nihil denique praeter ingenium insanum et tamen eo impudentia ipsoque illo furore peruenit ut orator habeatur itaque herennius senecio mirifice catonis illud de oratore in hunc e contrario uertit orator est uir malus dicendi imperitus non mehercule cato ipse tam bene uerum oratorem quam hic regulum expressit habesne quo tali epistulae parem gratiam referas habes si scripseris num aliquis in municipio uestro ex sodalibus meis num etiam ipse tu hunc luctuosum reguli librum ut circulator in foro legeris eparas scilicet ut ait demosthenes thn fwnhn kai geghqws kai laruggizwn est enim tam ineptus ut risum magis possit exprimere quam gemitum credas non de puero scriptum sed a puero uale c plinius maturo arriano suo s gratularis mihi quod acceperim auguratum iure gratularis primum quod grauissimi principis iudicium in minoribus  etiam rebus consequi pulchrum est deinde quod sacerdotium ipsum cum priscum et religiosum tum hoc quoque sacrum plane et insigne est quod non adimitur uiuenti nam alia quamquam dignitate propemodum paria ut tribuuntur sic auferuntur in hoc fortunae hactenus licet ut dari possit mihi uero illud etiam gratulatione dignum uidetur quod successi iulio frontino principi uiro qui me nominationis die per hos continuos annos inter sacerdotes nominabat tamquam in locum suum cooptaret quod nunc euentus ita comprobauit ut non fortuitum uideretur te quidem ut scribis ob hoc maxime delectat auguratus meus quod m tullius augur fuit laetaris enim quod honoribus eius insistam quem aemulari in studiis cupio sed utinam ut sacerdotium idem ut consulatum multo etiam iuuenior quam ille sum consecutus ita senex saltem ingenium eius aliqua ex parte adsequi possim sed nimirum quae sunt in manu hominum et mihi et multis contigerunt illud uero ut adipisci arduum sic etiam sperare nimium est quod dari non nisi a dis potest uale c plinius cornelio urso suo s causam per hos dies dixit iulius bassus homo laboriosus et aduersis suis clarus accusatus est sub uespasiano a priuatis duobus ad senatum remissus diu pependit tandem absolutus uindicatusque titum timuit ut domitiani amicus a  domitiano relegatus est reuocatus a nerua sortitusque bithyniam rediit reus accusatus non minus acriter quam fideliter defensus uarias sententias habuit plures tamen quasi mitiores egit contra eum pomponius rufus uir paratus et uehemens rufo successit theophanes unus ex legatis fax accusationis et origo respondi ego nam mihi bassus iniunxerat totius defensionis fundamenta iacerem dicerem de ornamentis suis quae illi et ex generis claritate et ex periculis ipsis magna erant dicerem de conspiratione delatorum quam in quaestu habebant dicerem causas quibus factiosissimum quemque ut illum ipsum theophanen offendisset eundem me uoluerat occurrere crimini quo maxime premebatur in aliis enim quamuis auditu grauioribus non absolutionem modo uerum etiam laudem merebatur hoc illum onerabat quod homo simplex et incautus quaedam a prouincialibus ut amicus acceperat nam fuerat in eadem prouincia quaestor haec accusatores furta ac rapinas ipse munera uocabat sed lex munera quoque accipi uetat hic ego quid agerem quod iter defensionis ingrederer negarem uerebar ne plane furtum uideretur quod confiteri timerem praeterea rem manifestam infitiari augentis erat crimen non diluentis praesertim cum reus ipse nihil integrum aduocatis reliquisset multis enim atque etiam principi dixerat sola se munuscula dumtaxat natali suo aut saturnalibus accepisse et plerisque misisse ueniam ergo peterem iugulassem reum quem ita deliquisse concederem ut seruari nisi uenia non posset tamquam recte factum tuerer non illi profuissem sed ipse impudens  exstitissem in hac difficultate placuit medium quiddam tenere uideor tenuisse actionem meam ut proelia solet nox diremit egeram horis tribus et dimidia supererat sesquihora nam cum e lege accusator sex horas nouem reus accepisset ita diuiserat tempora reus inter me et eum qui dicturus post erat ut ego quinque horis ille reliquis uteretur mihi successus actionis silentium finemque suadebat temerarium est enim secundis non esse contentum ad hoc uerebar ne me corporis uires iterato labore desererent quem difficilius est repetere quam iungere erat etiam periculum ne reliqua actio mea et frigus ut deposita et taedium ut resumpta pateretur ut enim faces ignem adsidua concussione custodiunt dimissum aegerrime reparant sic et dicentis calor et audientis intentio continuatione seruatur intercapedine et quasi remissione languescit sed bassus multis precibus paene etiam lacrimis obsecrabat implerem meum tempus parui utilitatemque eius praetuli meae bene cessit inueni ita erectos animos senatus ita recentes ut priore actione incitati magis quam satiati uiderentur successit mihi lucceius albinus tam apte ut orationes nostrae uarietatem duarum contextum unius habuisse credantur respondit herennius pollio instanter et grauiter deinde theophanes rursus fecit enim hoc quoque ut cetera impudentissime quod post duos et consulares et disertos tempus sibi et quidem laxius uindicauit dixit in noctem atque etiam nocte inlatis lucernis postero die egerunt pro basso homullus et fronto mirifice quartum diem probationes occuparunt censuit baebius macer consul designatus lege repetundarum bassum teneri caepio hispo salua dignitate iudices dandos  uterque recte qui fieri potest inquis cum tam diuersa censuerint quia scilicet et macro legem intuenti consentaneum fuit damnare eum qui contra legem munera acceperat et caepio cum putaret licere senatui sicut licet et mitigare leges et intendere non sine ratione ueniam dedit facto uetito quidem non tamen inusitato praeualuit sententia caepionis quin immo consurgenti ei ad censendum acclamatum est quod solet residentibus ex quo potes aestimare quanto consensu sit exceptum cum diceret quod tam fauorabile fuit cum dicturus uideretur sunt tamen ut in senatu ita in ciuitate in duas partes hominum iudicia diuisa nam quibus sententia caepionis placuit sententiam macri ut rigidam duramque reprehendunt quibus macri illam alteram dissolutam atque etiam incongruentem uocant negant enim congruens esse retinere in senatu cui iudices dederis fuit et tertia sententia ualerius paulinus adsensus caepioni hoc amplius censuit referendum de theophane cum legationem renuntiasset arguebatur enim multa in accusatione fecisse quae illa ipsa lege qua bassum accusauerat tenerentur sed hanc sententiam consules quamquam maximae parti senatus mire probabatur non sunt persecuti paulinus tamen et iustitiae famam et constantiae tulit misso senatu bassus magna hominum frequentia magno clamore magno gaudio exceptus est fecerat eum fauorabilem renouata discriminum uetus fama notumque periculis nomen et in procero corpore maesta et squalida senectus habebis hanc interim epistulam ut prodromon exspectabis orationem plenam onustamque exspectabis diu neque enim leuiter et cursim ut de re tanta retractanda est uale  c plinius statio sabino suo s scribis mihi sabinam quae nos reliquit heredes modestum seruum suum nusquam liberum esse iussisse eidem tamen sic adscripsisse legatum modesto quem liberum esse iussi quaeris quid sentiam contuli cum peritis iuris conuenit inter omnes nec libertatem deberi quia non sit data nec legatum quia seruo suo dederit sed mihi manifestus error uidetur ideoque puto nobis quasi scripserit sabina faciendum quod ipsa scripsisse se credidit confido accessurum te sententiae meae cum religiosissime soleas custodire defunctorum uoluntatem quam bonis heredibus intellexisse pro iure est neque enim minus apud nos honestas quam apud alios necessitas ualet moretur ergo in libertate sinentibus nobis fruatur legato quasi omnia diligentissime cauerit cauit enim quae heredes bene elegit uale c plinius cornelio miniciano suo s audistine ualerium licinianum in sicilia profiteri nondum te puto audisse est enim recens nuntius praetorius hic modo inter eloquentissimos causarum actores habebatur nunc eo decidit ut exsul de senatore rhetor de oratore fieret itaque ipse in praefatione dixit dolenter et grauiter quos tibi fortuna ludos facis facis enim ex senatoribus professores ex professoribus senatores cui sententiae tantum bilis tantum amaritudinis inest ut mihi uideatur ideo professus  ut hoc diceret idem cum graeco pallio amictus intrasset carent enim togae iure quibus aqua et igni interdictum est postquam se composuit circumspexitque habitum suum latine inquit declamaturus sum dices tristia et miseranda dignum tamen illum qui haec ipsa studia incesti scelere macularit confessus est quidem incestum sed incertum utrum quia uerum erat an quia grauiora metuebat si negasset fremebat enim domitianus aestuabatque in ingenti inuidia destitutus nam cum corneliam uestalium maximam defodere uiuam concupisset ut qui inlustrari saeculum suum eiusmodi exemplis arbitraretur pontificis maximi iure seu potius immanitate tyranni licentia domini reliquos pontifices non in regiam sed in albanam uillam conuocauit nec minore scelere quam quod ulcisci uidebatur absentem inauditamque damnauit incesti cum ipse fratris filiam incesto non polluisset solum uerum etiam occidisset nam uidua abortu periit missi statim pontifices qui defodiendam necandamque curarent illa nunc ad uestam nunc ad ceteros deos manus tendens multa sed hoc frequentissime clamitabat me caesar incestam putat qua sacra faciente uicit triumphauit blandiens haec an inridens ex fiducia sui an ex contemptu principis dixerit dubium est dixit donec ad supplicium nescio an innocens certe tamquam innocens ducta est quin etiam cum in illud subterraneum demitteretur haesissetque descendenti stola uertit se ac recollegit cumque ei manum carnifex daret auersata est et resiluit foedumque contactum  quasi plane a casto puroque corpore nouissima sanctitate reiecit omnibusque numeris pudoris pollhn pronoian esxen eusxhmwn pesein praeterea celer eques romanus cui cornelia obiciebatur cum in comitio uirgis caederetur in hac uoce perstiterat quid feci nihil feci ardebat ergo domitianus et crudelitatis et iniquitatis infamia adripit licinianum quod in agris suis occultasset corneliae libertam ille ab iis quibus erat curae praemonetur si comitium et uirgas pati nollet ad confessionem confugeret quasi ad ueniam fecit locutus est pro absente herennius senecio tale quiddam quale est illud keitai patroklos ait enim ex aduocato nuntius factus sum licinianus recessit gratum hoc domitiano adeo quidem ut gaudio proderetur diceretque absoluit nos licinianus adiecit etiam non esse uerecundiae eius instandum ipsi uero permisit si qua posset ex rebus suis raperet antequam bona publicarentur exsiliumque molle uelut praemium dedit ex quo tamen postea clementia diui neruae translatus est in siciliam ubi nunc profitetur seque de fortuna praefationibus uindicat uides quam obsequenter paream tibi qui non solum res urbanas uerum etiam peregrinas tam sedulo scribo ut altius repetam et sane putabam te quia tunc afuisti nihil aliud de liciniano audisse quam relegatum ob incestum summam enim rerum nuntiat fama non ordinem mereor ut uicissim quid in oppido tuo quid in finitimis agatur solent enim quaedam notabilia incidere perscribas denique quidquid uoles dum modo non minus longa epistula nuntia ego non  paginas tantum sed uersus etiam syllabasque numerabo uale c plinius maturo arriano suo s amas egnatium marcellinum atque etiam mihi saepe commendas amabis magis commendabisque si cognoueris eius recens factum cum in prouinciam quaestor exisset scribamque qui sorte obtigerat ante legitimum salarii tempus amisisset quod acceperat scribae daturus intellexit et statuit subsidere apud se non oportere itaque reuersus caesarem deinde caesare auctore senatum consuluit quid fieri de salario uellet parua quaestio sed tamen quaestio heredes scribae sibi praefecti aerari populo uindicabant acta causa est dixit heredum aduocatus deinde populi uterque percommode caecilius strabo aerario censuit inferendum baebius macer heredibus dandum obtinuit strabo tu lauda marcellinum ut ego statim feci quamuis enim abunde sufficiat illi quod est et a principe et a senatu probatus gaudebit tamen testimonio tuo omnes enim qui gloria famaque ducuntur mirum in modum adsensio et laus a minoribus etiam profecta delectat te uero marcellinus ita ueretur ut iudicio tuo plurimum tribuat accedit his quod si cognouerit factum suum isto usque penetrasse necesse est laudis suae spatio et cursu et peregrinatione laetetur etenim nescio quo pacto uel magis homines iuuat gloria lata quam magna uale  c plinius cornelio tacito suo s saluum in urbem uenisse gaudeo uenisti autem si quando alias nunc maxime mihi desideratus ipse pauculis adhuc diebus in tusculano commorabor ut opusculum quod est in manibus absoluam uereor enim ne si hanc intentionem iam in fine laxauero aegre resumam interim ne quid festinationi meae pereat quod sum praesens petiturus hac quasi praecursoria epistula rogo sed prius accipe causas rogandi deinde ipsum quod peto proxime cum in patria mea fui uenit ad me salutandum municipis mei filius praetextatus huic ego studes inquam respondit etiam ubi mediolani cur non hic et pater eius erat enim una atque etiam ipse adduxerat puerum quia nullos hic praeceptores habemus quare nullos nam uehementer intererat uestra qui patres estis et opportune complures patres audiebant liberos uestros hic potissimum discere ubi enim aut iucundius morarentur quam in patria aut pudicius continerentur quam sub oculis parentum aut minore sumptu quam domi quantulum est ergo collata pecunia conducere praeceptores quodque nunc in habitationes in uiatica in ea quae peregre emuntur omnia autem peregre emuntur impenditis adicere mercedibus atque adeo ego qui nondum liberos habeo paratus sum pro re publica nostra quasi pro filia uel parente tertiam partem eius quod conferre uobis  placebit dare totum etiam pollicerer nisi timerem ne hoc munus meum quandoque ambitu corrumperetur ut accidere multis in locis uideo in quibus praeceptores publice conducuntur huic uitio occurri uno remedio potest si parentibus solis ius conducendi relinquatur isdemque religio recte iudicandi necessitate collationis addatur nam qui fortasse de alieno neglegentes certe de suo diligentes erunt dabuntque operam ne a me pecuniam non nisi dignus accipiat si accepturus et ab ipsis erit proinde consentite conspirate maioremque animum ex meo sumite qui cupio esse quam plurimum quod debeam conferre nihil honestius praestare liberis uestris nihil gratius patriae potestis educentur hic qui hic nascuntur statimque ab infantia natale solum amare frequentare consuescant atque utinam tam claros praeceptores inducatis ut in finitimis oppidis studia hinc petantur utque nunc liberi uestri aliena in loca ita mox alieni in hunc locum confluant haec putaui altius et quasi a fonte repetenda quo magis scires quam gratum mihi foret si susciperes quod iniungo iniungo autem et pro rei magnitudine rogo ut ex copia studiosorum quae ad te ex admiratione ingenii tui conuenit circumspicias praeceptores quos sollicitare possimus sub ea tamen condicione ne cui fidem meam obstringam omnia enim libera parentibus seruo illi iudicent illi eligant ego mihi curam tantum et impendium uindico proinde si quis fuerit repertus qui ingenio suo fidat eat illuc ea lege ut hinc nihil aliud certum quam fiduciam suam ferat uale  c plinius decimo paterno suo s tu fortasse orationem ut soles et flagitas et exspectas at ego quasi ex aliqua peregrina delicataque merce lusus meos tibi prodo accipies cum hac epistula hendecasyllabos nostros quibus nos in uehiculo in balineo inter cenam oblectamus otium temporis his iocamur ludimus amamus dolemus querimur irascimur describimus aliquid modo pressius modo elatius atque ipsa uarietate temptamus efficere ut alia aliis quaedam fortasse omnibus placeant ex quibus tamen si non nulla tibi petulantiora paulo uidebuntur erit eruditionis tuae cogitare summos illos et grauissimos uiros qui talia scripserunt non modo lasciuia rerum sed ne uerbis quidem nudis abstinuisse quae nos refugimus non quia seueriores unde enim sed quia timidiores sumus scimus alioqui huius opusculi illam esse uerissimam legem quam catullus expressit nam castum esse decet pium poetam ipsum uersiculos nihil necesse est qui tunc denique habent salem et leporem si sunt molliculi et parum pudici ego quanti faciam iudicium tuum uel ex hoc potes aestimare quod malui omnia a te pensitari quam electa laudari et sane quae sunt commodissima desinunt uideri cum paria esse coeperunt praeterea sapiens subtilisque lector debet non diuersis conferre diuersa sed singula expendere nec deterius  alio putare quod est in suo genere perfectum sed quid ego plura nam longa praefatione uel excusare uel commendare ineptias ineptissimum est unum illud praedicendum uidetur cogitare me has meas nugas ita inscribere hendecasyllabi qui titulus sola metri lege constringitur proinde siue epigrammata siue idyllia siue eclogas siue ut multi poematia seu quod aliud uocare malueris licebit uoces ego tantum hendecasyllabos praesto a simplicitate tua peto quod de libello meo dicturus es alii mihi dicas neque est difficile quod postulo nam si hoc opusculum nostrum aut potissimum esset aut solum fortasse posset durum uideri dicere quaere quod agas molle et humanum est habes quod agas uale c plinius minicio fundano suo s si quid omnino hoc certe iudicio facio quod asinium rufum singulariter amo est homo eximius et bonorum amantissimus cur enim non me quoque inter bonos numerem idem cornelium tacitum scis quem uirum arta familiaritate complexus est proinde si utrumque nostrum probas de rufo quoque necesse est idem sentias cum sit ad conectendas amicitias uel tenacissimum uinculum morum similitudo sunt ei liberi plures nam in hoc quoque functus est optimi ciuis officio quod fecunditate uxoris large frui uoluit eo saeculo quo plerisque etiam singulos filios orbitatis praemia graues faciunt quibus ille despectis aui quoque  nomen adsumpsit est enim auus et quidem ex saturio firmo quem diliges ut ego si ut ego propius inspexeris haec eo pertinent ut scias quam copiosam quam numerosam domum uno beneficio sis obligaturus ad quod petendum uoto primum deinde bono quodam omine adducimur optamus enim tibi ominamurque in proximum annum consulatum ita nos uirtutes tuae ita iudicia principis augurari uolunt concurrit autem ut sit eodem anno quaestor maximus ex liberis rufi asinius bassus iuuenis nescio an dicam quod me pater et sentire et dicere cupit adulescentis uerecundia uetat ipso patre melior difficile est ut mihi de absente credas quamquam credere soles omnia tantum in illo industriae probitatis eruditionis ingenii studii memoriae denique esse quantum expertus inuenies uellem tam ferax saeculum bonis artibus haberemus ut aliquos basso praeferre deberes tum ego te primus hortarer moneremque circumferres oculos ac diu pensitares quem potissimum eligeres nunc uerosed nihil uolo de amico meo adrogantius dicere hoc solum dico dignum esse iuuenem quem more maiorum in filii locum adsumas debent autem sapientes uiri ut tu tales quasi liberos a re publica accipere quales a natura solemus optare decorus erit tibi consuli quaestor patre praetorio propinquis consularibus quibus iudicio ipsorum quamquam adulescentulus adhuc iam tamen inuicem ornamento est proinde indulge precibus meis obsequere consilio et ante omnia si festinare uideor ignosce primum quia uotis suis amor plerumque praecurrit deinde quod in ea ciuitate in qua omnia quasi ab occupantibus aguntur quae legitimum tempus exspectant non matura sed sera sunt in summa  quod rerum quas adsequi cupias praesumptio ipsa iucunda est reuereatur iam te bassus ut consulem tu dilige illum ut quaestorem nos denique utriusque uestrum amantissimi laetitia duplici perfruamur etenim cum sic te sic bassum diligamus ut et illum cuiuscumque et tuum quemcumque quaestorem in petendis honoribus omni ope labore gratia simus iuuaturi perquam iucundum nobis erit si in eundem iuuenem studium nostrum et amicitiae meae et consulatus tui ratio contulerit si denique precibus meis tu potissimum adiutor accesseris cuius et suffragio senatus libentissime indulgeat et testimonio plurimum credat uale c plinius ualerio paulino suo s gaude meo gaude tuo gaude etiam publico nomine adhuc honor studiis durat proxime cum dicturus apud centumuiros essem adeundi mihi locus nisi a tribunali nisi per ipsos iudices non fuit tanta stipatione cetera tenebantur ad hoc quidam ornatus adulescens scissis tunicis ut in frequentia solet fieri sola uelatus toga perstitit et quidem horis septem nam tam diu dixi magno cum labore maiore cum fructu studeamus ergo nec desidiae nostrae praetendamus alienam sunt qui audiant sunt qui legant nos modo dignum aliquid auribus dignum chartis elaboremus uale  c plinius clusinio gallo suo s et admones et rogas ut suscipiam causam corelliae absentis contra c caecilium consulem designatum quod admones gratias ago quod rogas queror admoneri enim debeo ut sciam rogari non debeo ut faciam quod mihi non facere turpissimum est an ego tueri corelli filiam dubitem est quidem mihi cum isto contra quem me aduocas non plane familiaris sed tamen amicitia accedit huc dignitas hominis atque hic ipse cui destinatus est honor cuius nobis hoc maior agenda reuerentia est quod iam illo functi sumus naturale est enim ut ea quae quis adeptus est ipse quam amplissima existimari uelit sed mihi cogitanti adfuturum me corelli filiae omnia ista frigida et inania uidentur obuersatur oculis ille uir quo neminem aetas nostra grauiorem sanctiorem subtiliorem tulit quem ego cum ex admiratione diligere coepissem quod euenire contra solet magis admiratus sum postquam penitus inspexi inspexi enim penitus nihil a me ille secretum non ioculare non serium non triste non laetum adulescentulus eram et iam mihi ab illo honor atque etiam audebo dicere reuerentia ut aequali habebatur ille meus in petendis honoribus suffragator et testis ille in incohandis deductor et comes ille in gerendis consiliator et rector ille denique in omnibus officiis nostris quamquam et imbecillus et senior quasi iuuenis et ualidus conspiciebatur quantum ille famae meae domi in publico quantum etiam apud principem adstruxit nam cum forte  de bonis iuuenibus apud neruam imperatorem sermo incidisset et plerique me laudibus ferrent paulisper se intra silentium tenuit quod illi plurimum auctoritatis addebat deinde grauitate quam noras necesse est inquit parcius laudem secundum quia nihil nisi ex consilio meo facit qua uoce tribuit mihi quantum petere uoto immodicum erat nihil me facere non sapientissime cum omnia ex consilio sapientissimi uiri facerem quin etiam moriens filiae suae ipsa solet praedicare multos quidem amicos tibi ut longiore uita paraui praecipuos tamen secundum et cornutum quod cum recordor intellego mihi laborandum ne qua parte uidear hanc de me fiduciam prouidentissimi uiri destituisse quare ego uero corelliae adero promptissime nec subire offensas recusabo quamquam non solum ueniam me uerum etiam laudem apud istum ipsum a quo ut ais noua lis fortasse ut feminae intenditur arbitror consecuturum si haec eadem in actione latius scilicet et uberius quam epistularum angustiae sinunt uel in excusationem uel etiam commendationem meam dixero uale c plinius arrio antonino suo s quemadmodum magis adprobare tibi possum quanto opere mirer epigrammata tua graeca quam quod quaedam latine aemulari et exprimere temptaui in deterius tamen accidit hoc primum imbecillitate ingenii mei deinde inopia  ac potius ut lucretius ait egestate patrii sermonis quodsi haec quae sunt et latina et mea habere tibi aliquid uenustatis uidebuntur quantum putas inesse iis gratiae quae et a te et graece proferuntur uale c plinius calpurniae hispullae suae s cum sis pietatis exemplum fratremque optimum et amantissimum tui pari caritate dilexeris filiamque eius ut tuam diligas nec tantum amitae ei adfectum uerum etiam patris amissi repraesentes non dubito maximo tibi gaudio fore cum cognoueris dignam patre dignam te dignam auo euadere summum est acumen summa frugalitas amat me quod castitatis indicium est accedit his studium litterarum quod ex mei caritate concepit meos libellos habet lectitat ediscit etiam qua illa sollicitudine cum uideor acturus quanto cum egi gaudio adficitur disponit qui nuntient sibi quem adsensum quos clamores excitarim quem euentum iudici tulerim eadem si quando recito in proximo discreta uelo sedet laudesque nostras auidissimis auribus excipit uersus quidem meos cantat etiam formatque cithara non artifice aliquo docente sed amore qui magister est optimus his ex causis in spem certissimam adducor perpetuam nobis maioremque in dies futuram esse concordiam non enim aetatem meam aut corpus quae paulatim occidunt ac senescunt sed gloriam diligit nec aliud decet tuis manibus educatam tuis praeceptis institutam quae nihil in contubernio tuo uiderit  nisi sanctum honestumque quae denique amare me ex tua praedicatione consueuerit nam cum matrem meam parentis loco uererere me a pueritia statim formare laudare talemque qualis nunc uxori meae uideor ominari solebas certatim ergo tibi gratias agimus ego quod illam mihi illa quod me sibi dederis quasi inuicem elegeris uale c plinius nouio maximo suo s quid senserim de singulis tuis libris notum tibi ut quemque perlegeram feci accipe nunc quid de uniuersis generaliter iudicem est opus pulchrum ualidum acre sublime uarium elegans purum figuratum spatiosum etiam et cum magna tua laude diffusum in quo tu ingenii simul dolorisque uelis latissime uectus es et horum utrumque inuicem adiumento fuit nam dolori sublimitatem et magnificentiam ingenium ingenio uim et amaritudinem dolor addidit uale c plinius uelio ceriali suo s tristem et acerbum casum heluidiarum sororum utraque a partu utraque filiam enixa decessit adficior dolore nec tamen supra modum doleo ita mihi luctuosum uidetur quod puellas honestissimas in flore primo fecunditas abstulit angor infantium sorte quae sunt parentibus statim et dum  nascuntur orbatae angor optimorum maritorum angor etiam meo nomine nam patrem illarum defunctum quoque perseuerantissime diligo ut actione mea librisque testatum est cui nunc unus ex tribus liberis superest domumque pluribus adminiculis paulo ante fundatam desolatus fulcit ac sustinet magno tamen fomento dolor meus adquiescet si hunc saltem fortem et incolumem paremque illi patri illi auo fortuna seruauerit cuius ego pro salute pro moribus hoc sum magis anxius quod unicus factus est nosti in amore mollitiam animi mei nosti metus quo minus te mirari oportebit quod plurimum timeam de quo plurimum spero uale c plinius sempronio rufo suo s interfui principis optimi cognitioni in consilium adsumptus gymnicus agon apud uiennenses ex cuiusdam testamento celebratur hunc trebonius rufinus uir egregius nobisque amicus in duumuiratu tollendum abolendumque curauit negabatur ex auctoritate publica fecisse egit ipse causam non minus feliciter quam diserte commendabat actionem quod tamquam homo romanus et bonus ciuis in negotio suo mature et grauiter loquebatur cum sententiae perrogarentur dixit iunius mauricus quo uiro nihil firmius nihil uerius non esse restituendum uiennensibus agona adiecit uellem etiam romae tolli posset constanter inquis et fortiter quidni sed hoc a maurico nouum non est idem  apud imperatorem neruam non minus fortiter cenabat nerua cum paucis ueiento proximus atque etiam in sinu recumbebat dixi omnia cum hominem nominaui incidit sermo de catullo messalino qui luminibus orbatus ingenio saeuo mala caecitatis addiderat non uerebatur non erubescebat non miserebatur quo saepius a domitiano non secus ac tela quae et ipsa caeca et improuida feruntur in optimum quemque contorquebatur de huius nequitia sanguinariisque sententiis in commune omnes super cenam loquebantur cum ipse imperator quid putamus passurum fuisse si uiueret et mauricus nobiscum cenaret longius abii libens tamen placuit agona tolli qui mores uiennensium infecerat ut noster hic omnium nam uiennensium uitia intra ipsos residunt nostra late uagantur utque in corporibus sic in imperio grauissimus est morbus qui a capite diffunditur uale c plinius pomponio basso suo s magnam cepi uoluptatem cum ex communibus amicis cognoui te ut sapientia tua dignum est et disponere otium et ferre habitare amoenissime et nunc terra nunc mari corpus agitare multum disputare multum audire multum lectitare cumque plurimum scias cotidie tamen aliquid addiscere ita senescere oportet uirum qui magistratus amplissimos gesserit exercitus rexerit totumque se rei publicae  quam diu decebat obtulerit nam et prima uitae tempora et media patriae extrema nobis impertire debemus ut ipsae leges monent quae maiorem annis otio reddunt quando mihi licebit quando per aetatem honestum erit imitari istud pulcherrimae quietis exemplum quando secessus mei non desidiae nomen sed tranquillitatis accipient uale c plinius fabio ualenti suo s proxime cum apud centumuiros in quadruplici iudicio dixissem subiit recordatio egisse me iuuenem aeque in quadruplici processit animus ut solet longius coepi reputare quos in hoc iudicio quos in illo socios laboris habuissem solus eram qui in utroque dixissem tantas conuersiones aut fragilitas mortalitatis aut fortunae mobilitas facit quidam ex iis qui tunc egerant decesserunt exsulant alii huic aetas et ualetudo silentium suasit hic sponte beatissimo otio fruitur alius exercitum regit illum ciuilibus officiis principis amicitia exemit circa nos ipsos quam multa mutata sunt studiis processimus studiis periclitati sumus rursusque processimus profuerunt nobis bonorum amicitiae bonorum obfuerunt iterumque prosunt si computes annos exiguum tempus si uices rerum aeuum putes quod potest esse documento nihil desperare nulli rei fidere cum uideamus tot uarietates tam uolubili orbe circumagi mihi autem familiare est omnes cogitationes meas tecum communicare  isdemque te uel praeceptis uel exemplis monere quibus ipse me moneo quae ratio huius epistulae fuit uale c plinius maesio maximo suo s scripseram tibi uerendum esse ne ex tacitis suffragiis uitium aliquod exsisteret factum est proximis comitiis in quibusdam tabellis multa iocularia atque etiam foeda dictu in una uero pro candidatorum nominibus suffragatorum nomina inuenta sunt excanduit senatus magnoque clamore ei qui scripsisset iratum principem est comprecatus ille tamen fefellit et latuit fortasse etiam inter indignantes fuit quid hunc putamus domi facere qui in tanta re tam serio tempore tam scurriliter ludat qui denique omnino in senatu dicax et urbanus et bellus est tantum licentiae prauis ingeniis adicit illa fiducia quis enim sciet poposcit tabellas stilum accepit demisit caput neminem ueretur se contemnit inde ista ludibria scaena et pulpito digna quo te uertas quae remedia conquiras ubique uitia remediis fortiora alla tauta tw uper hmas melhsei cui multum cotidie uigiliarum multum laboris adicit haec nostra iners et tamen effrenata petulantia uale c plinius maecilio nepoti suo s petis ut libellos meos quos studiosissime comparasti recognoscendos emendandosque curem faciam quid enim  suscipere libentius debeo te praesertim exigente nam cum uir grauissimus doctissimus disertissimus super haec occupatissimus maximae prouinciae praefuturus tanti putes scripta nostra circumferre tecum quanto opere mihi prouidendum est ne te haec pars sarcinarum tamquam superuacua offendat adnitar ergo primum ut comites istos quam commodissimos habeas deinde ut reuersus inuenias quos istis addere uelis neque enim mediocriter me ad noua opera tu lector hortaris uale c plinius pompeio falconi suo s tertius dies est quod audiui recitantem sentium augurinum cum summa mea uoluptate immo etiam admiratione poematia adpellat multa tenuiter multa sublimiter multa uenuste multa tenere multa dulciter multa cum bile aliquot annis puto nihil generis eiusdem absolutius scriptum nisi forte me fallit aut amor eius aut quod ipsum me laudibus uexit nam lemma sibi sumpsit quod ego interdum uersibus ludo atque adeo iudicii mei te iudicem faciam si mihi ex hoc ipso lemmate secundus uersus occurrerit nam ceteros teneo et iam explicui canto carmina uersibus minutis his olim quibus et meus catullus et caluus ueteresque sed quid ad me unus plinius est mihi priores  mauolt uersiculos foro relicto et quaerit quod amet putatque amari ille o plinius ille quot catones i nunc quisquis amas amare noli uides quam acuta omnia quam apta quam expressa ad hunc gustum totum librum repromitto quem tibi ut primum publicauerit exhibebo interim ama iuuenem et temporibus nostris gratulare pro ingenio tali quod ille moribus adornat uiuit cum spurinna uiuit cum antonino quorum alteri adfinis utrique contubernalis est possis ex hoc facere coniecturam quam sit emendatus adulescens qui a grauissimis senibus sic amatur est enim illud uerissimum ginwskwn oti toioutos estin oisper hdetai sunwn uale c plinius uibio seuero suo s herennius seuerus uir doctissimus magni aestimat in bibliotheca sua ponere imagines municipum tuorum corneli nepotis et titi cati petitque si sunt istic ut esse credibile est exscribendas pingendasque delegem quam curam tibi potissimum iniungo primum quia desideriis meis amicissime obsequeris deinde quia tibi studiorum summa reuerentia summus amor studiosorum postremo quod patriam tuam omnesque qui nomen eius auxerunt ut patriam ipsam  ueneraris et diligis peto autem ut pictorem quam diligentissimum adsumas nam cum est arduum similitudinem effingere ex uero tum longe difficillima est imitationis imitatio a qua rogo ut artificem quem elegeris ne in melius quidem sinas aberrare uale c plinius romatio firmo suo s heia tu cum proxime res agentur quoquo modo ad iudicandum ueni nihil est quod in dextram aurem fiducia mei dormias non impune cessatur ecce licinius nepos praetor acer et fortis et praetor multam dixit etiam senatori egit ille in senatu causam suam egit autem sic ut deprecaretur remissa est multa sed timuit sed rogauit sed opus uenia fuit dices non omnes praetores tam seueri falleris nam uel instituere uel reducere eiusmodi exemplum non nisi seueri institutum reductumue exercere etiam lenissimi possunt uale c plinius licinio surae suo s attuli tibi ex patria mea pro munusculo quaestionem altissima ista eruditione dignissimam fons oritur in monte per saxa decurrit excipitur cenatiuncula manu facta ibi paulum retentus in larium lacum decidit huius mira natura  ter in die statis auctibus ac diminutionibus crescit decrescitque cernitur id palam et cum summa uoluptate deprenditur iuxta recumbis et uesceris atque etiam ex ipso fonte nam est frigidissimus potas interim ille certis dimensisque momentis uel subtrahitur uel adsurgit anulum seu quid aliud ponis in sicco adluitur sensim ac nouissime operitur detegitur rursus paulatimque deseritur si diutius obserues utrumque iterum ac tertio uideas spiritusne aliquis occultior os fontis et fauces modo laxat modo includit prout inlatus occurrit aut decessit expulsus quod in ampullis ceterisque generis eiusdem uidemus accidere quibus non hians nec statim patens exitus nam illa quoque quamquam prona atque uergentia per quasdam obluctantis animae moras crebris quasi singultibus sistunt quod effundunt an quae oceano natura fonti quoque quaque ille ratione aut impellitur aut resorbetur hac modicus hic umor uicibus alternis supprimitur egeritur an ut flumina quae in mare deferuntur aduersantibus uentis obuioque aestu retorquentur ita est aliquid quod huius fontis excursum repercutiat an latentibus uenis certa mensura quae dum colligit quod exhauserat minor riuus et pigrior cum collegit agilior maiorque profertur an nescio quod libramentum abditum et caecum quod cum exinanitum est suscitat et elicit fontem cum repletum moratur et strangulat scrutare tu causas potes enim quae tantum miraculum efficiunt mihi abunde est si satis expressi quod efficitur uale  liber quintus c plinius annio seuero suo s legatum mihi obuenit modicum sed amplissimo gratius cur amplissimo gratius pomponia galla exheredato filio asudio curiano heredem reliquerat me dederat coheredes sertorium seuerum praetorium uirum aliosque splendidos equites romanos curianus orabat ut sibi donarem portionem meam seque praeiudicio iuuarem eandem tacita conuentione saluam mihi pollicebatur respondebam non conuenire moribus meis aliud palam aliud agere secreto praeterea non esse satis honestum donare et locupleti et orbo in summa non profuturum ei si donassem profuturum si cessissem esse autem me paratum cedere si inique exheredatum mihi liqueret ad hoc ille rogo cognoscas cunctatus paulum faciam inquam neque enim uideo cur ipse me minorem putem quam tibi uideor sed iam nunc memento non defuturam mihi constantiam si ita fides duxerit secundum matrem tuam pronuntiandi ut uoles ait uoles enim quod aequissimum adhibui in consilium duos quos tunc ciuitas nostra spectatissimos habuit corellium et frontinum his circumdatus in cubiculo meo sedi dixit curianus quae pro se putabat respondi paucis ego neque enim aderat alius qui defunctae pudorem tueretur deinde secessi et ex consilii sententia uidetur inquam curiane mater tua iustas habuisse causas irascendi tibi  post hoc ille cum ceteris subscripsit centumuirale iudicium non subscripsit mecum adpetebat iudicii dies coheredes mei componere et transigere cupiebant non diffidentia causae sed metu temporum uerebantur quod uidebant multis accidisse ne ex centumuirali iudicio capitis rei exirent et erant quidam in illis quibus obici et gratillae amicitia et rustici posset rogant me ut cum curiano loquar conuenimus in aedem concordiae ibi ego si mater inquam te ex parte quarta scripsisset heredem num queri posses quid si heredem quidem instituisset ex asse sed legatis ita exhausisset ut non amplius apud te quam quarta remaneret igitur sufficere tibi debet si exheredatus a matre quartam partem ab heredibus eius accipias quam tamen ego augebo scis te non subscripsisse mecum et iam biennium transisse omniaque me usu cepisse sed ut te coheredes mei tractabiliorem experiantur utque tibi nihil abstulerit reuerentia mei offero pro mea parte tantundem tuli fructum non conscientiae modo uerum etiam famae ille ergo curianus legatum mihi reliquit et factum meum nisi forte blandior mihi antiquum notabili honore signauit haec tibi scripsi quia de omnibus quae me uel delectant uel angunt non aliter tecum quam mecum loqui soleo deinde quod durum existimabam te amantissimum mei fraudare uoluptate quam ipse capiebam neque enim sum tam sapiens ut nihil mea intersit an iis quae honeste fecisse me credo testificatio quaedam et quasi praemium accedat uale  c plinius calpurnio flacco suo s accepi pulcherrimos turdos cum quibus parem calculum ponere nec urbis copiis ex laurentino nec maris tam turbidis tempestatibus possum recipies ergo epistulas steriles et simpliciter ingratas ac ne illam quidem sollertiam diomedis in permutando munere imitantes sed quae facilitas tua hoc magis dabis ueniam quod se non mereri fatentur uale c plinius titio aristoni suo s cum plurima officia tua mihi grata et iucunda sunt tum uel maxime quod me celandum non putasti fuisse apud te de uersiculis meis multum copiosumque sermonem eumque diuersitate iudiciorum longius processisse exstitisse etiam quosdam qui scripta quidem ipsa non improbarent me tamen amice simpliciterque reprehenderent quod haec scriberem recitaremque quibus ego ut augeam meam culpam ita respondeo facio non numquam uersiculos seueros parum facio nam et comoedias audio et specto mimos et lyricos lego et sotadicos intellego aliquando praeterea rideo iocor ludo utque omnia innoxiae remissionis genera breuiter amplectar homo sum nec uero moleste fero hanc esse de moribus meis existimationem ut qui nesciunt talia  doctissimos grauissimos sanctissimos homines scriptitasse me scribere mirentur ab illis autem quibus notum est quos quantosque auctores sequar facile impetrari posse confido ut errare me sed cum illis sinant quorum non seria modo uerum etiam lusus exprimere laudabile est an ego uerear neminem uiuentium ne quam in speciem adulationis incidam nominabo sed ego uerear ne me non satis deceat quod decuit m tullium c caluum asinium pollionem m messalam q hortensium m brutum l sullam q catulum q scaeuolam seruium sulpicium uarronem torquatum immo torquatos c memmium lentulum gaetulicum annaeum senecam et proxime uerginium rufum et si non sufficiunt exempla priuata diuum iulium diuum augustum diuum neruam tiberium caesarem neronem enim transeo quamuis sciam non corrumpi in deterius quae aliquando etiam a malis sed honesta manere quae saepius a bonis fiunt inter quos uel praecipue numerandus est p uergilius cornelius nepos et prius accius enniusque non quidem hi senatores sed sanctitas morum non distat ordinibus recito tamen quod illi an fecerint nescio etiam sed illi iudicio suo poterant esse contenti mihi modestior constantia est quam ut satis absolutum putem quod a me probetur itaque has recitandi causas sequor primum quod ipse qui recitat aliquanto acrius scriptis suis auditorum reuerentia intendit deinde quod de quibus dubitat quasi ex consilii sententia statuit multa etiam a multis admonetur et si non admoneatur quid quisque sentiat perspicit ex uultu oculis nutu manu murmure  silentio quae satis apertis notis iudicium ab humanitate discernunt atque adeo si cui forte eorum qui interfuerunt curae fuerit eadem illa legere intelleget me quaedam aut commutasse aut praeterisse fortasse etiam ex suo iudicio quamuis ipse nihil dixerit mihi atque haec ita disputo quasi populum in auditorium non in cubiculum amicos aduocarim quos plures habere multis gloriosum reprehensioni nemini fuit uale c plinius iulio ualeriano suo s res parua sed initium non paruae uir praetorius sollers a senatu petit ut sibi instituere nundinas in agris suis permitteretur contra dixerunt legati uicetinorum adfuit tuscilius nominatus dilata causa est alio senatu uicetini sine aduocato intrauerunt dixerunt se deceptos lapsine uerbo an quia ita sentiebant interrogati a nepote praetore quem docuissent responderunt quem prius interrogati an tunc gratis adfuisset responderunt sex milibus nummum an rursus aliquid dedissent dixerunt mille denarios nepos postulauit ut nominatus induceretur hactenus illo die sed quantum auguror longius res procedet nam pleraque tacta tantum et omnino commota latissime serpunt erexi aures tuas quam diu nunc oportet quam blande roges ut reliqua  cognoscas si tamen non ante ob haec ipsa ueneris romam spectatorque malueris esse quam lector uale c plinius nouio maximo suo s nuntiatum mihi c fannium decessisse qui nuntius me graui dolore confudit primum quod amaui hominem elegantem disertum deinde quod iudicio eius uti solebam erat enim acutus natura usu exercitatus ueritate promptissimus angit me super ista casus ipsius decessit ueteri testamento omisit quos maxime diligebat prosecutus est quibus offensior erat sed hoc utcumque tolerabile grauius illud quod pulcherrimum opus imperfectum reliquit quamuis enim agendis causis distringeretur scribebat tamen exitus occisorum aut relegatorum a nerone et iam tres libros absoluerat subtiles et diligentes et latinos atque inter sermonem historiamque medios ac tanto magis reliquos perficere cupiebat quanto frequentius hi lectitabantur mihi autem uidetur acerba semper et immatura mors eorum qui immortale aliquid parant nam qui uoluptatibus dediti quasi in diem uiuunt uiuendi causas cotidie finiunt qui uero posteros cogitant et memoriam sui operibus extendunt his nulla mors non repentina est ut quae semper incohatum aliquid abrumpat gaius quidem fannius quod accidit multo ante praesensit uisus est sibi per nocturnam quietem iacere in lectulo suo compositus in habitum studentis habere ante se scrinium ita solebat mox imaginatus est uenisse neronem  in toro resedisse prompsisse primum librum quem de sceleribus eius ediderat eumque ad extremum reuoluisse idem in secundo ac tertio fecisse tunc abisse expauit et sic interpretatus est tamquam idem sibi futurus esset scribendi finis qui fuisset illi legendi et fuit idem quod me recordantem miseratio subit quantum uigiliarum quantum laboris exhauserit frustra occursant animo mea mortalitas mea scripta nec dubito te quoque eadem cogitatione terreri pro istis quae inter manus habes proinde dum suppetit uita enitamur ut mors quam paucissima quae abolere possit inueniat uale c plinius domitio apollinari suo s amaui curam et sollicitudinem tuam quod cum audisses me aestate tuscos meos petiturum ne facerem suasisti dum putas insalubres est sane grauis et pestilens ora tuscorum quae per litus extenditur sed hi procul a mari recesserunt quin etiam appennino saluberrimo montium subiacent atque adeo ut omnem pro me metum ponas accipe temperiem caeli regionis situm uillae amoenitatem quae et tibi auditu et mihi relatu iucunda erunt caelum est hieme frigidum et gelidum myrtos oleas quaeque alia adsiduo tepore laetantur aspernatur ac respuit laurum tamen patitur atque etiam nitidissimam profert interdum sed non saepius quam sub urbe nostra necat aestatis mira clementia semper aer spiritu aliquo mouetur  frequentius tamen auras quam uentos habet hinc senes multi uideas auos proauosque iam iuuenum audias fabulas ueteres sermonesque maiorum cumque ueneris illo putes alio te saeculo natum regionis forma pulcherrima imaginare amphitheatrum aliquod immensum et quale sola rerum natura possit effingere lata et diffusa planities montibus cingitur montes summa sui parte procera nemora et antiqua habent frequens ibi et uaria uenatio inde caeduae siluae cum ipso monte descendunt has inter pingues terrenique colles neque enim facile usquam saxum etiam si quaeratur occurrit planissimis campis fertilitate non cedunt opimamque messem serius tantum sed non minus percoquunt sub his per latus omne uineae porriguntur unamque faciem longe lateque contexunt quarum a fine imoque quasi margine arbusta nascuntur prata inde campique campi quos non nisi ingentes boues et fortissima aratra perfringunt tantis glaebis tenacissimum solum cum primum prosecatur adsurgit ut nono demum sulco perdometur prata florida et gemmea trifolium aliasque herbas teneras semper et molles et quasi nouas alunt cuncta enim perennibus riuis nutriuntur sed ubi aquae plurimum palus nulla quia deuexa terra quidquid liquoris accepit nec absorbuit effundit in tiberim medios ille agros secat nauium patiens omnesque fruges deuehit in urbem hieme dumtaxat et uere aestate summittitur immensique fluminis nomen arenti alueo deserit autumno resumit magnam capies uoluptatem si hunc  regionis situm ex monte prospexeris neque enim terras tibi sed formam aliquam ad eximiam pulchritudinem pictam uideberis cernere ea uarietate ea descriptione quocumque inciderint oculi reficientur uilla in colle imo sita prospicit quasi ex summo ita leuiter et sensim cliuo fallente consurgit ut cum ascendere te non putes sentias ascendisse a tergo appenninum sed longius habet accipit ab hoc auras quamlibet sereno et placido die non tamen acres et immodicas sed spatio ipso lassas et infractas magna sui parte meridiem spectat aestiuumque solem ab hora sexta hibernum aliquanto maturius quasi inuitat in porticum latam et pro modo longam multa in hac membra atrium etiam ex more ueterum ante porticum xystus in plurimas species distinctus concisusque buxo demissus inde pronusque puluinus cui bestiarum effigies inuicem aduersas buxus inscripsit acanthus in plano mollis et paene dixerim liquidus ambit hunc ambulatio pressis uarieque tonsis uiridibus inclusa ab his gestatio in modum circi quae buxum multiformem humilesque et retentas manu arbusculas circumit omnia maceria muniuntur hanc gradata buxus operit et subtrahit pratum inde non minus natura quam superiora illa arte uisendum campi deinde porro multaque alia prata et arbusta a capite porticus triclinium excurrit ualuis xystum desinentem et protinus pratum multumque ruris uidet fenestris hac latus xysti et quod prosilit uillae hac adiacentis hippodromi nemus comasque prospectat contra mediam fere porticum diaeta paulum recedit  cingit areolam quae quattuor platanis inumbratur inter has marmoreo labro aqua exundat circumiectasque platanos et subiecta platanis leni aspergine fouet est in hac diaeta dormitorium cubiculum quod diem clamorem sonum excludit iunctaque ei cotidiana amicorumque cenatio areolam illam porticus alam eademque omnia quae porticus adspicit est et aliud cubiculum a proxima platano uiride et umbrosum marmore excultum podio tenus nec cedit gratiae marmoris ramos insidentesque ramis aues imitata pictura fonticulus in hoc in fonte crater circa sipunculi plures miscent iucundissimum murmur in cornu porticus amplissimum cubiculum triclinio occurrit aliis fenestris xystum aliis despicit pratum sed ante piscinam quae fenestris seruit ac subiacet strepitu uisuque iucunda nam ex edito desiliens aqua suscepta marmore albescit idem cubiculum hieme tepidissimum quia plurimo sole perfunditur cohaeret hypocauston et si dies nubilus immisso uapore solis uicem supplet inde apodyterium balinei laxum et hilare excipit cella frigidaria in qua baptisterium amplum atque opacum si natare latius aut tepidius uelis in area piscina est in proximo puteus ex quo possis rursus adstringi si paeniteat teporis frigidariae cellae conectitur media cui sol benignissime praesto est caldariae magis prominet enim in hac tres descensiones duae in sole tertia a sole longius a luce non longius apodyterio superpositum est sphaeristerium quod plura genera exercita  tionis pluresque circulos capit non procul a balineo scalae quae in cryptoporticum ferunt prius ad diaetas tres harum alia areolae illi in qua platani quattuor alia prato alia uineis imminet diuersasque caeli partes ut prospectus habet in summa cryptoporticu cubiculum ex ipsa cryptoporticu excisum quod hippodromum uineas montes intuetur iungitur cubiculum obuium soli maxime hiberno hinc oritur diaeta quae uillae hippodromum adnectit haec facies hic usus a fronte a latere aestiua cryptoporticus in edito posita quae non adspicere uineas sed tangere uidetur in media triclinium saluberrimum adflatum ex appenninis uallibus recipit post latissimis fenestris uineas ualuis aeque uineas sed per cryptoporticum quasi admittit a latere triclinii quod fenestris caret scalae conuiuio utilia secretiore ambitu suggerunt in fine cubiculum cui non minus iucundum prospectum cryptoporticus ipsa quam uineae praebent subest cryptoporticus subterraneae similis aestate incluso frigore riget contentaque aere suo nec desiderat auras nec admittit post utramque cryptoporticum unde triclinium desinit incipit porticus ante medium diem hiberna inclinato die aestiua hac adeuntur diaetae duae quarum in altera cubicula quattuor altera tria ut circumit sol aut sole utuntur aut umbra hanc dispositionem amoenitatemque tectorum longe longeque praecedit hippodromus medius patescit statimque intrantium oculis totus offertur platanis circumitur illae  hedera uestiuntur utque summae suis ita imae alienis frondibus uirent hedera truncum et ramos pererrat uicinasque platanos transitu suo copulat has buxus interiacet exteriores buxos circumuenit laurus umbraeque platanorum suam confert rectus hic hippodromi limes in extrema parte hemicyclio frangitur mutatque faciem cupressis ambitur et tegitur densiore umbra opacior nigriorque interioribus circulis sunt enim plures purissimum diem recipit inde etiam rosas effert umbrarumque frigus non ingrato sole distinguit finito uario illo multiplicique curuamine recto limiti redditur nec huic uni nam uiae plures intercedentibus buxis diuiduntur alibi pratulum alibi ipsa buxus interuenit in formas mille descripta litteras interdum quae modo nomen domini dicunt modo artificis alternis metulae surgunt alternis inserta sunt poma et in opere urbanissimo subita uelut inlati ruris imitatio medium spatium breuioribus utrimque platanis adornatur post has acanthus hinc inde lubricus et flexuosus deinde plures figurae pluraque nomina in capite stibadium candido marmore uite protegitur uitem quattuor columellae carystiae subeunt ex stibadio aqua uelut expressa cubantium pondere sipunculis effluit cauato lapide suscipitur gracili marmore continetur atque ita occulte temperatur ut impleat nec redundet gustatorium grauiorque cena margini imponitur leuior  naucularum et auium figuris innatans circumit contra fons egerit aquam et recipit nam expulsa in altum in se cadit iunctisque hiatibus et absorbetur et tollitur e regione stibadii aduersum cubiculum tantum stibadio reddit ornatus quantum accipit ab illo marmore splendet ualuis in uiridia prominet et exit alia uiridia superioribus inferioribusque fenestris suspicit despicitque mox zothecula refugit quasi in cubiculum idem atque aliud lectus hic et undique fenestrae et tamen lumen obscurum umbra premente nam laetissima uitis per omne tectum in culmen nititur et ascendit non secus ibi quam in nemore iaceas imbrem tantum tamquam in nemore non sentias hic quoque fons nascitur simulque subducitur sunt locis pluribus disposita sedilia e marmore quae ambulatione fessos ut cubiculum ipsum iuuant fonticuli sedilibus adiacent per totum hippodromum inducti strepunt riui et qua manus duxit sequuntur his nunc illa uiridia nunc haec interdum simul omnia lauantur uitassem iam dudum ne uiderer argutior nisi proposuissem omnes angulos tecum epistula circumire neque enim uerebar ne laboriosum esset legenti tibi quod uisenti non fuisset praesertim cum interquiescere si liberet depositaque epistula quasi residere saepius posses praeterea indulsi amori meo amo enim quae maxima ex parte ipse incohaui aut  incohata percolui in summa cur enim non aperiam tibi uel iudicium meum uel errorem primum ego officium scriptoris existimo titulum suum legat atque identidem interroget se quid coeperit scribere sciatque si materiae immoratur non esse longum longissimum si aliquid accersit atque attrahit uides quot uersibus homerus quot uergilius arma hic aeneae achillis ille describat breuis tamen uterque est quia facit quod instituit uides ut aratus minutissima etiam sidera consectetur et colligat modum tamen seruat non enim excursus hic eius sed opus ipsum est similiter nos ut parua magnis cum totam uillam oculis tuis subicere conamur si nihil inductum et quasi deuium loquimur non epistula quae describit sed uilla quae describitur magna est uerum illuc unde coepi ne secundum legem meam iure reprendar si longior fuero in hoc in quod excessi habes causas cur ego tuscos meos tusculanis tiburtinis praenestinisque praeponam nam super illa quae rettuli altius ibi otium et pinguius eoque securius nulla necessitas togae nemo accersitor ex proximo placida omnia et quiescentia quod ipsum salubritati regionis ut purius caelum ut aer liquidior accedit ibi animo ibi corpore maxime ualeo nam studiis animum uenatu corpus exerceo mei quoque nusquam salubrius degunt usque adhuc certe neminem ex iis  quos eduxeram mecum uenia sit dicto ibi amisi di modo in posterum hoc mihi gaudium hanc gloriam loco seruent uale c plinius caluisio rufo suo s nec heredem institui nec praecipere posse rem publicam constat saturninus autem qui nos reliquit heredes quadrantem rei publicae nostrae deinde pro quadrante praeceptionem quadringentorum milium dedit hoc si ius adspicias inritum si defuncti uoluntatem ratum et firmum est mihi autem defuncti uoluntas uereor quam in partem iuris consulti quod sum dicturus accipiant antiquior iure est utique in eo quod ad communem patriam uoluit peruenire an cui de meo sestertium sedecies contuli huic quadringentorum milium paulo amplius tertiam partem ex aduenticio denegem scio te quoque a iudicio meo non abhorrere cum eandem rem publicam ut ciuis optimus diligas uelim ergo cum proxime decuriones contrahentur quid sit iuris indices parce tamen et modeste deinde subiungas nos quadringenta milia offerre sicut praeceperit saturninus illius hoc munus illius liberalitas nostrum tantum obsequium uocetur haec ego scribere publice supersedi primum quod memineram pro necessitudine amicitiae nostrae pro facultate prudentiae tuae et debere te et posse  perinde meis ac tuis partibus fungi deinde quia uerebar ne modum quem tibi in sermone custodire facile est tenuisse in epistula non uiderer nam sermonem uultus gestus uox ipsa moderatur epistula omnibus commendationibus destituta malignitati interpretantium exponitur uale c plinius titinio capitoni suo s suades ut historiam scribam et suades non solus multi hoc me saepe monuerunt et ego uolo non quia commode facturum esse confidam id enim temere credas nisi expertus sed quia mihi pulchrum in primis uidetur non pati occidere quibus aeternitas debeatur aliorumque famam cum sua extendere me autem nihil aeque ac diuturnitatis amor et cupido sollicitat res homine dignissima eo praesertim qui nullius sibi conscius culpae posteritatis memoriam non reformidet itaque diebus ac noctibus cogito si qua me quoque possim tollere humo id enim uoto meo sufficit illud supra uotum uictorque uirum uolitare per ora quamquam o sed hoc satis est quod prope sola historia polliceri uidetur orationi enim et carmini parua gratia nisi eloquentia est summa historia quoquo modo scripta delectat sunt enim homines natura curiosi et quamlibet nuda rerum cognitione capiuntur ut qui sermunculis etiam fabellisque ducantur me uero ad hoc studium impellit domesticum quoque exemplum auunculus meus idemque per adoptionem  pater historias et quidem religiosissime scripsit inuenio autem apud sapientes honestissimum esse maiorum uestigia sequi si modo recto itinere praecesserint cur ergo cunctor egi magnas et graues causas has etiamsi mihi tenuis ex iis spes destino retractare ne tantus ille labor meus nisi hoc quod reliquum est studii addidero mecum pariter intercidat nam si rationem posteritatis habeas quidquid non est peractum pro non incohato est dices potes simul et rescribere actiones et componere historiam utinam sed utrumque tam magnum est ut abunde sit alterum efficere unodeuicensimo aetatis anno dicere in foro coepi et nunc demum quid praestare debeat orator adhuc tamen per caliginem uideo quid si huic oneri nouum accesserit habet quidem oratio et historia multa communia sed plura diuersa in his ipsis quae communia uidentur narrat illa narrat haec sed aliter huic pleraque humilia et sordida et ex medio petita illi omnia recondita splendida excelsa conueniunt hanc saepius ossa musculi nerui illam tori quidam et quasi iubae decent haec uel maxime ui amaritudine instantia illa tractu et suauitate atque etiam dulcedine placet postremo alia uerba alius sonus alia constructio nam plurimum refert ut thucydides ait kthma sit an agwnisma quorum alterum oratio alterum historia est his ex causis non adducor ut duo dissimilia et hoc ipso diuersa quo maxima confundam misceamque ne tanta quasi colluuione turbatus ibi faciam quod hic debeo ideoque interim ueniam ut ne a meis uerbis  recedam aduocandi peto tu tamen iam nunc cogita quae potissimum tempora adgrediar uetera et scripta aliis parata inquisitio sed onerosa collatio intacta et noua graues offensae leuis gratia nam praeter id quod in tantis uitiis hominum plura culpanda sunt quam laudanda tum si laudaueris parcus si culpaueris nimius fuisse dicaris quamuis illud plenissime hoc restrictissime feceris sed haec me non retardant est enim mihi pro fide satis animi illud peto praesternas ad quod hortaris eligasque materiam ne mihi iam scribere parato alia rursus cunctationis et morae iusta ratio nascatur uale c plinius sempronio rufo suo s descenderam in basilicam iuliam auditurus quibus proxima comperendinatione respondere debebam sedebant iudices decemuiri uenerant obuersabantur aduocati silentium longum tandem a praetore nuntius dimittuntur centumuiri eximitur dies me gaudente qui numquam ita paratus sum ut non mora laeter causa dilationis nepos praetor qui legibus quaerit proposuerat breue edictum admonebat accusatores admonebat reos exsecuturum se quae senatus consulto continerentur suberat edicto senatus  consultum hoc omnes qui quid negotii haberent iurare prius quam agerent iubebantur nihil se ob aduocationem cuiquam dedisse promisisse cauisse his enim uerbis ac mille praeterea et uenire aduocationes et emi uetabantur peractis tamen negotiis permittebatur pecuniam dumtaxat decem milium dare hoc facto nepotis commotus praetor qui centumuiralibus praesidet deliberaturus an sequeretur exemplum inopinatum nobis otium dedit interim tota ciuitate nepotis edictum carpitur laudatur multi inuenimus qui curua corrigeret quid ante hunc praetores non fuerunt quis autem hic est qui emendet publicos mores alii contra rectissime fecit initurus magistratum iura cognouit senatus consulta legit reprimit foedissimas pactiones rem pulcherrimam turpissime uenire non patitur tales ubique sermones qui tamen alterutram in partem ex euentu praeualebunt est omnino iniquum sed usu receptum quod honesta consilia uel turpia prout male aut prospere cedunt ita uel probantur uel reprehenduntur inde plerumque eadem facta modo diligentiae modo uanitatis modo libertatis modo furoris nomen accipiunt uale c plinius suetonio tranquillo suo s libera tandem hendecasyllaborum meorum fidem qui scripta tua communibus amicis spoponderunt adpellantur cotidie efflagitantur ac iam periculum est ne cogantur ad  exhibendum formulam accipere sum et ipse in edendo haesitator tu tamen meam quoque cunctationem tarditatemque uicisti proinde aut rumpe iam moras aut caue ne eosdem istos libellos quos tibi hendecasyllabi nostri blanditiis elicere non possunt conuicio scazontes extorqueant perfectum opus absolutumque est nec iam splendescit lima sed atteritur patere me uidere titulum tuum patere audire describi legi uenire uolumina tranquilli mei aequum est nos in amore tam mutuo eandem percipere ex te uoluptatem qua tu perfrueris ex nobis uale c plinius calpurnio fabato prosocero suo s recepi litteras tuas ex quibus cognoui speciosissimam te porticum sub tuo filiique tui nomine dedicasse sequenti die in portarum ornatum pecuniam promisisse ut initium nouae liberalitatis esset consummatio prioris gaudeo primum tua gloria cuius ad me pars aliqua pro necessitudine nostra redundat deinde quod memoriam soceri mei pulcherrimis operibus uideo proferri postremo quod patria nostra florescit quam mihi a quocumque excoli iucundum a te uero laetissimum est quod superest deos precor ut animum istum tibi animo isti tempus quam longissimum tribuant nam liquet mihi futurum ut peracto quod proxime promisisti incohes aliud nescit enim semel incitata liberalitas stare cuius pulchritudinem usus ipse commendat uale  c plinius terentio scauro suo s recitaturus oratiunculam quam publicare cogito aduocaui aliquos ut uererer paucos ut uerum audirem nam mihi duplex ratio recitandi una ut sollicitudine intendar altera ut admonear si quid forte me ut meum fallit tuli quod petebam inueni qui mihi copiam consilii sui facerent ipse praeterea quaedam emendanda adnotaui emendaui librum quem misi tibi materiam ex titulo cognosces cetera liber explicabit quem iam nunc oportet ita consuescere ut sine praefatione intellegatur tu uelim quid de uniuerso quid de partibus sentias scribas mihi ero enim uel cautior in continendo uel constantior in edendo si huc uel illuc auctoritas tua accesserit uale c plinius iulio ualeriano suo s et tu rogas et ego promisi si rogasses scripturum me tibi quem habuisset euentum postulatio nepotis circa tuscilium nominatum inductus est nominatus egit ipse pro se nullo accusante nam legati uicetinorum non modo non presserunt eum uerum etiam subleuauerunt summa defensionis non fidem sibi in aduocatione sed constantiam defuisse descendisse ut acturum atque etiam in curia uisum deinde sermonibus amicorum perterritum recessisse monitum enim ne desiderio senatoris non iam quasi de nundinis sed quasi de gratia fama dignitate certantis tam pertinaciter praesertim  in senatu repugnaret alioqui maiorem inuidiam quam proxime passurus erat sane prius a paucis tamen acclamatum exeunti subiunxit preces multumque lacrimarum quin etiam tota actione homo in dicendo exercitatus operam dedit ut deprecari magis id enim et fauorabilius et tutius quam defendi uideretur absolutus est sententia designati consulis afrani dextri cuius haec summa melius quidem nominatum fuisse facturum si causam uicetinorum eodem animo quo susceperat pertulisset quia tamen in hoc genus culpae non fraude incidisset nihilque dignum animaduersione admisisse conuinceretur liberandum ita ut uicetinis quod acceperat redderet adsenserunt omnes praeter fabium aprum is interdicendum ei aduocationibus in quinquennium censuit et quamuis neminem auctoritate traxisset constanter in sententia mansit quin etiam dextrum qui primus diuersum censuerat prolata lege de senatu habendo iurare coegit e re publica esse quod censuisset cui quamquam legitimae postulationi a quibusdam reclamatum est exprobrare enim censenti ambitionem uidebatur sed prius quam sententiae dicerentur nigrinus tribunus plebis recitauit libellum disertum et grauem quo questus est uenire aduocationes uenire etiam praeuaricationes in lites coiri et gloriae loco poni ex spoliis ciuium magnos et statos reditus recitauit capita legum admonuit senatus consultorum in fine dixit petendum ab optimo principe ut quia leges quia senatus consulta contemnerentur ipse tantis uitiis mederetur pauci  dies et liber principis seuerus et tamen moderatus leges ipsum est in publicis actis quam me iuuat quod in causis agendis non modo pactione dono munere uerum etiam xeniis semper abstinui oportet quidem quae sunt inhonesta non quasi inlicita sed quasi pudenda uitare iucundum tamen si prohiberi publice uideas quod numquam tibi ipse permiseris erit fortasse immo non dubie huius propositi mei et minor laus et obscurior fama cum omnes ex necessitate facient quod ego sponte faciebam interim fruor uoluptate cum alii diuinum me alii meis rapinis meae auaritiae occursum per ludum ac iocum dictitant uale c plinius pontio allifano suo s secesseram in municipium cum mihi nuntiatum est cornutum tertullum accepisse aemiliae uiae curam exprimere non possum quanto sim gaudio adfectus et ipsius et meo nomine ipsius quod sit licet sicut est ab omni ambitione longe remotus debet tamen ei iucundus honor esse ultro datus meo quod aliquanto magis me delectat mandatum mihi officium postquam par cornuto datum uideo neque enim augeri dignitate quam aequari bonis gratius cornuto autem quid melius quid sanctius quid in omni genere laudis ad exemplar antiquitatis expressius quod mihi cognitum est non fama qua alioqui optima et meritissima fruitur sed longis magnisque experimentis una diligimus  una dileximus omnes fere quos aetas nostra in utroque sexu aemulandos tulit quae societas amicitiarum artissima nos familiaritate coniunxit accessit uinculum necessitudinis publicae idem enim mihi ut scis collega quasi uoto petitus in praefectura aerarii fuit fuit et in consulatu tum ego qui uir et quantus esset altissime inspexi cum sequerer ut magistrum ut parentem uererer quod non tam aetatis maturitate quam uitae merebatur his ex causis ut illi sic mihi gratulor nec priuatim magis quam publice quod tandem homines non ad pericula ut prius uerum ad honores uirtute perueniunt in infinitum epistulam extendam si gaudio meo indulgeam praeuertor ad ea quae me agentem hic nuntius deprehendit eram cum prosocero meo eram cum amita uxoris eram cum amicis diu desideratis circumibam agellos audiebam multum rusticarum querellarum rationes legebam inuitus et cursim aliis enim chartis aliis sum litteris initiatus coeperam etiam itineri me praeparare nam includor angustiis commeatus eoque ipso quod delegatum cornuto audio officium mei admoneor cupio te quoque sub idem tempus campania tua remittat ne quis cum in urbem rediero contubernio nostro dies pereat uale c plinius arrio antonino suo s cum uersus tuos aemulor tum maxime quam sint boni experior ut enim pictores pulchram absolutamque faciem  raro nisi in peius effingunt ita ego ab hoc archetypo labor et decido quo magis hortor ut quam plurima proferas quae imitari omnes concupiscant nemo aut paucissimi possint uale c plinius aefulano marcellino suo s tristissimus haec tibi scribo fundani nostri filia minore defuncta qua puella nihil umquam festiuius amabilius nec modo longiore uita sed prope immortalitate dignius uidi nondum annos xiiii impleuerat et iam illi anilis prudentia matronalis grauitas erat et tamen suauitas puellaris cum uirginali uerecundia ut illa patris ceruicibus inhaerebat ut nos amicos paternos et amanter et modeste complectebatur ut nutrices ut paedagogos ut praeceptores pro suo quemque officio diligebat quam studiose quam intellegenter lectitabat ut parce custoditeque ludebat qua illa temperantia qua patientia qua etiam constantia nouissimam ualetudinem tulit medicis obsequebatur sororem patrem adhortabatur ipsamque se destitutam corporis uiribus uigore animi sustinebat durauit hic illi usque ad extremum nec aut spatio ualetudinis aut metu mortis infractus est quo plures grauioresque nobis causas relinqueret et desiderii et doloris o triste plane acerbumque funus o morte ipsa mortis tempus indignius iam destinata erat egregio iuueni iam electus nuptiarum dies iam nos uocati quod gaudium quo maerore mutatum est non possum exprimere uerbis quantum animo  uulnus acceperim cum audiui fundanum ipsum ut multa luctuosa dolor inuenit praecipientem quod in uestes margarita gemmas fuerat erogaturus hoc in tus et unguenta et odores impenderetur est quidem ille eruditus et sapiens ut qui se ab ineunte aetate altioribus studiis artibusque dediderit sed nunc omnia quae audiit saepe quae dixit aspernatur expulsisque uirtutibus aliis pietatis est totus ignosces laudabis etiam si cogitaueris quid amiserit amisit enim filiam quae non minus mores eius quam os uultumque referebat totumque patrem mira similitudine exscripserat proinde si quas ad eum de dolore tam iusto litteras mittes memento adhibere solacium non quasi castigatorium et nimis forte sed molle et humanum quod ut facilius admittat multum faciet medii temporis spatium ut enim crudum adhuc uulnus medentium manus reformidat deinde patitur atque ultro requirit sic recens animi dolor consolationes reicit ac refugit mox desiderat et clementer admotis adquiescit uale c plinius uestricio spurinnae suo s scio quanto opere bonis artibus faueas quantum gaudium capias si nobiles iuuenes dignum aliquid maioribus suis faciant quo festinantius nuntio tibi fuisse me hodie in auditorio calpurni pisonis recitabat katasterismwn eruditam sane luculentamque materiam scripta elegis erat  fluentibus et teneris et enodibus sublimibus etiam ut poposcit locus apte enim et uarie nunc attollebatur nunc residebat excelsa depressis exilia plenis seueris iucunda mutabat omnia ingenio pari commendabat haec uoce suauissima uocem uerecundia multum sanguinis multum sollicitudinis in ore magna ornamenta recitantis etenim nescio quo pacto magis in studiis homines timor quam fiducia decet ne plura quamquam libet plura quo sunt pulchriora de iuuene rariora de nobili recitatione finita multum ac diu exosculatus adulescentem qui est acerrimus stimulus monendi laudibus incitaui pergeret qua coepisset lumenque quod sibi maiores sui praetulissent posteris ipse praeferret gratulatus sum optimae matri gratulatus et fratri qui ex auditorio illo non minorem pietatis gloriam quam ille alter eloquentiae retulit tam notabiliter pro fratre recitante primum metus eius mox gaudium eminuit di faciant ut talia tibi saepius nuntiem faueo enim saeculo ne sit sterile et effetum mireque cupio ne nobiles nostri nihil in domibus suis pulchrum nisi imagines habeant quae nunc mihi hos adulescentes tacitae laudare adhortari et quod amborum gloriae satis magnum est agnoscere uidentur uale c plinius calpurnio macro suo s bene est mihi quia tibi bene est habes uxorem tecum habes filium frueris mari fontibus uiridibus agro uilla  amoenissima neque enim dubito esse amoenissimam in qua se composuerat homo felicior ante quam felicissimus fieret ego in tuscis et uenor et studeo quae interdum alternis interdum simul facio nec tamen adhuc possum pronuntiare utrum sit difficilius capere aliquid an scribere uale c plinius ualerio paulino suo s uideo quam molliter tuos habeas quo simplicius tibi confitebor qua indulgentia meos tractem est mihi semper in animo et homericum illud pathr d ws hpios hen et hoc nostrum pater familiae quod si essem natura asperior et durior frangeret me tamen infirmitas liberti mei zosimi cui tanto maior humanitas exhibenda est quanto nunc illa magis eget homo probus officiosus litteratus et ars quidem eius et quasi inscriptio comoedus in qua plurimum facit nam pronuntiat acriter sapienter apte decenter etiam utitur et cithara perite ultra quam comoedo necesse est idem tam commode orationes et historias et carmina legit ut hoc solum didicisse uideatur haec tibi sedulo exposui quo magis scires quam multa unus mihi et quam iucunda ministeria praestaret accedit longa iam caritas hominis quam ipsa pericula auxerunt est enim ita natura comparatum ut nihil aeque amorem incitet et accendat quam carendi metus quem ego pro hoc non semel patior nam ante aliquot annos dum intente instanterque pronuntiat  sanguinem reiecit atque ob hoc in aegyptum missus a me post longam peregrinationem confirmatus redit nuper deinde dum per continuos dies nimis imperat uoci ueteris infirmitatis tussicula admonitus rursus sanguinem reddidit qua ex causa destinaui eum mittere in praedia tua quae foro iulii possides audiui enim te saepe referentem esse ibi et aera salubrem et lac eiusmodi curationibus accommodatissimum rogo ergo scribas tuis ut illi uilla ut domus pateat offerant etiam sumptibus eius si quid opus erit erit autem opus modico est enim tam parcus et continens ut non solum delicias uerum etiam necessitates ualetudinis frugalitate restringat ego proficiscenti tantum uiatici dabo quantum sufficiat eunti in tua uale c plinius cornelio urso suo s iterum bithyni breue tempus a iulio basso et rufum uarenum proconsulem detulerunt uarenum quem nuper aduersus bassum aduocatum et postularant et acceperant inducti in senatum inquisitionem postulauerunt uarenus petit ut sibi quoque defensionis causa euocare testes liceret recusantibus bithynis cognitio suscepta est egi pro uareno non sine euentu nam bene an male liber indicabit in actionibus enim utramque in partem fortuna dominatur multum commendationis et detrahit et adfert memoria uox gestus  tempus ipsum postremo uel amor uel odium rei liber offensis liber gratia liber et secundis casibus et aduersis caret respondit mihi fonteius magnus unus ex bithynis plurimis uerbis paucissimis rebus est plerisque graecorum ut illi pro copia uolubilitas tam longas tamque frigidas perihodos uno spiritu quasi torrente contorquent itaque iulius candidus non inuenuste solet dicere aliud esse eloquentiam aliud loquentiam nam eloquentia uix uni aut alteri immo si m antonio credimus nemini haec uero quam candidus loquentiam adpellat multis atque etiam impudentissimo cuique maxime contigit postero die dixit pro uareno homullus callide acriter culte contra nigrinus presse grauiter ornate censuit acilius rufus consul designatus inquisitionem bithynis dandam postulationem uareni silentio praeterit haec forma negandi fuit cornelius priscus consularis et accusatoribus quae petebant et reo tribuit uicitque numero impetrauimus rem nec lege comprehensam nec satis usitatam iustam tamen quare iustam non sum epistula exsecuturus ut desideres actionem nam si uerum est homericum illud thn gar aoidhn mallon epikleious anqrwpoi h tis akouontessi newtath amfipelhtai  prouidendum est mihi ne gratiam nouitatis et florem quae oratiunculam illam uel maxime commendat epistulae loquacitate praecerpam uale c plinius pompeio saturnino suo s uarie me adfecerunt litterae tuae nam partim laeta partim tristia continebant laeta quod te in urbe teneri nuntiabant nollem inquis sed ego uolo praeterea quod recitaturum statim ut uenissem pollicebantur ago gratias quod exspector triste illud quod iulius ualens grauiter iacet quamquam ne hoc quidem triste si illius utilitatibus aestimetur cuius interest quam maturissime inexplicabili morbo liberari illud plane non triste solum uerum etiam luctuosum quod iulius auitus decessit dum ex quaestura redit decessit in naue procul a fratre amantissimo procul a matre a sororibus nihil ista ad mortuum pertinent sed pertinuerunt cum moreretur pertinent ad hos qui supersunt iam quod in flore primo tantae indolis iuuenis exstinctus est summa consecuturus si uirtutes eius maturuissent quo ille studiorum amore flagrabat quantum legit quantum etiam scripsit quae nunc omnia cum ipso sine fructu posteritatis abierunt sed quid ego indulgeo dolori cui si frenos remittas nulla materia non maxima est finem epistulae faciam ut facere possim etiam lacrimis quas epistula expressit uale  liber sextus c plinius tironi suo s quamdiu ego trans padum tu in piceno minus te requirebam postquam ego in urbe tu adhuc in piceno multo magis seu quod ipsa loca in quibus esse una solemus acrius me tui commonent seu quod desiderium absentium nihil perinde ac uicinitas acuit quoque propius accesseris ad spem fruendi hoc impatientius careas quidquid in causa eripe me huic tormento ueni aut ego illuc unde inconsulte properaui reuertar uel ob hoc solum ut experiar an mihi cum sine me romae coeperis esse similes his epistulas mittas uale c plinius arriano suo s soleo non numquam in iudiciis quaerere m regulum nolo enim dicere desiderare cur ergo quaero habebat studiis honorem timebat pallebat scribebat quamuis non posset ediscere illud ipsum quod oculum modo dextrum modo sinistrum circumlinebat dextrum si a petitore alterum si a possessore esset acturus quod candidum splenium in hoc aut in illud supercilium transferebat quod semper haruspices consulebat de actionis euentu a nimia superstitione sed tamen et a magno studiorum honore ueniebat iam illa per  quam iucunda una dicentibus quod libera tempora petebat quod audituros corrogabat quid enim iucundius quam sub alterius inuidia quamdiu uelis et in alieno auditorio quasi deprehensum commode dicere sed utcumque se habent ista bene fecit regulus quod est mortuus melius si ante nunc enim sane poterat sine malo publico uiuere sub eo principe sub quo nocere non poterat ideo fas est non numquam eum quaerere nam postquam obiit ille increbruit passim et inualuit consuetudo binas uel singulas clepsydras interdum etiam dimidias et dandi et petendi nam et qui dicunt egisse malunt quam agere et qui audiunt finire quam iudicare tanta neglegentia tanta desidia tanta denique inreuerentia studiorum periculorumque est an nos sapientiores maioribus nostris nos legibus ipsis iustiores quae tot horas tot dies tot comperendinationes largiuntur hebetes illi et supra modum tardi nos apertius dicimus celerius intellegimus religiosius iudicamus quia paucioribus clepsydris praecipitamus causas quam diebus explicari solebant o regule qui ambitione ab omnibus obtinebas quod fidei paucissimi praestant equidem quotiens iudico quod uel saepius facio quam dico quantum quis plurimum postulat aquae do etenim temerarium existimo diuinare quam spatiosa sit causa inaudita tempusque negotio finire cuius modum ignores praesertim cum primam religioni suae iudex patientiam debeat quae pars magna iustitiae est at quaedam superuacua dicuntur etiam sed satius est et haec dici quam non dici necessaria praeterea an sint superuacua nisi cum audieris scire non possis sed de his melius  coram ut de pluribus uitiis ciuitatis nam tu quoque amore communium soles emendari cupere quae iam corrigere difficile est nunc respiciamus domos nostras ecquid omnia in tua recte in mea noui nihil mihi autem et gratiora sunt bona quod perseuerant et leuiora incommoda quod adsueui uale c plinius uero suo s gratias ago quod agellum quem nutrici meae donaueram colendum suscepisti erat cum donarem centum milium nummum postea decrescente reditu etiam pretium minuit quod nunc te curante reparabit tu modo memineris commendari tibi a me non arbores et terram quamquam haec quoque sed munusculum meum quod esse quam fructuosissimum non illius magis interest quae accepit quam mea qui dedi uale c plinius calpurniae suae s numquam sum magis de occupationibus meis questus quae me non sunt passae aut proficiscentem te ualetudinis causa in campaniam prosequi aut profectam e uestigio subsequi nunc enim praecipue simul esse cupiebam ut oculis meis crederem quid uiribus quid corpusculo adparares ecquid denique secessus uoluptates regionisque abundantiam inoffensa transmitteres equidem etiam fortem te non sine cura desiderarem est enim suspensum et anxium de eo quem ardentissime diligas interdum nihil scire nunc uero me cum  absentiae tum infirmitatis tuae ratio incerta et uaria sollicitudine exterret uereor omnia imaginor omnia quaeque natura metuentium est ea maxime mihi quae maxime abominor fingo quo impensius rogo ut timori meo cottidie singulis uel etiam binis epistulis consulas ero enim securior dum lego statimque timebo cum legero uale c plinius urso suo s scripseram tenuisse uarenum ut sibi euocare testes liceret quod pluribus aequum quibusdam iniquum et quidem pertinaciter uisum maxime licinio nepoti qui sequenti senatu cum de rebus aliis referretur de proximo senatus consulto disseruit finitamque causam retractauit addidit etiam petendum a consulibus ut referrent sub exemplo legis ambitus de lege repetundarum an placeret in futurum ad eam legem adici ut sicut accusatoribus inquirendi testibusque denuntiandi potestas ex ea lege esset ita reis quoque fieret fuerunt quibus haec eius oratio ut sera et intempestiua et praepostera displiceret quae omisso contra dicendi tempore castigaret peractum cui potuisset occurrere iuuentius quidem celsus praetor tamquam emendatorem senatus et multis et uehementer increpuit respondit nepos rursusque celsus neuter contumeliis temperauit nolo referre quae dici ab ipsis moleste tuli quo magis quosdam e numero nostro improbaui qui modo ad celsum modo ad nepotem prout hic uel ille diceret cupiditate audiendi cursitabant et nunc quasi stimularent et accenderent nunc quasi reconciliarent ac recomponerent frequentius singulis ambobus  interdum propitium caesarem ut in ludicro aliquo precabantur mihi quidem illud etiam peracerbum fuit quod sunt alter alteri quid pararent indicati nam et celsus nepoti ex libello respondit et celso nepos ex pugillaribus tanta loquacitas amicorum ut homines iurgaturi id ipsum inuicem scierint tamquam conuenisset uale c plinius fundano suo s si quando nunc praecipue cuperem esse te romae et sis rogo opus est mihi uoti laboris sollicitudinis socio petit honores iulius naso petit cum multis cum bonis quos ut gloriosum sic est difficile superare pendeo ergo et exerceor spe adficior metu et me consularem esse non sentio nam rursus mihi uideor omnium quae decucurri candidatus meretur hanc curam longa mei caritate est mihi cum illo non sane paterna amicitia neque enim esse potuit per meam aetatem solebat tamen uixdum adulescentulo mihi pater eius cum magna laude monstrari erat non studiorum tantum uerum etiam studiosorum amantissimus ac prope cotidie ad audiendos quos tunc ego frequentabam quintilianum niceten sacerdotem uentitabat uir alioqui clarus et grauis et qui prodesse filio memoria sui debeat sed multi nunc in senatu quibus ignotus ille multi quibus notus sed non nisi uiuentes reuerentur quo magis huic omissa gloria patris in qua magnum ornamentum gratia infirma ipsi enitendum ipsi  elaborandum est quod quidem semper quasi prouideret hoc tempus sedulo fecit parauit amicos quos parauerat coluit me certe ut primum sibi iudicare permisit ad amorem imitationemque delegit dicenti mihi sollicitus adsistit adsidet recitanti primis etiam et cum maxime nascentibus opusculis meis interest nunc solus ante cum fratre cuius nuper amissi ego suscipere partes ego uicem debeo implere doleo enim et illum immatura morte indignissime raptum et hunc optimi fratris adiumento destitutum solisque amicis relictum quibus ex causis exigo ut uenias et suffragio meo tuum iungas permultum interest mea te ostentare tecum circumire ea est auctoritas tua ut putem me efficacius tecum etiam meos amicos rogaturum abrumpe si qua te retinent hoc tempus meum hoc fides hoc etiam dignitas postulat suscepi candidatum et suscepisse me notum est ego ambio ego periclitor in summa si datur nasoni quod petit illius honor si negatur mea repulsa est uale c plinius calpurniae suae s scribis te absentia mea non mediocriter adfici unumque habere solacium quod pro me libellos meos teneas saepe etiam in uestigio meo colloces gratum est quod nos requiris gratum quod his fomentis adquiescis inuicem ego epistulas tuas lectito atque identidem in manus quasi nouas sumo sed eo magis ad desiderium tui accendor nam cuius litterae tantum habent suauitatis huius sermonibus quantum  dulcedinis inest tu tamen quam frequentissime scribe licet hoc ita me delectet ut torqueat uale c plinius prisco suo s atilium crescentem et nosti et amas quis enim illum spectatior paulo aut non nouit aut non amat hunc ego non ut multi sed artissime diligo oppida nostra unius diei itinere dirimuntur ipsi amare inuicem qui est flagrantissimus amor adulescentuli coepimus mansit hic postea nec refrixit iudicio sed inualuit sciunt qui alterutrum nostrum familiarius intuentur nam et ille amicitiam meam latissima praedicatione circumfert et ego prae me fero quantae sit mihi curae modestia quies securitas eius quin etiam cum insolentiam cuiusdam tribunatum plebis inituri uereretur idque indicasset mihi respondi ou tis emeu zwntos quorsus haec ut scias non posse atilium me incolumi iniuriam accipere iterum dices quorsus haec debuit ei pecuniam ualerius uarus huius est heres maximus noster quem et ipse amo sed coniunctius tu rogo ergo exigo etiam pro iure amicitiae cures ut atilio meo salua sit non sors modo uerum etiam usura plurium annorum homo est alieni abstinentissimus sui diligens nullis quaestibus sustinetur nullus illi nisi ex frugalitate reditus nam studia quibus plurimum praestat ad uoluptatem tantum et gloriam exercet grauis est ei uel minima iactura quamquam reparare quod amiseris grauius exime hunc illi exime hunc mihi scrupulum sine me  suauitate eius sine leporibus perfrui neque enim possum tristem uidere cuius hilaritas me tristem esse non patitur in summa nosti facetias hominis quas uelim attendas ne in bilem et amaritudinem uertat iniuria quam uim habeat offensus crede ei quam in amore habet non feret magnum et liberum ingenium cum contumelia damnum uerum ut ferat ille ego meum damnum meam contumeliam iudicabo sed non tamquam pro mea hoc est grauius irascar quamquam quid denuntiationibus et quasi minis ago quin potius ut coeperam rogo oro des operam ne ille se quod ualdissime uereor a me ego me neglectum a te putem dabis autem si hoc perinde curae est tibi quam illud mihi uale c plinius tacito suo s commendas mihi iulium nasonem candidatum nasonem mihi quid si me ipsum fero tamen et ignosco eundem enim commendassem tibi si te romae morante ipse afuissem habet hoc sollicitudo quod omnia necessaria putat tu tamen censeo alios roges ego precum tuarum minister adiutor particeps ero uale c plinius albino suo s cum uenissem in socrus meae uillam alsiensem quae aliquamdiu rufi uergini fuit ipse mihi locus optimi illius et maximi uiri desiderium non sine dolore renouauit hunc enim colere secessum atque etiam senectutis suae nidulum  uocare consueuerat quocumque me contulissem illum animus illum oculi requirebant libuit etiam monimentum eius uidere et uidisse paenituit est enim adhuc imperfectum nec difficultas operis in causa modici ac potius exigui sed inertia eius cui cura mandata est subit indignatio cum miseratione post decimum mortis annum reliquias neglectumque cinerem sine titulo sine nomine iacere cuius memoria orbem terrarum gloria peruagetur at ille mandauerat caueratque ut diuinum illud et immortale factum uersibus inscriberetur hic situs est rufus pulso qui uindice quondam imperium adseruit non sibi sed patriae tam rara in amicitiis fides tam parata obliuio mortuorum ut ipsi nobis debeamus etiam conditoria exstruere omniaque heredum officia praesumere nam cui non est uerendum quod uidemus accidisse uerginio cuius iniuriam ut indigniorem sic etiam notiorem ipsius claritas facit uale c plinius maximo suo s o diem laetum adhibitus in consilium a praefecto urbis audiui ex diuerso agentes summae spei summae indolis iuuenes fuscum salinatorem et ummidium quadratum egregium par nec modo temporibus nostris sed litteris ipsis ornamento futurum mira utrique probitas constantia salua decorus habitus os latinum uox uirilis tenax memoria magnum ingenium iudicium aequale quae singula mihi uoluptati fuerunt atque inter haec illud quod et ipsi me ut  rectorem ut magistrum intuebantur et iis qui audiebant me aemulari meis instare uestigiis uidebantur o diem repetam enim laetum notandumque mihi candidissimo calculo quid enim aut publice laetius quam clarissimos iuuenes nomen et famam ex studiis petere aut mihi optatius quam me ad recta tendentibus quasi exemplar esse propositum quod gaudium ut perpetuo capiam deos oro ab isdem teste te peto ut omnes qui me imitari tanti putabunt meliores esse quam me uelint uale c plinius fabato prosocero suo s tu uero non debes suspensa manu commendare mihi quos tuendos putas nam et te decet multis prodesse et me suscipere quidquid ad curam tuam pertinet itaque bittio prisco quantum plurimum potuero praestabo praesertim in harena mea hoc est apud centumuiros epistularum quas mihi ut ais aperto pectore scripsisti obliuisci me iubes at ego nullarum libentius memini ex illis enim uel praecipue sentio quanto opere me diligas cum sic exegeris mecum ut solebas cum tuo filio nec dissimulo hoc mihi iucundiores eas fuisse quod habebam bonam causam cum summo studio curassem quod tu curari uolebas proinde etiam atque etiam rogo ut mihi semper eadem simplicitate quotiens cessare uidebor uidebor dico numquam enim cessabo conuicium facias quod et ego intellegam a summo amore proficisci et tu non meruisse me gaudeas uale  c plinius urso suo s umquamne uidisti quemquam tam laboriosum et exercitum quam uarenum meum cui quod summa contentione impetrauerat defendendum et quasi rursus petendum fuit bithyni senatus consultum apud consules carpere ac labefactare sunt ausi atque etiam absenti principi criminari ab illo ad senatum remissi non destiterunt egit claudius capito inreuerenter magis quam constanter ut qui senatus consultum apud senatum accusaret respondit catius fronto grauiter et firme senatus ipse mirificus nam illi quoque qui prius negarant uareno quae petebat eadem danda postquam erant data censuerunt singulos enim integra re dissentire fas esse peracta quod pluribus placuisset cunctis tuendum acilius tantum rufus et cum eo septem an octo septem immo in priore sententia perseuerarunt erant in hac paucitate non nulli quorum temporaria grauitas uel potius grauitatis imitatio ridebatur tu tamen aestima quantum nos in ipsa pugna certaminis maneat cuius quasi praelusio atque praecursio has contentiones excitauit uale c plinius maurico suo s sollicitas me in formianum ueniam ea condicione ne quid contra commodum tuum facias qua pactione inuicem mihi caueo neque enim mare et litus sed te otium libertatem  sequor alioqui satius est in urbe remanere oportet enim omnia aut ad alienum arbitrium aut ad suum facere mei certe stomachi haec natura est ut nihil nisi totum et merum uelit uale c plinius romano suo s mirificae rei non interfuisti ne ego quidem sed me recens fabula excepit passennus paulus splendidus eques romanus et in primis eruditus scribit elegos gentilicium hoc illi est enim municeps properti atque etiam inter maiores suos propertium numerat is cum recitaret ita coepit dicere prisce iubes    ad hoc iauolenus priscus aderat enim ut paulo amicissimus ego uero non iubeo cogita qui risus hominum qui ioci est omnino priscus dubiae sanitatis interest tamen officiis adhibetur consiliis atque etiam ius ciuile publice respondet quo magis quod tunc fecit et ridiculum et notabile fuit interim paulo aliena deliratio aliquantum frigoris attulit tam sollicite recitaturis prouidendum est non solum ut sint ipsi sani uerum etiam ut sanos adhibeant uale c plinius tacito suo s petis ut tibi auunculi mei exitum scribam quo uerius tradere posteris possis gratias ago nam uideo morti eius si celebretur a te immortalem gloriam esse propositam quamuis enim pulcherrimarum clade terrarum ut populi ut urbes memorabili casu quasi semper uicturus occiderit quamuis  ipse plurima opera et mansura condiderit multum tamen perpetuitati eius scriptorum tuorum aeternitas addet equidem beatos puto quibus deorum munere datum est aut facere scribenda aut scribere legenda beatissimos uero quibus utrumque horum in numero auunculus meus et suis libris et tuis erit quo libentius suscipio deposco etiam quod iniungis erat miseni classemque imperio praesens regebat nonum kal septembres hora fere septima mater mea indicat ei adparere nubem inusitata et magnitudine et specie usus ille sole mox frigida gustauerat iacens studebatque poscit soleas ascendit locum ex quo maxime miraculum illud conspici poterat nubesincertum procul intuentibus ex quo monte uesuuium fuisse postea cognitum estoriebatur cuius similitudinem et formam non alia magis arbor quam pinus expresserit nam longissimo uelut trunco elata in altum quibusdam ramis diffundebatur credo quia recenti spiritu euecta dein senescente eo destituta aut etiam pondere suo uicta in latitudinem uanescebat candida interdum interdum sordida et maculosa prout terram cineremue sustulerat magnum propiusque noscendum ut eruditissimo uiro uisum iubet liburnicam aptari mihi si uenire una uellem facit copiam respondi studere me malle et forte ipse quod scriberem dederat egrediebatur domo accipit codicillos rectinae tasci imminenti periculo exterritae nam uilla eius subiacebat nec ulla nisi nauibus fuga ut se tanto discrimini eriperet orabat uertit ille consilium et quod studioso animo incohauerat obit maximo deducit quadriremes ascendit ipse  non rectinae modo sed multis erat enim frequens amoenitas orae laturus auxilium properat illuc unde alii fugiunt rectumque cursum recta gubernacula in periculum tenet adeo solutus metu ut omnes illius mali motus omnes figuras ut deprenderat oculis dictaret enotaretque iam nauibus cinis incidebat quo propius accederent calidior et densior iam pumices etiam nigrique et ambusti et fracti igne lapides iam uadum subitum ruinaque montis litora obstantia cunctatus paulum an retro flecteret mox gubernatori ut ita faceret monenti fortes inquit fortuna iuuat pomponianum pete stabiis erat diremptus sinu medio nam sensim circumactis curuatisque litoribus mare infunditur ibi quamquam nondum periculo adpropinquante conspicuo tamen et cum cresceret proximo sarcinas contulerat in naues certus fugae si contrarius uentus resedisset quo tunc auunculus meus secundissimo inuectus complectitur trepidantem consolatur hortatur utque timorem eius sua securitate leniret deferri in balineum iubet lotus accubat cenat aut hilaris aut quod aeque magnum similis hilari interim e uesuuio monte pluribus locis latissimae flammae altaque incendia relucebant quorum fulgor et claritas tenebris noctis excitabatur ille agrestium trepidatione ignes relictos desertasque uillas per solitudinem ardere in remedium formidinis dictitabat tum se quieti dedit et quieuit uerissimo quidem somno nam meatus animae qui illi propter amplitudinem corporis grauior et sonantior erat ab iis qui limini obuersabantur audiebatur sed area ex qua diaeta  adibatur ita iam cinere mixtisque pumicibus oppleta surrexerat ut si longior in cubiculo mora exitus negaretur excitatus procedit seque pomponiano ceterisque qui peruigilauerant reddit in commune consultant intra tecta subsistant an in aperto uagentur nam crebris uastisque tremoribus tecta nutabant et quasi emota sedibus suis nunc huc nunc illuc abire aut referri uidebantur sub dio rursus quamquam leuium exesorumque pumicum casus metuebatur quod tamen periculorum collatio elegit et apud illum quidem ratio rationem apud alios timorem timor uicit ceruicalia capitibus imposita linteis constringunt id munimentum aduersus incidentia fuit iam dies alibi illic nox omnibus noctibus nigrior densiorque quam tamen faces multae uariaque lumina soluebant placuit egredi in litus et ex proximo adspicere ecquid iam mare admitteret quod adhuc uastum et aduersum permanebat ibi super abiectum linteum recubans semel atque iterum frigidam aquam poposcit hausitque deinde flammae flammarumque praenuntius odor sulpuris alios in fugam uertunt excitant illum innitens seruolis duobus adsurrexit et statim concidit ut ego colligo crassiore caligine spiritu obstructo clausoque stomacho qui illi natura inualidus et angustus et frequenter aestuans erat ubi dies redditus is ab eo quem nouissime uiderat tertius corpus inuentum integrum inlaesum opertumque ut fuerat indutus habitus corporis quiescenti quam defuncto similior interim miseni ego et matersed nihil ad historiam nec  tu aliud quam de exitu eius scire uoluisti finem ergo faciam unum adiciam omnia me quibus interfueram quaeque statim cum maxime uera memorantur audieram persecutum tu potissima excerpes aliud est enim epistulam aliud historiam aliud amico aliud omnibus scribere uale c plinius restituto suo s indignatiunculam quam in cuiusdam amici auditorio cepi non possum mihi temperare quo minus apud te quia non contigit coram per epistulam effundam recitabatur liber absolutissimus hunc duo aut tres ut sibi et paucis uidentur diserti surdis mutisque similes audiebant non labra diduxerunt non mouerunt manum non denique adsurrexerunt saltem lassitudine sedendi quae tanta grauitas quae tanta sapientia quae immo pigritia adrogantia sinisteritas ac potius amentia in hoc totum diem impendere ut offendas ut inimicum relinquas ad quem tamquam amicissimum ueneris disertior ipse es tanto magis ne inuideris nam qui inuidet minor est denique siue plus siue minus siue idem praestas lauda uel inferiorem uel superiorem uel parem superiorem quia nisi laudandus ille non potes ipse laudari inferiorem aut parem quia pertinet ad tuam gloriam quam maximum uideri quem praecedis uel exaequas equidem omnes qui aliquid in studiis faciunt uenerari etiam mirarique soleo est enim res difficilis ardua fastidiosa et quae eos a quibus contemnitur inuicem contemnat nisi forte aliud iudicas tu quamquam  quis uno te reuerentior huius operis quis benignior aestimator qua ratione ductus tibi potissimum indignationem meam prodidi quem habere socium maxime poteram uale c plinius sabino suo s rogas ut agam firmanorum publicam causam quod ego quamquam plurimis occupationibus distentus adnitar cupio enim et ornatissimam coloniam aduocationis officio et te gratissimo tibi munere obstringere nam cum familiaritatem nostram ut soles praedicare ad praesidium ornamentumque tibi sumpseris nihil est quod negare debeam praesertim pro patria petenti quid enim precibus aut honestius piis aut efficacius amantis proinde firmanis tuis ac iam potius nostris obliga fidem meam quos labore et studio meo dignos cum splendor ipsorum tum hoc maxime pollicetur quod credibile est optimos esse inter quos tu talis exstiteris uale c plinius nepoti suo s scis tu accessisse pretium agris praecipue suburbanis causa subitae caritatis res multis agitata sermonibus proximis comitiis honestissimas uoces senatus expressit candidati ne conuiuentur ne mittant munera ne pecunias deponant ex quibus duo priora tam aperte quam immodice fiebant hoc tertium quamquam occultaretur pro comperto habebatur homullus deinde noster uigilanter usus hoc consensu  senatus sententiae loco postulauit ut consules desiderium uniuersorum notum principi facerent peterentque sicut aliis uitiis huic quoque prouidentia sua occurreret occurrit nam sumptus candidatorum foedos illos et infames ambitus lege restrinxit eosdem patrimonii tertiam partem conferre iussit in ea quae solo continerentur deforme arbitratus et erat honorem petituros urbem italiamque non pro patria sed pro hospitio aut stabulo quasi peregrinantes habere concursant ergo candidati certatim quidquid uenale audiunt emptitant quoque sint plura uenalia efficiunt proinde si paenitet te italicorum praediorum hoc uendendi tempus tam hercule quam in prouinciis comparandi dum idem candidati illic uendunt ut hic emant uale c plinius tacito suo s ais te adductum litteris quas exigenti tibi de morte auunculi mei scripsi cupere cognoscere quos ego miseni relictus id enim ingressus abruperam non solum metus uerum etiam casus pertulerim quamquam animus meminisse horret    incipiam profecto auunculo ipse reliquum tempus studiis ideo enim remanseram impendi mox balineum cena somnus inquietus et breuis praecesserat per multos dies tremor terrae minus formidolosus quia campaniae solitus illa uero nocte ita inualuit ut non moueri omnia sed uerti crederentur inrupit  cubiculum meum mater surgebam inuicem si quiesceret excitaturus resedimus in area domus quae mare a tectis modico spatio diuidebat dubito constantiam uocare an imprudentiam debeam agebam enim duodeuicensimum annum posco librum titi liui et quasi per otium lego atque etiam ut coeperam excerpo ecce amicus auunculi qui nuper ad eum ex hispania uenerat ut me et matrem sedentes me uero etiam legentem uidet illius patientiam securitatem meam corripit nihilo segnius ego intentus in librum iam hora diei prima et adhuc dubius et quasi languidus dies iam quassatis circumiacentibus tectis quamquam in aperto loco angusto tamen magnus et certus ruinae metus tum demum excedere oppido uisum sequitur uulgus attonitum quodque in pauore simile prudentiae alienum consilium suo praefert ingentique agmine abeuntes premit et impellit egressi tecta consistimus multa ibi miranda multas formidines patimur nam uehicula quae produci iusseramus quamquam in planissimo campo in contrarias partes agebantur ac ne lapidibus quidem fulta in eodem uestigio quiescebant praeterea mare in se resorberi et tremore terrae quasi repelli uidebamus certe processerat litus multaque animalia maris siccis harenis detinebat ab altero latere nubes atra et horrenda ignei spiritus tortis uibratisque discursibus rupta in longas flammarum figuras dehiscebat fulguribus illae et similes et maiores erant tum uero idem ille ex hispania amicus acrius et instantius si frater inquit tuus tuus auunculus uiuit uult esse uos saluos si periit superstites uoluit proinde quid cessatis euadere respondimus non  commissuros nos ut de salute illius incerti nostrae consuleremus non moratus ultra proripit se effusoque cursu periculo aufertur nec multo post illa nubes descendere in terras operire maria cinxerat capreas et absconderat miseni quod procurrit abstulerat tum mater orare hortari iubere quoquo modo fugerem posse enim iuuenem se et annis et corpore grauem bene morituram si mihi causa mortis non fuisset ego contra saluum me nisi una non futurum dein manum eius amplexus addere gradum cogo paret aegre incusatque se quod me moretur iam cinis adhuc tamen rarus respicio densa caligo tergis imminebat quae nos torrentis modo infusa terrae sequebatur deflectamus inquam dum uidemus ne in uia strati comitantium turba in tenebris obteramur uix consideramus et nox non qualis inlunis aut nubila sed qualis in locis clausis lumine exstincto audires ululatus feminarum infantum quiritatus clamores uirorum alii parentes alii liberos alii coniuges uocibus requirebant uocibus noscitabant hi suum casum illi suorum miserabantur erant qui metu mortis mortem precarentur multi ad deos manus tollere plures nusquam iam deos ullos aeternamque illam et nouissimam noctem mundo interpretabantur nec defuerunt qui fictis mentitisque terroribus uera pericula augerent aderant qui miseni illud ruisse illud ardere falso sed credentibus nuntiabant paulum reluxit quod non dies nobis sed aduentantis ignis indicium uidebatur et ignis quidem longius substitit tenebrae rursus cinis rursus multus et grauis hunc identidem adsurgentes excutiebamus operti alioqui atque etiam oblisi pondere essemus possem gloriari non gemitum mihi non  uocem parum fortem in tantis periculis excidisse nisi me cum omnibus omnia mecum perire misero magno tamen mortalitatis solacio credidissem tandem illa caligo tenuata quasi in fumum nebulamue discessit mox dies uerus sol etiam effulsit luridus tamen qualis esse cum deficit solet occursabant trepidantibus adhuc oculis mutata omnia altoque cinere tamquam niue obducta regressi misenum curatis utcumque corporibus suspensam dubiamque noctem spe ac metu exegimus metus praeualebat nam et tremor terrae perseuerabat et plerique lymphati terrificis uaticinationibus et sua et aliena mala ludificabantur nobis tamen ne tunc quidem quamquam et expertis periculum et exspectantibus abeundi consilium donec de auunculo nuntius haec nequaquam historia digna non scripturus leges et tibi scilicet qui requisisti imputabis si digna ne epistula quidem uidebuntur uale c plinius caninio suo s sum ex iis qui mirer antiquos non tamen ut quidam temporum nostrorum ingenia despicio neque enim quasi lassa et effeta natura nihil iam laudabile parit atque adeo nuper audiui uergilium romanum paucis legentem comoediam ad exemplar ueteris comoediae scriptam tam bene ut esse quandoque possit exemplar nescio an noris hominem quamquam nosse debes est enim probitate morum ingenii  elegantia operum uarietate monstrabilis scripsit mimiambos tenuiter argute uenuste atque in hoc genere eloquentissime nullum est enim genus quod absolutum non possit eloquentissimum dici scripsit comoedias menandrum aliosque aetatis eiusdem aemulatus licet has inter plautinas terentianasque numeres nunc primum se in uetere comoedia sed non tamquam inciperet ostendit non illi uis non granditas non subtilitas non amaritudo non dulcedo non lepos defuit ornauit uirtutes insectatus est uitia fictis nominibus decenter ueris usus est apte circa me tantum benignitate nimia modum excessit nisi quod tamen poetis mentiri licet in summa extorquebo ei librum legendumque immo ediscendum mittam tibi neque enim dubito futurum ut non deponas si semel sumpseris uale c plinius tironi suo s magna res acta est omnium qui sunt prouinciis praefuturi magna omnium qui se simpliciter credunt amicis lustricius bruttianus cum montanium atticinum comitem suum in multis flagitiis deprehendisset caesari scripsit atticinus flagitiis addidit ut quem deceperat accusaret recepta cognitio est fui in consilio egit uterque pro se egit autem carptim et kata kefalaion quo genere ueritas statim ostenditur protulit bruttianus testamentum suum quod atticini manu scriptum esse dicebat hoc enim et arcana familiaritas  et querendi de eo quem sic amasset necessitas indicabatur enumerauit crimina foeda manifesta quae ille cum diluere non posset ita regessit ut dum defenditur turpis dum accusat sceleratus probaretur corrupto enim scribae seruo interceperat commentarios intercideratque ac per summum nefas utebatur aduersus amicum crimine suo fecit pulcherrime caesar non enim de bruttiano sed statim de atticino perrogauit damnatus et in insulam relegatus bruttiano iustissimum integritatis testimonium redditum quem quidem etiam constantiae gloria secuta est nam defensus expeditissime accusauit uehementer nec minus acer quam bonus et sincerus adparuit quod tibi scripsi ut te sortitum prouinciam praemonerem plurimum tibi credas nec cuiquam satis fidas deinde scias si quis forte te quod abominor fallat paratam ultionem qua tamen ne sit opus etiam atque etiam attende neque enim tam iucundum est uindicari quam decipi miserum uale c plinius triario suo s impense petis ut agam causam pertinentem ad curam tuam pulchram alioqui et famosam faciam sed non gratis qui fieri potest inquis ut non gratis tu potest exigam enim mercedem honestiorem gratuito patrocinio peto atque etiam paciscor ut simul agat cremutius ruso solitum hoc mihi et iam in pluribus claris adulescentibus factitatum nam  mire concupisco bonos iuuenes ostendere foro adsignare famae quod si cui praestare rusoni meo debeo uel propter natales ipsius uel propter eximiam mei caritatem quem magni aestimo in isdem iudiciis ex isdem etiam partibus conspici audiri obliga me obliga ante quam dicat nam cum dixerit gratias ages spondeo sollicitudini tuae spei meae magnitudini causae suffecturum est indolis optimae breui producturus alios si interim prouectus fuerit a nobis neque enim cuiquam tam clarum statim ingenium ut possit emergere nisi illi materia occasio fautor etiam commendatorque contingat uale c plinius macro suo s quam multum interest quid a quoque fiat eadem enim facta claritate uel obscuritate facientium aut tolluntur altissime aut humillime deprimuntur nauigabam per larium nostrum cum senior amicus ostendit mihi uillam atque etiam cubiculum quod in lacum prominet ex hoc inquit aliquando municeps nostra cum marito se praecipitauit causam requisiui maritus ex diutino morbo circa uelanda corporis ulceribus putrescebat uxor ut inspiceret exegit neque enim quemquam fidelius indicaturum possetne sanari uidit desperauit hortata est ut moreretur comesque ipsa mortis dux immo et exemplum et necessitas fuit nam se cum marito ligauit abiecitque in lacum quod factum ne mihi quidem qui municeps nisi proxime auditum est non quia minus illo clarissimo arriae facto sed quia minor ipsa uale  c plinius hispano suo s scribis robustum splendidum equitem romanum cum atilio scauro amico meo ocriculum usque commune iter peregisse deinde nusquam comparuisse petis ut scaurus ueniat nosque si potest in aliqua inquisitionis uestigia inducat ueniet uereor ne frustra suspicor enim tale nescio quid robusto accidisse quale aliquando metilio crispo municipi meo huic ego ordinem impetraueram atque etiam proficiscenti quadraginta milia nummum ad instruendum se ornandumque donaueram nec postea aut epistulas eius aut aliquem de exitu nuntium accepi interceptusne sit a suis an cum suis dubium certe non ipse non quisquam ex seruis eius adparuit ut ne robusti quidem experiamur tamen accersamus scaurum demus hoc tuis demus optimi adulescentis honestissimis precibus qui pietate mira mira etiam sagacitate patrem quaerit di faueant ut sic inueniat ipsum quemadmodum iam cum quo fuisset inuenit uale c plinius seruiano suo s gaudeo et gratulor quod fusco salinatori filiam tuam destinasti domus patricia pater honestissimus mater pari laude ipse studiosus litteratus etiam disertus puer simplicitate comitate iuuenis senex grauitate neque enim amore decipior amo quidem effuse ita officiis ita reuerentia  meruit iudico tamen et quidem tanto acrius quanto magis amo tibique ut qui explorauerim spondeo habiturum te generum quo melior fingi ne uoto quidem potuit superest ut auum te quam maturissime similium sui faciat quam felix tempus illud quo mihi liberos illius nepotes tuos ut meos uel liberos uel nepotes ex uestro sinu sumere et quasi pari iure tenere continget uale c plinius seuero suo s rogas ut cogitem quid designatus consul in honorem principis censeas facilis inuentio non facilis electio est enim ex uirtutibus eius larga materia scribam tamen uel quod malo coram indicabo si prius haesitationem meam ostendero dubito num idem tibi suadere quod mihi debeam designatus ego consul omni hac etsi non adulatione specie tamen adulationis abstinui non tamquam liber et constans sed tamquam intellegens principis nostri cuius uidebam hanc esse praecipuam laudem si nihil quasi ex necessitate decernerem recordabar etiam plurimos honores pessimo cuique delatos a quibus hic optimus separari non alio magis poterat quam diuersitate censendi quod ipsum non dissimulatione et silentio praeterii ne forte non iudicium illud meum sed obliuio uideretur hoc tunc ego sed non omnibus eadem placent ne conueniunt quidem praeterea faciendi aliquid non faciendiue ratio cum hominum ipsorum tum rerum etiam ac  temporum condicione mutatur nam recentia opera maximi principis praebent facultatem noua magna uera censendi quibus ex causis ut supra scripsi dubito an idem nunc tibi quod tunc mihi suadeam illud non dubito debuisse me in parte consilii tui ponere quid ipse fecissem uale c plinius pontio suo s scio quae tibi causa fuerit impedimento quominus praecurrere aduentum meum in campaniam posses sed quamquam absens totus huc migrasti tantum mihi copiarum qua urbanarum qua rusticarum nomine tuo oblatum est quas omnes improbe accepi tamen nam me tui ut ita facerem rogabant et uerebar ne et mihi et illis irascereris si non fecissem in posterum nisi adhibueritis modum ego adhibebo et iam tuis denuntiaui si rursus tam multa attulissent omnia relaturos dices oportere me tuis rebus ut meis uti etiam sed perinde illis ac meis parco uale c plinius quadrato suo s auidius quietus qui me unice dilexit et quo non minus gaudeo probauit ut multa alia thraseae fuit enim familiaris ita hoc saepe referebat praecipere solitum suscipiendas esse causas aut amicorum aut destitutas aut ad exemplum pertinentes cur amicorum non eget interpretatione cur destitutas quod in illis maxime et constantia agentis et humanitas cerneretur cur pertinentes ad exemplum quia plurimum  referret bonum an malum induceretur ad haec ego genera causarum ambitiose fortasse addam tamen claras et inlustres aequum est enim agere non numquam gloriae et famae id est suam causam hos terminos quia me consuluisti dignitati ac uerecundiae tuae statuo nec me praeterit usum et esse et haberi optimum dicendi magistrum uideo etiam multos paruo ingenio litteris nullis ut bene agerent agendo consecutos sed et illud quod uel pollionis uel tamquam pollionis accepi uerissimum experior commode agendo factum est ut saepe agerem saepe agendo ut minus commode quia scilicet adsiduitate nimia facilitas magis quam facultas nec fiducia sed temeritas paratur nec uero isocrati quo minus haberetur summus orator offecit quod infirmitate uocis mollitia frontis ne in publico diceret impediebatur proinde multum lege scribe meditare ut possis cum uoles dicere dices cum uelle debebis hoc fere temperamentum ipse seruaui non numquam necessitati quae pars rationis est parui egi enim quasdam a senatu iussus quo tamen in numero fuerunt ex illa thraseae diuisione hoc est ad exemplum pertinentes adfui baeticis contra baebium massam quaesitum est an danda esset inquisitio data est adfui rursus isdem querentibus de caecilio classico quaesitum est an prouinciales ut socios ministrosque proconsulis plecti oporteret poenas luerunt accusaui marium priscum qui lege repetundarum damnatus utebatur clementia legis cuius seueritatem immanitate criminum excesserat relegatus est tuitus sum iulium bassum ut incustoditum nimis et incautum  ita minime malum iudicibus acceptis in senatu remansit dixi proxime pro uareno postulante ut sibi inuicem euocare testes liceret impetratum est in posterum opto ut ea potissimum iubear quae me deceat uel sponte fecisse uale c plinius fabato prosocero suo s debemus mehercule natales tuos perinde ac nostros celebrare cum laetitia nostrorum ex tuis pendeat cuius diligentia et cura hic hilares istic securi sumus uilla camilliana quam in campania possides est quidem uetustate uexata et tamen quae sunt pretiosiora aut integra manent aut leuissime laesa sunt attendimus ergo ut quam saluberrime reficiantur ego uideor habere multos amicos sed huius generis cuius et tu quaeris et res exigit prope neminem sunt enim omnes togati et urbani rusticorum autem praediorum administratio poscit durum aliquem et agrestem cui nec labor ille grauis nec cura sordida nec tristis solitudo uideatur tu de rufo honestissime cogitas fuit enim filio tuo familiaris quid tamen nobis ibi praestare possit ignoro uelle plurimum credo uale c plinius corneliano suo s euocatus in consilium a caesare nostro ad centum cellas hoc loco nomen magnam cepi uoluptatem quid enim iucundius quam principis iustitiam grauitatem comitatem  in secessu quoque ubi maxime recluduntur inspicere fuerunt uariae cognitiones et quae uirtutes iudicis per plures species experirentur dixit causam claudius ariston princeps ephesiorum homo munificus et innoxie popularis inde inuidia et a dissimillimis delator immissus itaque absolutus uindicatusque est sequenti die audita est gallitta adulterii rea nupta haec tribuno militum honores petituro et suam et mariti dignitatem centurionis amore maculauerat maritus legato consulari ille caesari scripserat caesar excussis probationibus centurionem exauctorauit atque etiam relegauit supererat crimini quod nisi duorum esse non poterat reliqua pars ultionis sed maritum non sine aliqua reprehensione patientiae amor uxoris retardabat quam quidem etiam post delatum adulterium domi habuerat quasi contentus aemulum remouisse admonitus ut perageret accusationem peregit inuitus sed illam damnari etiam inuito accusatore necesse erat damnata et iuliae legis poenis relicta est caesar et nomen centurionis et commemorationem disciplinae militaris sententiae adiecit ne omnes eius modi causas reuocare ad se uideretur tertio die inducta cognitio est multis sermonibus et uario rumore iactata iuli tironis codicilli quos ex parte ueros esse constabat ex parte falsi dicebantur substituebantur crimini sempronius senecio eques romanus et eurythmus caesaris libertus et procurator heredes cum caesar esset in dacia communiter epistula scripta petierant ut susciperet cognitionem susceperat reuersus diem dederat et cum ex  heredibus quidam quasi reuerentia eurythmi omitterent accusationem pulcherrime dixerat nec ille polyclitus est nec ego nero indulserat tamen petentibus dilationem cuius tempore exacto consederat auditurus a parte heredum intrauerunt duo omnino postulauerunt omnes heredes agere cogerentur cum detulissent omnes aut sibi quoque desistere permitteretur locutus est caesar summa grauitate summa moderatione cumque aduocatus senecionis et eurythmi dixisset suspicionibus relinqui reos nisi audirentur non curo inquit an isti suspicionibus relinquantur ego relinquor dein conuersus ad nos episthsate quid facere debeamus isti enim queri uolunt quod sibi licuerit non accusari tum ex consilii sententia iussit denuntiari heredibus omnibus aut agerent aut singuli adprobarent causas non agendi alioqui se uel de calumnia pronuntiaturum uides quam honesti quam seueri dies quos iucundissimae remissiones sequebantur adhibebamur cotidie cenae erat modica si principem cogitares interdum acroamata audiebamus interdum iucundissimis sermonibus nox ducebatur summo die abeuntibus nobis tam diligens in caesare humanitas xenia sunt missa sed mihi ut grauitas cognitionum consilii honor suauitas simplicitasque conuictus ita locus ipse periucundus fuit uilla pulcherrima cingitur uiridissimis agris imminet litori cuius in sinu fit cum maxime portus huius sinistrum brachium firmissimo opere munitum  est dextrum elaboratur in ore portus insula adsurgit quae inlatum uento mare obiacens frangat tutumque ab utroque latere decursum nauibus praestet adsurgit autem arte uisenda ingentia saxa latissima nauis prouehit contra haec alia super alia deiecta ipso pondere manent ac sensim quodam uelut aggere construuntur eminet iam et adparet saxeum dorsum impactosque fluctus in immensum elidit et tollit uastus illic fragor canumque circa mare saxis deinde pilae adicientur quae procedente tempore enatam insulam imitentur habebit hic portus et iam habet nomen auctoris eritque uel maxime salutaris nam per longissimum spatium litus importuosum hoc receptaculo utetur uale c plinius quintiliano suo s quamuis et ipse sis continentissimus et filiam tuam ita institueris ut decebat tuam filiam tutili neptem cum tamen sit nuptura honestissimo uiro nonio celeri cui ratio ciuilium officiorum necessitatem quandam nitoris imponit debet secundum condicionem mariti uti ueste comitatu quibus non quidem augetur dignitas ornatur tamen et instruitur te porro animo beatissimum modicum facultatibus scio itaque partem oneris tui mihi uindico et tamquam parens alter puellae nostrae confero quinquaginta milia nummum plus collaturus nisi a uerecundia tua sola mediocritate munusculi impetrari posse confiderem ne recusares uale  c plinius romano suo s tollite cuncta inquit coeptosque auferte labores seu scribis aliquid seu legis tolli auferri iube et accipe orationem meam ut illa arma diuinam num superbius potui re uera ut inter meas pulchram nam mihi satis est certare mecum est haec pro attia uiriola et dignitate personae et exempli raritate et iudicii magnitudine insignis nam femina splendide nata nupta praetorio uiro exheredata ab octogenario patre intra undecim dies quam illi nouercam amore captus induxerat quadruplici iudicio bona paterna repetebat sedebant centum et octoginta iudices tot enim quattuor consiliis colliguntur ingens utrimque aduocatio et numerosa subsellia praeterea densa circumstantium corona latissimum iudicium multiplici circulo ambibat ad hoc stipatum tribunal atque etiam ex superiore basilicae parte qua feminae qua uiri et audiendi quod difficile et quod facile uisendi studio imminebant magna exspectatio patrum magna filiarum magna etiam nouercarum secutus est uarius euentus nam duobus consiliis uicimus totidem uicti sumus notabilis prorsus et mira eadem in causa isdem iudicibus isdem aduocatis eodem tempore tanta diuersitas accidit casu quod non casus uideretur uicta est nouerca ipsa heres ex parte sexta uictus suburanus qui exheredatus a patre  singulari impudentia alieni patris bona uindicabat non ausus sui petere haec tibi exposui primum ut ex epistula scires quae ex oratione non poteras deinde nam detegam artes ut orationem libentius legeres si non legere tibi sed interesse iudicio uidereris quam sit licet magna non despero gratiam breuissimae impetraturam nam et copia rerum et arguta diuisione et narratiunculis pluribus et eloquendi uarietate renouatur sunt multa non auderem nisi tibi dicere elata multa pugnacia multa subtilia interuenit enim acribus illis et erectis frequens necessitas computandi ac paene calculos tabulamque poscendi ut repente in priuati iudicii formam centumuirale uertatur dedimus uela indignationi dedimus irae dedimus dolori et in amplissima causa quasi magno mari pluribus uentis sumus uecti in summa solent quidam ex contubernalibus nostris existimare hanc orationem iterum dicam ut inter meas uper kthsifwntos esse an uere tu facillime iudicabis qui tam memoriter tenes omnes ut conferre cum hac dum hanc solam legis possis uale c plinius maximo suo s recte fecisti quod gladiatorium munus ueronensibus nostris promisisti a quibus olim amaris suspiceris ornaris inde etiam uxorem carissimam tibi et probatissimam habuisti cuius memoriae aut opus aliquod aut spectaculum atque hoc potissimum quod maxime funeri debebatur praeterea tanto consensu rogabaris ut negare non constans sed durum  uideretur illud quoque egregie quod tam facilis tam liberalis in edendo fuisti nam per haec etiam magnus animus ostenditur uellem africanae quas coemeras plurimas ad praefinitum diem occurrissent sed licet cessauerint illae tempestate detentae tu tamen meruisti ut acceptum tibi fieret quod quo minus exhiberes non per te stetit uale  liber septimus c plinius gemino suo s terret me haec tua tam pertinax ualetudo et quamquam te temperantissimum nouerim uereor tamen ne quid illi etiam in mores tuos liceat proinde moneo patienter resistas hoc laudabile hoc salutare admittit humana natura quod suadeo ipse certe sic agere sanus cum meis soleo spero quidem si forte in aduersam ualetudinem incidero nihil me desideraturum uel pudore uel paenitentia dignum si tamen superauerit morbus denuntio ne quid mihi detis nisi permittentibus medicis sciatisque si dederitis ita uindicaturum ut solent alii quae negantur quin etiam cum perustus ardentissima febre tandem remissus unctusque acciperem a medico potionem porrexi manum utque tangeret dixi admotumque iam labris poculum reddidi postea cum uicensimo ualetudinis die balineo praepararer mussantesque medicos repente uidissem causam requisiui responderunt posse me tuto lauari non tamen omnino sine aliqua suspicione quid inquam necesse est atque ita spe balinei cui iam uidebar inferri placide leniterque dimissa ad abstinentiam rursus non secus ac modo ad balineum animum uultumque composui quae tibi scripsi primum ut te non sine exemplo monerem deinde ut in posterum ipse ad eandem  temperantiam adstringerer cum me hac epistula quasi pignore obligauissem uale c plinius iusto suo s quemadmodum congruit ut simul et adfirmes te adsiduis occupationibus impediri et scripta nostra desideres quae uix ab otiosis impetrare aliquid perituri temporis possunt patiar ergo aestatem inquietam uobis exercitamque transcurrere et hieme demum cum credibile erit noctibus saltem uacare te posse quaeram quid potissimum ex nugis meis tibi exhibeam interim abunde est si epistulae non sunt molestae sunt autem et ideo breuiores erunt uale c plinius praesenti suo s tantane perseuerantia tu modo in lucania modo in campania ipse enim inquis lucanus uxor campana iusta causa longioris absentiae non perpetuae tamen quin ergo aliquando in urbem redis ubi dignitas honor amicitiae tam superiores quam minores quousque regnabis quousque uigilabis cum uoles dormies quamdiu uoles quousque calcei nusquam toga feriata liber totus dies tempus est te reuisere molestias nostras uel ob hoc solum ne uoluptates istae satietate languescant saluta paulisper quo sit tibi iucundius salutari terere in hac turba ut te solitudo delectet sed quid imprudens quem euocare conor retardo fortasse enim his ipsis admoneris ut te magis ac magis otio inuoluas quod ego non abrumpi sed intermitti uolo ut enim si cenam  tibi facerem dulcibus cibis acres acutosque miscerem ut obtusus illis et oblitus stomachus his excitaretur ita nunc hortor ut iucundissimum genus uitae non nullis interdum quasi acoribus condias uale c plinius pontio suo s ais legisse te hendecasyllabos meos requiris etiam quemadmodum coeperim scribere homo ut tibi uideor seuerus ut ipse fateor non ineptus numquam a poetice altius enim repetam alienus fui quin etiam quattuordecim natus annos graecam tragoediam scripsi qualem inquis nescio tragoedia uocabatur mox cum e militia rediens in icaria insula uentis detinerer latinos elegos in illud ipsum mare ipsamque insulam feci expertus sum me aliquando et heroo hendecasyllabis nunc primum quorum hic natalis haec causa est legebantur in laurentino mihi libri asini galli de comparatione patris et ciceronis incidit epigramma ciceronis in tironem suum dein cum meridie erat enim aestas dormiturus me recepissem nec obreperet somnus coepi reputare maximos oratores hoc studii genus et in oblectationibus habuisse et in laude posuisse intendi animum contraque opinionem meam post longam desuetudinem perquam exiguo temporis momento id ipsum quod me ad scribendum sollicitauerat his uersibus exaraui cum libros galli legerem quibus ille parenti ausus de cicerone dare est palmamque decusque lasciuum inueni lusum ciceronis et illo spectandum ingenio quo seria condidit et quo  humanis salibus multo uarioque lepore magnorum ostendit mentes gaudere uirorum nam queritur quod fraude mala frustratus amantem paucula cenato sibi debita sauia tiro tempore nocturno subtraxerit his ego lectis cur post haec inquam nostros celamus amores nullumque in medium timidi damus atque fatemur tironisque dolos tironis nosse fugaces blanditias et furta nouas addentia flammas transii ad elegos hos quoque non minus celeriter explicui addidi alios facilitate corruptus deinde in urbem reuersus sodalibus legi probauerunt inde plura metra si quid otii ac maxime in itinere temptaui postremo placuit exemplo multorum unum separatim hendecasyllaborum uolumen absoluere nec paenitet legitur describitur cantatur etiam et a graecis quoque quos latine huius libelli amor docuit nunc cithara nunc lyra personatur sed quid ego tam gloriose quamquam poetis furere concessum est et tamen non de meo sed de aliorum iudicio loquor qui siue iudicant siue errant me delectat unum precor ut posteri quoque aut errent similiter aut iudicent uale c plinius calpurniae suae s incredibile est quanto desiderio tui tenear in causa amor primum deinde quod non consueuimus abesse inde est quod magnam noctium partem in imagine tua uigil exigo inde  quod interdiu quibus horis te uisere solebam ad diaetam tuam ipsi me ut uerissime dicitur pedes ducunt quod denique aeger et maestus ac similis excluso a uacuo limine recedo unum tempus his tormentis caret quo in foro et amicorum litibus conteror aestima tu quae uita mea sit cui requies in labore in miseria curisque solacium uale c plinius macrino suo s rara et notabilis res uareno contigit sit licet adhuc dubia bithyni accusationem eius ut temere incohatam omisisse narrantur narrantur dico adest prouinciae legatus attulit decretum concilii ad caesarem attulit ad multos principes uiros attulit etiam ad nos uareni aduocatos perstat tamen idem ille magnus quin etiam nigrinum optimum uirum pertinacissime exercet per hunc a consulibus postulabat ut uarenus exhibere rationes cogeretur adsistebam uareno iam tantum ut amicus et tacere decreueram nihil enim tam contrarium quam si aduocatus a senatu datus defenderem ut reum cui opus esset ne reus uideretur cum tamen finita postulatione nigrini consules ad me oculos rettulissent scietis inquam constare nobis silentii nostri rationem cum ueros legatos prouinciae audieritis contra nigrinus ad quem missi sunt ego ad me quoque habeo decretum prouinciae rursus ille potest tibi liquere ad hoc ego si tibi ex diuerso liquet potest et mihi quod est melius liquere tum legatus polyaenus causas abolitae accusationis exposuit postulauitque ne cognitioni caesaris praeiudicium  fieret respondit magnus iterumque polyaenus ipse raro et breuiter interlocutus multum me intra silentium tenui accepi enim non minus interdum oratorium esse tacere quam dicere atque adeo repeto me quibusdam capitis reis uel magis silentio quam oratione accuratissima profuisse mater amisso filio quid enim prohibet quamquam alia ratio scribendae epistulae fuerit de studiis disputare libertos eius eosdemque coheredes suos falsi et ueneficii reos detulerat ad principem iudicemque impetrauerat iulium seruianum defenderam reos ingenti quidem coetu erat enim causa notissima praeterea utrimque ingenia clarissima finem cognitioni quaestio imposuit quae secundum reos dedit postea mater adiit principem adfirmauit se nouas probationes inuenisse praeceptum est suburano ut uacaret finitam causam retractanti si quid noui adferret aderat matri iulius africanus nepos illius oratoris quo audito passienus crispus dixit bene mehercule bene sed quo tam bene huius nepos iuuenis ingeniosus sed non parum callidus cum multa dixisset adsignatumque tempus implesset rogo inquit suburane permittas mihi unum uerbum adicere tum ego cum omnes me ut diu responsurum intuerentur respondissem inquam si unum illud uerbum africanus adiecisset in quo non dubito omnia noua fuisse non facile me repeto tantum adsensum agendo consecutum quantum tunc non agendo similiter nunc et probatum et exceptum est quod pro uareno hactenus tacui consules ut polyaenus postulabat  omnia integra principi seruauerunt cuius cognitionem suspensus exspecto nam dies ille nobis pro uareno aut securitatem et otium dabit aut intermissum laborem renouata sollicitudine iniunget uale c plinius saturnino suo s et proxime prisco nostro et rursus quia ita iussisti gratias egi libentissime quidem est enim mihi periucundum quod uiri optimi mihique amicissimi adeo cohaesistis ut inuicem uos obligari putetis nam ille quoque praecipuam se uoluptatem ex amicitia tua capere profitetur certatque tecum honestissimo certamine mutuae caritatis quam ipsum tempus augebit te negotiis distineri ob hoc moleste fero quod deseruire studiis non potes si tamen alteram litem per iudicem alteram ut ais ipse finieris incipies primum istic otio frui deinde satiatus ad nos reuerti uale c plinius prisco suo s exprimere non possum quam iucundum sit mihi quod saturninus noster summas tibi apud me gratias aliis super alias epistulis agit perge ut coepisti uirumque optimum quam familiarissime dilige magnam uoluptatem ex amicitia eius percepturus nec ad breue tempus nam cum omnibus uirtutibus abundat tum hac praecipue quod habet maximam in amore constantiam uale  c plinius fusco suo s quaeris quemadmodum in secessu quo iam diu frueris putem te studere oportere utile in primis et multi praecipiunt uel ex graeco in latinum uel ex latino uertere in graecum quo genere exercitationis proprietas splendorque uerborum copia figurarum uis explicandi praeterea imitatione optimorum similia inueniendi facultas paratur simul quae legentem fefellissent transferentem fugere non possunt intellegentia ex hoc et iudicium adquiritur nihil offuerit quae legeris hactenus ut rem argumentumque teneas quasi aemulum scribere lectisque conferre ac sedulo pensitare quid tu quid ille commodius magna gratulatio si non nulla tu magnus pudor si cuncta ille melius licebit interdum et notissima eligere et certare cum electis audax haec non tamen improba quia secreta contentio quamquam multos uidemus eius modi certamina sibi cum multa laude sumpsisse quosque subsequi satis habebant dum non desperant antecessisse poteris et quae dixeris post obliuionem retractare multa retinere plura transire alia interscribere alia rescribere laboriosum istud et taedio plenum sed difficultate ipsa fructuosum recalescere ex integro et resumere impetum fractum omissumque postremo noua uelut membra peracto corpori intexere nec tamen priora turbare scio nunc tibi esse praecipuum studium orandi sed non ideo semper pugnacem hunc et quasi bellatorium stilum suaserim ut enim terrae uariis mutatisque seminibus ita ingenia nostra nunc hac nunc illa meditatione recoluntur uolo interdum aliquem ex  historia locum adprendas uolo epistulam diligentius scribas nam saepe in oratione quoque non historica modo sed prope poetica descriptionum necessitas incidit et pressus sermo purusque ex epistulis petitur fas est et carmine remitti non dico continuo et longo id enim perfici nisi in otio non potest sed hoc arguto et breui quod apte quantas libet occupationes curasque distinguit lusus uocantur sed hi lusus non minorem interdum gloriam quam seria consequuntur atque adeo cur enim te ad uersus non uersibus adhorter ut laus est cerae mollis cedensque sequatur si doctos digitos iussaque fiat opus et nunc informet martem castamue mineruam nunc uenerem effingat nunc ueneris puerum utque sacri fontes non sola incendia sistunt saepe etiam flores uernaque prata iuuant sic hominum ingenium flecti ducique per artes non rigidas docta mobilitate decet itaque summi oratores summi etiam uiri sic se aut exercebant aut delectabant immo delectabant exercebantque nam mirum est ut his opusculis animus intendatur remittatur recipiunt enim amores odia iras misericordiam urbanitatem omnia denique quae in uita atque etiam in foro causisque uersantur inest his quoque eadem quae aliis carminibus utilitas quod metri necessitate deuincti soluta oratione laetamur et quod facilius esse comparatio ostendit libentius scribimus  habes plura etiam fortasse quam requirebas unum tamen omisi non enim dixi quae legenda arbitrarer quamquam dixi cum dicerem quae scribenda tu memineris sui cuiusque generis auctores diligenter eligere aiunt enim multum legendum esse non multa qui sint hi adeo notum probatumque est ut demonstratione non egeat et alioqui tam immodice epistulam extendi ut dum tibi quemadmodum studere debeas suadeo studendi tempus abstulerim quin ergo pugillares resumis et aliquid ex his uel istud ipsum quod coeperas scribis uale c plinius macrino suo s quia ipse cum prima cognoui iungere extrema quasi auulsa cupio te quoque existimo uelle de uareno et bithynis reliqua cognoscere acta causa hinc a polyaeno inde a magno finitis actionibus caesar neutra inquit pars de mora queretur erit mihi curae explorare prouinciae uoluntatem multum interim uarenus tulit etenim quam dubium est an merito accusetur qui an omnino accusetur incertum est superest ne rursus prouinciae quod damnasse dicitur placeat agatque paenitentiam paenitentiae suae uale c plinius fabato prosocero suo s miraris quod hermes libertus meus hereditarios agros quos ego iusseram proscribi non exspectata auctione pro meo quincunce ex septingentis milibus corelliae addixerit adicis  hos nongentis milibus posse uenire ac tanto magis quaeris an quod gessit ratum seruem ego uero seruo quibus ex causis accipe cupio enim et tibi probatum et coheredibus meis excusatum esse quod me ab illis maiore officio iubente secerno corelliam cum summa reuerentia diligo primum ut sororem corelli rufi cuius mihi memoria sacrosancta est deinde ut matri meae familiarissimam sunt mihi et cum marito eius minicio iusto optimo uiro uetera iura fuerunt et cum filio maxima adeo quidem ut praetore me ludis meis praesederit haec cum proxime istic fui indicauit mihi cupere se aliquid circa larium nostrum possidere ego illi ex praediis meis quod uellet et quanti uellet obtuli exceptis maternis paternisque his enim cedere ne corelliae quidem possum igitur cum obuenisset mihi hereditas in qua praedia ista scripsi ei uenalia futura has epistulas hermes tulit exigentique ut statim portionem meam sibi addiceret paruit uides quam ratum habere debeam quod libertus meus meis moribus gessit superest ut coheredes aequo animo ferant separatim me uendidisse quod mihi licuit omnino non uendere nec uero coguntur imitari meum exemplum non enim illis eadem cum corellia iura possunt ergo intueri utilitatem suam pro qua mihi fuit amicitia uale c plinius minicio suo s libellum formatum a me sicut exegeras quo amicus tuus immo noster quid enim non commune nobis si res posceret  uteretur misi tibi ideo tardius ne tempus emendandi eum id est disperdendi haberes habebis tamen an emendandi nescio utique disperdendi umeis gar oi euzhloi optima quaeque detrahitis quod si feceris boni consulam postea enim illis ex aliqua occasione ut meis utar et beneficio fastidi tui ipse laudabor ut in eo quod adnotatum inuenies et suprascripto aliter explicitum nam cum suspicarer futurum ut tibi tumidius uideretur quoniam est sonantius et elatius non alienum existimaui ne te torqueres addere statim pressius quiddam et exilius uel potius humilius et peius uestro tamen iudicio rectius cur enim non usquequaque tenuitatem uestram insequar et exagitem haec ut inter istas occupationes aliquid aliquando rideres illud serio uide ut mihi uiaticum reddas quod impendi data opera cursore dimisso ne tu cum hoc legeris non partes libelli sed totum libellum improbabis negabisque ullius pretii esse cuius pretium reposcaris uale c plinius feroci suo s eadem epistula et non studere te et studere significat aenigmata loquor ita plane donec distinctius quod sentio enuntiem negat enim te studere sed est tam polita quam nisi a studente non potest scribi aut es tu super omnes beatus si talia per desidiam et otium perficis uale  c plinius corelliae suae s tu quidem honestissime quod tam impense et rogas et exigis ut accipi iubeam a te pretium agrorum non ex septingentis milibus quanti illos a liberto meo sed ex nongentis quanti a publicanis partem uicensimam emisti inuicem ego et rogo et exigo ut non solum quid te uerum etiam quid me deceat adspicias patiarisque me in hoc uno tibi eodem animo repugnare quo in omnibus obsequi soleo uale c plinius saturnino suo s requiris quid agam quae nosti distringor officio amicis deseruio studeo interdum quod non interdum sed solum semperque facere non audeo dicere rectius certe beatius erat te omnia alia quam quae uelis agere moleste ferrem nisi ea quae agis essent honestissima nam et rei publicae suae negotia curare et disceptare inter amicos laude dignissimum est prisci nostri contubernium iucundum tibi futurum sciebam noueram simplicitatem eius noueram comitatem eundem esse quod minus noram gratissimum experior cum tam iucunde officiorum nostrorum meminisse eum scribas uale c plinius fabato prosocero suo s calestrium tironem familiarissime diligo et priuatis mihi et publicis necessitudinibus implicitum simul militauimus  simul quaestores caesaris fuimus ille me in tribunatu liberorum iure praecessit ego illum in praetura sum consecutus cum mihi caesar annum remisisset ego in uillas eius saepe secessi ille in domo mea saepe conualuit hic nunc pro consule prouinciam baeticam per ticinum est petiturus spero immo confido facile me impetraturum ex itinere deflectat ad te si uoles uindicta liberare quos proxime inter amicos manumisisti nihil est quod uerearis ne sit hoc illi molestum cui orbem terrarum circumire non erit longum mea causa proinde nimiam istam uerecundiam pone teque quid uelis consule illi tam iucundum quod ego quam mihi quod tu iubes uale c plinius celeri suo s sua cuique ratio recitandi mihi quod saepe iam dixi ut si quid me fugit ut certe fugit admonear quo magis miror quod scribis fuisse quosdam qui reprehenderent quod orationes omnino recitarem nisi uero has solas non putant emendandas a quibus libenter requisierim cur concedant si concedunt tamen historiam debere recitari quae non ostentationi sed fidei ueritatique componitur cur tragoediam quae non auditorium sed scaenam et actores cur lyrica quae non lectorem sed chorum et lyram poscunt at horum recitatio usu iam recepta est num ergo culpandus est ille qui coepit quamquam orationes quoque et nostri  quidam et graeci lectitauerunt superuacuum tamen est recitare quae dixeris etiam si eadem omnia si isdem omnibus si statim recites si uero multa inseras multa commutes si quosdam nouos quosdam eosdem sed post tempus adsumas cur minus probabilis sit causa recitandi quae dixeris quam edendi sed difficile est ut oratio dum recitatur satisfaciat iam hoc ad laborem recitantis pertinet non ad rationem non recitandi nec uero ego dum recito laudari sed dum legor cupio itaque nullum emendandi genus omitto ac primum quae scripsi mecum ipse pertracto deinde duobus aut tribus lego mox aliis trado adnotanda notasque eorum si dubito cum uno rursus aut altero pensito nouissime pluribus recito ac si quid mihi credis tunc acerrime emendo nam tanto diligentius quanto sollicitius intendo optime autem reuerentia pudor metus iudicant idque adeo sic habe nonne si locuturus es cum aliquo quamlibet docto uno tamen minus commoueris quam si cum multis uel indoctis nonne cum surgis ad agendum tunc maxime tibi ipse diffidis tunc commutata non dico plurima sed omnia cupis utique si latior scaena et corona diffusior nam illos quoque sordidos pullatosque reueremur nonne si prima quaeque improbari putas debilitaris et concidis opinor quia in numero ipso est quoddam magnum collatumque consilium quibusque singulis iudicii parum omnibus plurimum itaque pomponius secundus hic scriptor tragoediarum si quid forte familiarior amicus tollendum ipse retinendum arbitraretur dicere solebat ad populum prouoco atque ita ex populi uel silentio  uel adsensu aut suam aut amici sententiam sequebatur tantum ille populo dabat recte an secus nihil ad me ego enim non populum aduocare sed certos electosque soleo quos intuear quibus credam quos denique et tamquam singulos obseruem et tamquam non singulos timeam nam quod m cicero de stilo ego de metu sentio timor est timor emendator asperrimus hoc ipsum quod nos recitaturos cogitamus emendat quod auditorium ingredimur emendat quod pallemus horrescimus circumspicimus emendat proinde non paenitet me consuetudinis meae quam utilissimam experior adeoque non deterreor sermunculis istorum ut ultro te rogem monstres aliquid quod his addam nihil enim curae meae satis est cogito quam sit magnum dare aliquid in manus hominum nec persuadere mihi possum non et cum multis et saepe tractandum quod placere et semper et omnibus cupias uale c plinius caninio suo s deliberas mecum quemadmodum pecunia quam municipibus nostris in epulum obtulisti post te quoque salua sit honesta consultatio non expedita sententia numeres rei publicae summam uerendum est ne dilabatur des agros ut publici neglegentur equidem nihil commodius inuenio quam quod ipse feci nam pro quingentis milibus nummum quae in alimenta ingenuorum ingenuarumque promiseram agrum ex meis longe pluris actori publico mancipaui eundem uectigali imposito recepi tricena milia annua daturus per  hoc enim et rei publicae sors in tuto nec reditus incertus et ager ipse propter id quod uectigal large supercurrit semper dominum a quo exerceatur inueniet nec ignoro me plus aliquanto quam donasse uideor erogauisse cum pulcherrimi agri pretium necessitas uectigalis infregerit sed oportet priuatis utilitatibus publicas mortalibus aeternas anteferre multoque diligentius muneri suo consulere quam facultatibus uale c plinius prisco suo s angit me fanniae ualetudo contraxit hanc dum adsidet iuniae uirgini sponte primum est enim adfinis deinde etiam ex auctoritate pontificum nam uirgines cum ui morbi atrio uestae coguntur excedere matronarum curae custodiaeque mandantur quo munere fannia dum sedulo fungitur hoc discrimine implicita est insident febres tussis increscit summa macies summa defectio animus tantum et spiritus uiget heluidio marito thrasea patre dignissimus reliqua labuntur meque non metu tantum uerum etiam dolore conficiunt doleo enim feminam maximam eripi oculis ciuitatis nescio an aliquid simile uisuris quae castitas illi quae sanctitas quanta grauitas quanta constantia bis maritum secuta in exsilium est tertio ipsa propter maritum relegata nam cum senecio reus esset quod de uita heluidi libros composuisset rogatumque se a fannia in defensione dixisset quaerente minaciter mettio caro an rogasset respondit rogaui an commentarios scripturo dedisset dedi an sciente matre nesciente postremo nullam uocem cedentem periculo  emisit quin etiam illos ipsos libros quamquam ex necessitate et metu temporum abolitos senatus consulto publicatis bonis seruauit habuit tulitque in exsilium exsili causam eadem quam iucunda quam comis quam denique quod paucis datum est non minus amabilis quam ueneranda eritne quam postea uxoribus nostris ostentare possimus erit a qua uiri quoque fortitudinis exempla sumamus quam sic cernentes audientesque miremur ut illas quae leguntur ac mihi domus ipsa nutare conuulsaque sedibus suis ruitura supra uidetur licet adhuc posteros habeat quantis enim uirtutibus quantisque factis adsequentur ut haec non nouissima occiderit me quidem illud etiam adfligit et torquet quod matrem eius illam nihil possum inlustrius dicere tantae feminae matrem rursus uideor amittere quam haec ut reddit ac refert nobis sic auferet secum meque et nouo pariter et rescisso uulnere adficiet utramque colui utramque dilexi utram magis nescio nec discerni uolebant habuerunt officia mea in secundis habuerunt in aduersis ego solacium relegatarum ego ultor reuersarum non feci tamen paria atque eo magis hanc cupio seruari ut mihi soluendi tempora supersint in his eram curis cum scriberem ad te quas si deus aliquis in gaudium uerterit de metu non querar uale c plinius tacito suo s librum tuum legi et quam diligentissime potui adnotaui quae commutanda quae eximenda arbitrarer nam et ego uerum dicere adsueui et tu libenter audire neque enim ulli patientius reprehenduntur quam qui maxime laudari  merentur nunc a te librum meum cum adnotationibus tuis exspecto o iucundas o pulchras uices quam me delectat quod si qua posteris cura nostri usquequaque narrabitur qua concordia simplicitate fide uixerimus erit rarum et insigne duos homines aetate dignitate propemodum aequales non nullius in litteris nominis cogor enim de te quoque parcius dicere quia de me simul dico alterum alterius studia fouisse equidem adulescentulus cum iam tu fama gloriaque floreres te sequi tibi longo sed proximus interuallo et esse et haberi concupiscebam et erant multa clarissima ingenia sed tu mihi ita similitudo naturae ferebat maxime imitabilis maxime imitandus uidebaris quo magis gaudeo quod si quis de studiis sermo una nominamur quod de te loquentibus statim occurro nec desunt qui utrique nostrum praeferantur sed nos nihil interest mea quo loco iungimur nam mihi primus qui a te proximus quin etiam in testamentis debes adnotasse nisi quis forte alterutri nostrum amicissimus eadem legata et quidem pariter accipimus quae omnia huc spectant ut inuicem ardentius diligamus cum tot uinculis nos studia mores fama suprema denique hominum iudicia constringant uale c plinius cornuto suo s pareo collega carissime et infirmitati oculorum ut iubes consulo nam et huc tecto uehiculo undique inclusus quasi in cubiculo perueni et hic non stilo modo uerum etiam lectionibus difficulter sed abstineo solisque auribus studeo  cubicula obductis uelis opaca nec tamen obscura facio cryptoporticus quoque adopertis inferioribus fenestris tantum umbrae quantum luminis habet sic paulatim lucem ferre condisco balineum adsumo quia prodest uinum quia non nocet parcissime tamen ita adsueui et nunc custos adest gallinam ut a te missam libenter accepi quam satis acribus oculis quamquam adhuc lippus pinguissimam uidi uale c plinius falconi suo s minus miraberis me tam instanter petisse ut in amicum meum conferres tribunatum cum scieris quis ille qualisque possum autem iam tibi et nomen indicare et describere ipsum postquam polliceris est cornelius minicianus ornamentum regionis meae seu dignitate seu moribus natus splendide abundat facultatibus amat studia ut solent pauperes idem rectissimus iudex fortissimus aduocatus amicus fidelissimus accepisse te beneficium credes cum propius inspexeris hominem omnibus honoribus omnibus titulis nihil uolo elatius de modestissimo uiro dicere parem uale c plinius fabato prosocero suo s gaudeo quidem esse te tam fortem ut mediolani occurrere tironi possis sed ut perseueres esse tam fortis rogo ne tibi contra rationem aetatis tantum laboris iniungas quin  immo denuntio ut illum et domi et intra domum atque etiam intra cubiculi limen exspectes etenim cum a me ut frater diligatur non debet ab eo quem ego parentis loco obseruo exigere officium quod parenti suo remisisset uale c plinius gemino suo s ummidia quadratilla paulo minus octogensimo aetatis anno decessit usque ad nouissimam ualetudinem uiridis atque etiam ultra matronalem modum compacto corpore et robusto decessit honestissimo testamento reliquit heredes ex besse nepotem ex tertia parte neptem neptem parum noui nepotem familiarissime diligo adulescentem singularem nec iis tantum quos sanguine attingit inter propinquos amandum ac primum conspicuus forma omnes sermones malignorum et puer et iuuenis euasit intra quartum et uicensimum annum maritus et si deus adnuisset pater uixit in contubernio auiae delicatae seuerissime et tamen obsequentissime habebat illa pantomimos fouebatque effusius quam principi feminae conuenit hos quadratus non in theatro non domi spectabat nec illa exigebat audiui ipsam cum mihi commendaret nepotis sui studia solere se ut feminam in illo otio sexus laxare animum lusu calculorum solere spectare pantomimos suos sed cum factura esset alterutrum semper se nepoti suo praecepisse abiret studeretque quod mihi non amore eius magis facere quam reuerentia uidebatur miraberis et ego miratus sum proximis sacerdotalibus ludis productis in commissione pantomimis cum simul theatro ego et quadratus egrederemur ait mihi scis me hodie  primum uidisse saltantem auiae meae libertum hoc nepos at hercule alienissimi homines in honorem quadratillae pudet me dixisse honorem per adulationis officium in theatrum cursitabant exsultabant plaudebant mirabantur ac deinde singulos gestus dominae cum canticis reddebant qui nunc exiguissima legata theatralis operae corollarium accipient ab herede qui non spectabat haec quia soles si quid incidit noui non inuitus audire deinde quia iucundum est mihi quod ceperam gaudium scribendo retractare gaudeo enim pietate defunctae honore optimi iuuenis laetor etiam quod domus aliquando c cassi huius qui cassianae scholae princeps et parens fuit seruiet domino non minori implebit enim illam quadratus meus et decebit rursusque ei pristinam dignitatem celebritatem gloriam reddet cum tantus orator inde procedet quantus iuris ille consultus uale c plinius rufo suo s o quantum eruditorum aut modestia ipsorum aut quies operit ac subtrahit famae at nos eos tantum dicturi aliquid aut lecturi timemus qui studia sua proferunt cum illi qui tacent hoc amplius praestent quod maximum opus silentio reuerentur expertus scribo quod scribo terentius iunior equestribus militiis atque etiam procuratione narbonensis prouinciae integerrime functus recepit se in agros suos paratisque honoribus tranquillissimum otium praetulit hunc ego inuitatus hospitio ut bonum patrem familiae ut diligen  tem agricolam intuebar de his locuturus in quibus illum uersari putabam et coeperam cum ille me doctissimo sermone reuocauit ad studia quam tersa omnia quam latina quam graeca nam tantum utraque lingua ualet ut ea magis uideatur excellere qua cum maxime loquitur quantum ille legit quantum tenet athenis uiuere hominem non in uilla putes quid multa auxit sollicitudinem meam effecitque ut illis quos doctissimos noui non minus hos seductos et quasi rusticos uerear idem suadeo tibi sunt enim ut in castris sic etiam in litteris nostris plures cultu pagano quos cinctos et armatos et quidem ardentissimo ingenio diligenter scrutatus inuenies uale c plinius maximo suo s nuper me cuiusdam amici languor admonuit optimos esse nos dum infirmi sumus quem enim infirmum aut auaritia aut libido sollicitat non amoribus seruit non adpetit honores opes neglegit et quantulumcumque ut relicturus satis habet tunc deos tunc hominem esse se meminit inuidet nemini neminem miratur neminem despicit ac ne sermonibus quidem malignis aut attendit aut alitur balinea imaginatur et fontes haec summa curarum summa uotorum mollemque in posterum et pinguem si contingat euadere hoc est innoxiam beatamque destinat uitam possum ergo quod plurimis uerbis plurimis etiam uoluminibus philosophi docere conantur ipse breuiter tibi mihique praecipere ut tales esse sani perseueremus quales nos futuros profitemur infirmi uale  c plinius surae suo s et mihi discendi et tibi docendi facultatem otium praebet igitur perquam uelim scire esse phantasmata et habere propriam figuram numenque aliquod putes an inania et uana ex metu nostro imaginem accipere ego ut esse credam in primis eo ducor quod audio accidisse curtio rufo tenuis adhuc et obscurus obtinenti africam comes haeserat inclinato die spatiabatur in porticu offertur ei mulieris figura humana grandior pulchriorque perterrito africam se futurorum praenuntiam dixit iturum enim romam honoresque gesturum atque etiam cum summo imperio in eandem prouinciam reuersurum ibique moriturum facta sunt omnia praeterea accedenti carthaginem egredientique naue eadem figura in litore occurrisse narratur ipse certe implicitus morbo futura praeteritis aduersa secundis auguratus spem salutis nullo suorum desperante proiecit iam illud nonne et magis terribile et non minus mirum est quod exponam ut accepi erat athenis spatiosa et capax domus sed infamis et pestilens per silentium noctis sonus ferri et si attenderes acrius strepitus uinculorum longius primo deinde e proximo reddebatur mox adparebat idolon senex macie et squalore confectus promissa barba horrenti capillo cruribus compedes manibus catenas gerebat quatiebatque inde inhabitantibus tristes diraeque noctes per metum uigilabantur uigiliam morbus et crescente formidine mors sequebatur nam interdiu quoque quamquam abscesserat imago memoria imaginis oculis inerrabat longiorque  causis timoris timor erat deserta inde et damnata solitudine domus totaque illi monstro relicta proscribebatur tamen seu quis emere seu quis conducere ignarus tanti mali uellet uenit athenas philosophus athenodorus legit titulum auditoque pretio quia suspecta uilitas percunctatus omnia docetur ac nihilo minus immo tanto magis conducit ubi coepit aduesperascere iubet sterni sibi in prima domus parte poscit pugillares stilum lumen suos omnes in interiora dimittit ipse ad scribendum animum oculos manum intendit ne uacua mens audita simulacra et inanes sibi metus fingeret initio quale ubique silentium noctis dein concuti ferrum uincula moueri ille non tollere oculos non remittere stilum sed offirmare animum auribusque praetendere tum crebrescere fragor aduentare et iam ut in limine iam ut intra limen audiri respicit uidet agnoscitque narratam sibi effigiem stabat innuebatque digito similis uocanti hic contra ut paulum exspectaret manu significat rursusque ceris et stilo incumbit illa scribentis capiti catenis insonabat respicit rursus idem quod prius innuentem nec moratus tollit lumen et sequitur ibat illa lento gradu quasi grauis uinculis postquam deflexit in aream domus repente dilapsa deserit comitem desertus herbas et folia concerpta signum loco ponit postero die adit magistratus monet ut illum locum effodi iubeant inueniuntur ossa inserta catenis et implicita quae corpus aeuo terraque putrefactum nuda et exesa reliquerat uinculis collecta publice sepeliuntur domus postea rite conditis manibus caruit et haec quidem adfirmantibus credo illud adfirmare aliis possum est libertus mihi non inlitteratus cum hoc minor  frater eodem lecto quiescebat is uisus est sibi cernere quendam in toro residentem admouentemque capiti suo cultros atque etiam ex ipso uertice amputantem capillos ubi inluxit ipse circa uerticem tonsus capilli iacentes reperiuntur exiguum temporis medium et rursus simile aliud priori fidem fecit puer in paedagogio mixtus pluribus dormiebat uenerunt per fenestras ita narrat in tunicis albis duo cubantemque detonderunt et qua uenerant recesserunt hunc quoque tonsum sparsosque circa capillos dies ostendit nihil notabile secutum nisi forte quod non fui reus futurus si domitianus sub quo haec acciderunt diutius uixisset nam in scrinio eius datus a caro de me libellus inuentus est ex quo coniectari potest quia reis moris est summittere capillum recisos meorum capillos depulsi quod imminebat periculi signum fuisse proinde rogo eruditionem tuam intendas digna res est quam diu multumque consideres ne ego quidem indignus cui copiam scientiae tuae facias licet etiam utramque in partem ut soles disputes ex altera tamen fortius ne me suspensum incertumque dimittas cum mihi consulendi causa fuerit ut dubitare desinerem uale c plinius septicio suo s ais quosdam apud te reprehendisse tamquam amicos meos ex omni occasione ultra modum laudem agnosco crimen amplector etiam quid enim honestius culpa benignitatis  qui sunt tamen isti qui amicos meos melius norint sed ut norint quid inuident mihi felicissimo errore ut enim non sint tales quales a me praedicantur ego tamen beatus quod mihi uidentur igitur ad alios hanc sinistram diligentiam conferant nec sunt parum multi qui carpere amicos suos iudicium uocant mihi numquam persuadebunt ut meos amari a me nimium putem uale c plinius montano suo s ridebis deinde indignaberis deinde ridebis si legeris quod nisi legeris non potes credere est uia tiburtina intra primum lapidem proxime adnotaui monimentum pallantis ita inscriptum huic senatus ob fidem pietatemque erga patronos ornamenta praetoria decreuit et sestertium centies quinquagies cuius honore contentus fuit equidem numquam sum miratus quae saepius a fortuna quam a iudicio proficiscerentur maxime tamen hic me titulus admonuit quam essent mimica et inepta quae interdum in hoc caenum in has sordes abicerentur quae denique ille furcifer et recipere ausus est et recusare atque etiam ut moderationis exemplum posteris prodere sed quid indignor ridere satius ne se magnum aliquid adeptos putent qui huc felicitate perueniunt ut rideantur uale  c plinius genitori suo s torqueor quod discipulum ut scribis optimae spei amisisti cuius et ualetudine et morte impedita studia tua quidni sciam cum sis omnium officiorum obseruantissimus cumque omnes quos probas effusissime diligas me huc quoque urbana negotia persequuntur non desunt enim qui me iudicem aut arbitrum faciant accedunt querelae rusticorum qui auribus meis post longum tempus suo iure abutuntur instat et necessitas agrorum locandorum perquam molesta adeo rarum est inuenire idoneos conductores quibus ex causis precario studeo studeo tamen nam et scribo aliquid et lego sed cum lego ex comparatione sentio quam male scribam licet tu mihi bonum animum facias qui libellos meos de ultione heluidi orationi demosthenis kata meidiou confers quam sane cum componerem illos habui in manibus non ut aemularer improbum enim ac paene furiosum sed tamen imitarer et sequerer quantum aut diuersitas ingeniorum maximi et minimi aut causae dissimilitudo pateretur uale c plinius cornuto suo s claudius pollio amari a te cupit dignus hoc ipso quod cupit deinde quod ipse te diligit neque enim fere quisquam exigit istud nisi qui facit uir alioqui rectus integer quietus ac paene ultra modum si quis tamen ultra modum uerecundus hunc cum simul militaremus non solum ut commilito inspexi  praeerat alae miliariae ego iussus a legato consulari rationes alarum et cohortium excutere ut magnam quorundam foedamque auaritiam neglegentiam parem ita huius summam integritatem sollicitam diligentiam inueni postea promotus ad amplissimas procurationes nulla occasione corruptus ab insito abstinentiae amore deflexit numquam secundis rebus intumuit numquam officiorum uarietate continuam laudem humanitatis infregit eademque firmitate animi laboribus suffecit qua nunc otium patitur quod quidem paulisper cum magna sua laude intermisit et posuit a corellio nostro ex liberalitate imperatoris neruae emendis diuidendisque agris adiutor adsumptus etenim qua gloria dignum est summo uiro in tanta eligendi facultate praecipue placuisse idem quam reuerenter quam fideliter amicos colat multorum supremis iudiciis in his anni bassi grauissimi ciuis credere potes cuius memoriam tam grata praedicatione prorogat et extendit ut librum de uita eius nam studia quoque sicut alias bonas artes ueneratur ediderit pulchrum istud et raritate ipsa probandum cum plerique hactenus defunctorum meminerint ut querantur hunc hominem adpetentissimum tui mihi crede complectere adprehende immo et inuita ac sic ama tamquam gratiam referas neque enim obligandus sed remunerandus est in amoris officio qui prior coepit uale c plinius fabato prosocero suo s delector iucundum tibi fuisse tironis mei aduentum quod uero scribis oblata occasione proconsulis plurimos manumissos  unice laetor cupio enim patriam nostram omnibus quidem rebus augeri maxime tamen ciuium numero id enim oppidis firmissimum ornamentum illud etiam me non ut ambitiosum sed tamen iuuat quod adicis te meque et gratiarum actione et laude celebratos est enim ut xenophon ait hdiston akousma epainos utique si te mereri putes uale c plinius tacito suo s auguror nec me fallit augurium historias tuas immortales futuras quo magis illis ingenue fatebor inseri cupio nam si esse nobis curae solet ut facies nostra ab optimo quoque artifice exprimatur nonne debemus optare ut operibus nostris similis tui scriptor praedicatorque contingat demonstro ergo quamquam diligentiam tuam fugere non possit cum sit in publicis actis demonstro tamen quo magis credas iucundum mihi futurum si factum meum cuius gratia periculo creuit tuo ingenio tuo testimonio ornaueris dederat me senatus cum herennio senecione aduocatum prouinciae baeticae contra baebium massam damnatoque massa censuerat ut bona eius publice custodirentur senecio cum explorasset consules postulationibus uacaturos conuenit me et qua concordia inquit iniunctam nobis accusationem exsecuti sumus hac adeamus consules petamusque ne bona dissipari sinant quorum esse in custodia debent respondi  cum simus aduocati a senatu dati dispice num peractas putes partes nostras senatus cognitione finita et ille tu quem uoles tibi terminum statues cui nulla cum prouincia necessitudo nisi ex beneficio tuo et hoc recenti ipse et natus ibi et quaestor in ea fui tum ego si fixum tibi istud ac deliberatum sequar te ut si qua ex hoc inuidia non tantum tua uenimus ad consules dicit senecio quae res ferebat aliqua subiungo uixdum conticueramus et massa questus senecionem non aduocati fidem sed inimici amaritudinem implesse impietatis reum postulat horror omnium ego autem uereor inquam clarissimi consules ne mihi massa silentio suo praeuaricationem obiecerit quod non et me reum postulauit quae uox et statim excepta et postea multo sermone celebrata est diuus quidem nerua nam priuatus quoque attendebat his quae recte in publico fierent missis ad me grauissimis litteris non mihi solum uerum etiam saeculo est gratulatus cui exemplum sic enim scripsit simile antiquis contigisset haec utcumque se habent notiora clariora maiora tu facies quamquam non exigo ut excedas actae rei modum nam nec historia debet egredi ueritatem et honeste factis ueritas sufficit uale  liber octauus c plinius septicio suo s iter commode explicui excepto quod quidam ex meis aduersam ualetudinem feruentissimis aestibus contraxerunt encolpius quidem lector ille seria nostra ille deliciae exasperatis faucibus puluere sanguinem reiecit quam triste hoc ipsi quam acerbum mihi si is cui omnis ex studiis gratia inhabilis studiis fuerit quis deinde libellos meos sic leget sic amabit quem aures meae sic sequentur sed di laetiora promittunt stetit sanguis resedit dolor praeterea continens ipse nos solliciti medici diligentes ad hoc salubritas caeli secessus quies tantum salutis quantum otii pollicentur uale c plinius caluisio suo s alii in praedia sua proficiscuntur ut locupletiores reuertantur ego ut pauperior uendideram uindemias certatim negotiatoribus ementibus inuitabat pretium et quod tunc et quod fore uidebatur spes fefellit erat expeditum omnibus remittere aequaliter sed non satis aequum mihi autem egregium in primis uidetur ut foris ita domi ut in magnis ita in paruis ut in alienis ita in suis agitare iustitiam nam si paria peccata pares etiam laudes itaque omnibus quidem ne quis mihi non donatus abiret partem octauam pretii quo quis emerat concessi deinde iis qui amplissimas summas emptionibus  occupauerant separatim consului nam et me magis iuuerant et maius ipsi fecerant damnum igitur iis qui pluris quam decem milibus emerant ad illam communem et quasi publicam octauam addidi decimam eius summae qua decem milia excesserant uereor ne parum expresserim apertius calculo ostendam si qui forte quindecim milibus emerant hi et quindecim milium octauam et quinque milium decimam tulerunt praeterea cum reputarem quosdam ex debito aliquantum quosdam aliquid quosdam nihil reposuisse nequaquam uerum arbitrabar quos non aequasset fides solutionis hos benignitate remissionis aequari rursus ergo iis qui soluerant eius quod soluerant decimam remisi per hoc enim aptissime et in praeteritum singulis pro cuiusque merito gratia referri et in futurum omnes cum ad emendum tum etiam ad soluendum allici uidebantur magno mihi seu ratio haec seu facilitas stetit sed fuit tanti nam regione tota et nouitas remissionis et forma laudatur ex ipsis etiam quos non una ut dicitur pertica sed distincte gradatimque tractaui quanto quis melior et probior tanto mihi obligatior abiit expertus non esse apud me en de ih timh hmen kakos hde kai esqlos uale c plinius sparso suo s librum quem nouissime tibi misi ex omnibus meis uel maxime placere significas est eadem opinio cuiusdam eruditissimi quo magis adducor ut neutrum falli putem quia non est credibile utrumque falli et quia tamen blandior mihi  uolo enim proxima quaeque absolutissima uideri et ideo iam nunc contra istum librum faueo orationi quam nuper in publicum dedi communicaturus tecum ut primum diligentem tabellarium inuenero erexi exspectationem tuam quam uereor ne destituat oratio in manus sumpta interim tamen tamquam placituram et fortasse placebit exspecta uale c plinius caninio suo s optime facis quod bellum dacicum scribere paras nam quae tam recens tam copiosa tam elata quae denique tam poetica et quamquam in uerissimis rebus tam fabulosa materia dices immissa terris noua flumina nouos pontes fluminibus iniectos insessa castris montium abrupta pulsum regia pulsum etiam uita regem nihil desperantem super haec actos bis triumphos quorum alter ex inuicta gente primus alter nouissimus fuit una sed maxima difficultas quod haec aequare dicendo arduum immensum etiam tuo ingenio quamquam altissime adsurgat et amplissimis operibus increscat non nullus et in illo labor ut barbara et fera nomina in primis regis ipsius graecis uersibus non resultent sed nihil est quod non arte curaque si non potest uinci mitigetur praeterea si datur homero et mollia uocabula et graeca ad leuitatem uersus contrahere extendere inflectere cur tibi similis audentia praesertim non delicata sed necessaria non detur proinde iure uatum inuocatis dis et inter deos ipso cuius res opera consilia dicturus es immitte rudentes pande uela ac si quando alias toto ingenio uehere cur enim non ego quoque poetice cum poeta illud iam nunc paciscor  prima quaeque ut absolueris mittito immo etiam ante quam absoluas sicut erunt recentia et rudia et adhuc similia nascentibus respondebis non posse perinde carptim ut contexta perinde incohata placere ut effecta scio itaque et a me aestimabuntur ut coepta spectabuntur ut membra extremamque limam tuam opperientur in scrinio nostro patere hoc me super cetera habere amoris tui pignus ut ea quoque norim quae nosse neminem uelles in summa potero fortasse scripta tua magis probare laudare quanto illa tardius cautiusque sed ipsum te magis amabo magisque laudabo quanto celerius et incautius miseris uale c plinius gemino suo s graue uulnus macrinus noster accepit amisit uxorem singularis exempli etiam si olim fuisset uixit cum hac triginta nouem annis sine iurgio sine offensa quam illa reuerentiam marito suo praestitit cum ipsa summam mereretur quot quantasque uirtutes ex diuersis aetatibus sumptas collegit et miscuit habet quidem macrinus grande solacium quod tantum bonum tam diu tenuit sed hinc magis exacerbatur quod amisit nam fruendis uoluptatibus crescit carendi dolor ero ergo suspensus pro homine amicissimo dum admittere auocamenta et cicatricem pati possit quam nihil aeque ac necessitas ipsa et dies longa et satietas doloris inducit uale c plinius montano suo s cognouisse iam ex epistula mea debes adnotasse me nuper monumentum pallantis sub hac inscriptione huic senatus  ob fidem pietatemque erga patronos ornamenta praetoria decreuit et sestertium centies quinquagies cuius honore contentus fuit postea mihi uisum est pretium operae ipsum senatus consultum quaerere inueni tam copiosum et effusum ut ille superbissimus titulus modicus atque etiam demissus uideretur conferant se misceantque non dico illi ueteres africani achaici numantini sed hi proximi marii sullae pompei nolo progredi longius infra pallantis laudes iacebunt urbanos qui illa censuerunt putem an miseros dicerem urbanos si senatum deceret urbanitas miseros sed nemo tam miser est ut illa cogatur ambitio ergo et procedendi libido sed quis adeo demens ut per suum per publicum dedecus procedere uelit in ea ciuitate in qua hic esset usus florentissimae dignitatis ut primus in senatu laudare pallantem posset mitto quod pallanti seruo praetoria ornamenta offeruntur quippe offeruntur a seruis mitto quod censent non exhortandum modo uerum etiam compellendum ad usum aureorum anulorum erat enim contra maiestatem senatus si ferreis praetorius uteretur leuia haec et transeunda illa memoranda quod nomine pallantis senatus nec expiata postea curia est pallantis nomine senatus gratias agit caesari quod et ipse cum summo honore mentionem eius prosecutus esset et senatui facultatem fecisset testandi erga eum beneuolentiam suam quid enim senatui pulchrius quam ut erga pallantem satis gratus uideretur additur ut pallas cui se omnes pro uirili parte obligatos fatentur singularis fidei singularis industriae fructum meritissimo ferat prolatos imperi fines redditos exercitus rei publicae credas  adstruitur his cum senatui populoque romano liberalitatis gratior repraesentari nulla materia posset quam si abstinentissimi fidelissimique custodis principalium opum facultates adiuuare contigisset hoc tunc uotum senatus hoc praecipuum gaudium populi haec liberalitatis materia gratissima si pallantis facultates adiuuare publicarum opum egestione contingeret iam quae sequuntur uoluisse quidem senatum censere dandum ex aerario sestertium centies quinquagies et quanto ab eius modi cupiditatibus remotior eius animus esset tanto impensius petere a publico parente ut eum compelleret ad cedendum senatui id uero deerat ut cum pallante auctoritate publica ageretur pallas rogaretur ut senatui cederet ut illi superbissimae abstinentiae caesar ipse patronus ipse aduocaretur ne sestertium centies quinquagies sperneret spreuit quod solum potuit tantis opibus publice oblatis adrogantius facere quam si accepisset senatus tamen id quoque similis querenti laudibus tulit his quidem uerbis sed cum princeps optimus parensque publicus rogatus a pallante eam partem sententiae quae pertinebat ad dandum ei ex aerario sestertium centies quinquagies remitti uoluisset testari senatum et se libenter ac merito hanc summam inter reliquos honores ob fidem diligentiamque pallanti decernere coepisse uoluntati tamen principis sui cui in nulla re fas putaret repugnare in hac quoque re obsequi imaginare pallantem uelut intercedentem senatus consulto moderantemque honores suos et sestertium centies quinquagies ut nimium recusantem cum praetoria ornamenta tamquam minus recepisset imaginare caesarem liberti precibus uel potius imperio coram senatu obtemperantem imperat enim libertus patrono  quem in senatu rogat imaginare senatum usquequaque testantem merito libenterque se hanc summam inter reliquos honores pallanti coepisse decernere et perseueraturum fuisse nisi obsequeretur principis uoluntati cui non esset fas in ulla re repugnare ita ne sestertium centies quinquagies pallas ex aerario ferret uerecundia ipsius obsequio senatus opus fuit in hoc praecipue non obsecuturi si in ulla re putasset fas esse non obsequi finem existimas mane dum et maiora accipe utique cum sit utile principis benignitatem promptissimam ad laudem praemiaque merentium inlustrari ubique et maxime iis locis quibus incitari ad imitationem praepositi rerum eius curae possent et pallantis spectatissima fides atque innocentia exemplo prouocare studium tam honestae aemulationis posset ea quae x kal februarias quae proximae fuissent in amplissimo ordine optimus princeps recitasset senatusque consulta de iis rebus facta in aere inciderentur idque aes figeretur ad statuam loricatam diui iulii parum uisum tantorum dedecorum esse curiam testem delectus est celeberrimus locus in quo legenda praesentibus legenda futuris proderentur placuit aere signari omnes honores fastidiosissimi mancipi quosque repudiasset quosque quantum ad decernentes pertinet gessit incisa et insculpta sunt publicis aeternisque monumentis praetoria ornamenta pallantis sic quasi foedera antiqua sic quasi sacrae leges tanta principis tanta senatus tanta pallantis ipsiusquid dicam nescio ut  uellent in oculis omnium figi pallas insolentiam suam patientiam caesar humilitatem senatus nec puduit rationem turpitudini obtendere egregiam quidem pulchramque rationem ut exemplo pallantis praemiorum ad studium aemulationis ceteri prouocarentur ea honorum uilitas erat illorum etiam quos pallas non dedignabatur inueniebantur tamen honesto loco nati qui peterent cuperentque quod dari liberto promitti seruis uidebant quam iuuat quod in tempora illa non incidi quorum sic me tamquam illis uixerim pudet non dubito similiter adfici te scio quam sit tibi uiuus et ingenuus animus ideo facilius est ut me quamquam indignationem quibusdam in locis fortasse ultra epistulae modum extulerim parum doluisse quam nimis credas uale c plinius tacito suo s neque ut magistro magister neque ut discipulo discipulus sic enim scribis sed ut discipulo magister nam tu magister ego contra atque adeo tu in scholam reuocas ego adhuc saturnalia extendo librum misisti num potui longius hyperbaton facere atque hoc ipso probare eum esse me qui non modo magister tuus sed ne discipulus quidem debeam dici sumam tamen personam magistri exseramque in librum tuum ius quod dedisti eo liberius quod nihil ex meis interim missurus sum tibi in quo te ulciscaris uale  c plinius romano suo s uidistine aliquando clitumnum fontem si nondum et puto nondum alioqui narrasses mihi uide quem ego paenitet tarditatis proxime uidi modicus collis adsurgit antiqua cupressu nemorosus et opacus hunc subter exit fons et exprimitur pluribus uenis sed imparibus eluctatusque quem facit gurgitem lato gremio patescit purus et uitreus ut numerare iactas stipes et relucentes calculos possis inde non loci deuexitate sed ipsa sui copia et quasi pondere impellitur fons adhuc et iam amplissimum flumen atque etiam nauium patiens quas obuias quoque et contrario nisu in diuersa tendentes transmittit et perfert adeo ualidus ut illa qua properat ipse quamquam per solum planum remis non adiuuetur idem aegerrime remis contisque superetur aduersus iucundum utrumque per iocum ludumque fluitantibus ut flexerint cursum laborem otio otium labore uariare ripae fraxino multa multa populo uestiuntur quas perspicuus amnis uelut mersas uiridi imagine adnumerat rigor aquae certauerit niuibus nec color cedit adiacet templum priscum et religiosum stat clitumnus ipse amictus ornatusque praetexta praesens numen atque etiam fatidicum indicant sortes sparsa sunt circa sacella complura totidemque di sua cuique ueneratio suum nomen quibusdam uero etiam fontes nam praeter illum quasi parentem ceterorum sunt minores capite discreti sed flumini miscentur quod ponte transmittitur is terminus sacri profanique in superiore parte  nauigare tantum infra etiam natare concessum balineum hispellates quibus illum locum diuus augustus dono dedit publice praebent praebent et hospitium nec desunt uillae quae secutae fluminis amoenitatem margini insistunt in summa nihil erit ex quo non capias uoluptatem nam studebis quoque leges multa multorum omnibus columnis omnibus parietibus inscripta quibus fons ille deusque celebratur plura laudabis non nulla ridebis quamquam tu uero quae tua humanitas nulla ridebis uale c plinius urso suo s olim non librum in manus non stilum sumpsi olim nescio quid sit otium quid quies quid denique illud iners quidem iucundum tamen nihil agere nihil esse adeo multa me negotia amicorum nec secedere nec studere patiuntur nulla enim studia tanti sunt ut amicitiae officium deseratur quod religiosissime custodiendum studia ipsa praecipiunt uale c plinius fabato prosocero suo s quo magis cupis ex nobis pronepotes uidere hoc tristior audies neptem tuam abortum fecisse dum se praegnantem esse puellariter nescit ac per hoc quaedam custodienda praegnantibus omittit facit omittenda quem errorem magnis documentis expiauit in summum periculum adducta igitur ut necesse est grauiter accipias senectutem tuam quasi paratis posteris destitutam sic debes agere dis gratias quod ita tibi  in praesentia pronepotes negauerunt ut seruarent neptem illos reddituri quorum nobis spem certiorem haec ipsa quamquam parum prospere explorata fecunditas facit isdem nunc ego te quibus ipsum me hortor moneo confirmo neque enim ardentius tu pronepotes quam ego liberos cupio quibus uideor a meo tuoque latere pronum ad honores iter et audita latius nomina et non subitas imagines relicturus nascantur modo et hunc nostrum dolorem gaudio mutent uale c plinius hispullae suae s cum adfectum tuum erga fratris filiam cogito etiam materna indulgentia molliorem intellego prius tibi quod est posterius nuntiandum ut praesumpta laetitia sollicitudini locum non relinquat quamquam uereor ne post gratulationem quoque in metum redeas atque ita gaudeas periculo liberatam ut simul quod periclitata sit perhorrescas iam hilaris iam sibi iam mihi reddita incipit refici transmissumque discrimen conualescendo metiri fuit alioqui in summo discrimine impune dixisse liceat fuit nulla sua culpa aetatis aliqua inde abortus et ignorati uteri triste experimentum proinde etsi non contigit tibi desiderium fratris amissi aut nepote eius aut nepte solari memento tamen dilatum magis istud quam negatum cum salua sit ex qua sperari potest simul excusa patri tuo casum cui paratior apud feminas uenia uale c plinius miniciano suo s hunc solum diem excuso recitaturus est titinius capito quem ego audire nescio magis debeam an cupiam uir est opti  mus et inter praecipua saeculi ornamenta numerandus colit studia studiosos amat fouet prouehit multorum qui aliqua componunt portus sinus gremium omnium exemplum ipsarum denique litterarum iam senescentium reductor ac reformator domum suam recitantibus praebet auditoria non apud se tantum benignitate mira frequentat mihi certe si modo in urbe defuit numquam porro tanto turpius gratiam non referre quanto honestior causa referendae an si litibus tererer obstrictum esse me crederem obeunti uadimonia mea nunc quia mihi omne negotium omnis in studiis cura minus obligor tanta sedulitate celebranti in quo obligari ego ne dicam solo certe maxime possum quod si illi nullam uicem nulla quasi mutua officia deberem sollicitarer tamen uel ingenio hominis pulcherrimo et maximo et in summa seueritate dulcissimo uel honestate materiae scribit exitus inlustrium uirorum in his quorundam mihi carissimorum uideor ergo fungi pio munere quorumque exsequias celebrare non licuit horum quasi funebribus laudationibus seris quidem sed tanto magis ueris interesse uale c plinius geniali suo s probo quod libellos meos cum patre legisti pertinet ad profectum tuum a disertissimo uiro discere quid laudandum quid reprehendendum simul ita institui ut uerum dicere adsuescas uides quem sequi cuius debeas implere uestigia o te beatum cui contigit unum atque idem optimum et  coniunctissimum exemplar qui denique eum potissimum imitandum habes cui natura esse te simillimum uoluit uale c plinius aristoni suo s cum sis peritissimus et priuati iuris et publici cuius pars senatorium est cupio ex te potissimum audire errauerim in senatu proxime necne non ut in praeteritum serum enim uerum ut in futurum si quid simile inciderit erudiar dices cur quaeris quod nosse debebas priorum temporum seruitus ut aliarum optimarum artium sic etiam iuris senatorii obliuionem quandam et ignorantiam induxit quotus enim quisque tam patiens ut uelit discere quod in usu non sit habiturus adde quod difficile est tenere quae acceperis nisi exerceas itaque reducta libertas rudes nos et imperitos deprehendit cuius dulcedine accensi cogimur quaedam facere ante quam nosse erat autem antiquitus institutum ut a maioribus natu non auribus modo uerum etiam oculis disceremus quae facienda mox ipsi ac per uices quasdam tradenda minoribus haberemus inde adulescentuli statim castrensibus stipendiis imbuebantur ut imperare parendo duces agere dum sequuntur adsuescerent inde honores petituri adsistebant curiae foribus et consilii publici spectatores ante quam consortes erant suus cuique parens pro magistro aut cui parens non erat maximus quisque et uetustissimus pro parente quae potestas referentibus quod censentibus ius quae uis magistratibus quae ceteris libertas ubi cedendum ubi resistendum quod silentii tempus quis dicendi modus  quae distinctio pugnantium sententiarum quae exsecutio prioribus aliquid addentium omnem denique senatorium morem quod fidissimum percipiendi genus exemplis docebantur at nos iuuenes fuimus quidem in castris sed cum suspecta uirtus inertia in pretio cum ducibus auctoritas nulla nulla militibus uerecundia nusquam imperium nusquam obsequium omnia soluta turbata atque etiam in contrarium uersa postremo obliuiscenda magis quam tenenda iidem prospeximus curiam sed curiam trepidam et elinguem cum dicere quod uelles periculosum quod nolles miserum esset quid tunc disci potuit quid didicisse iuuit cum senatus aut ad otium summum aut ad summum nefas uocaretur et modo ludibrio modo dolori retentus numquam seria tristia saepe censeret eadem mala iam senatores iam participes malorum multos per annos uidimus tulimusque quibus ingenia nostra in posterum quoque hebetata fracta contusa sunt breue tempus nam tanto breuius omne quanto felicius tempus quo libet scire quid simus libet exercere quod scimus quo iustius peto primum ut errori si quis est error tribuas ueniam deinde medearis scientia tua cui semper fuit curae sic iura publica ut priuata sic antiqua ut recentia sic rara ut adsidua tractare atque ego arbitror illis etiam quibus plurimarum rerum agitatio frequens nihil esse ignotum patiebatur genus quaestionis quod adfero ad te aut non satis tritum aut etiam inexpertum fuisse hoc et ego excusatior si forte sum lapsus et tu dignior laude si potes id quoque docere quod in obscuro est an didiceris referebatur de libertis afrani dextri consulis incertum sua an suorum manu scelere an obsequio perempti hos  alius quis ego sed nihil refert post quaestionem supplicio liberandos alius in insulam relegandos alius morte puniendos arbitrabatur quarum sententiarum tanta diuersitas erat ut non possent esse nisi singulae quid enim commune habet occidere et relegare non hercule magis quam relegare et absoluere quamquam propior aliquanto est sententiae relegantis quae absoluit quam quae occidit utraque enim ex illis uitam relinquit haec adimit cum interim et qui morte puniebant et qui relegabant una sedebant et temporaria simulatione concordiae discordiam differebant ego postulabam ut tribus sententiis constaret suus numerus nec se breuibus indutiis duae iungerent exigebam ergo ut qui capitali supplicio adficiendos putabant discederent a relegante nec interim contra absoluentes mox dissensuri congregarentur quia paruolum referret an idem displiceret quibus non idem placuisset illud etiam mihi permirum uidebatur eum quidem qui libertos relegandos seruos supplicio adficiendos censuisset coactum esse diuidere sententiam hunc autem qui libertos morte multaret cum relegante numerari nam si oportuisset diuidi sententiam unius quia res duas comprehendebat non reperiebam quamadmodum posset iungi sententia duorum tam diuersa censentium atque adeo permitte mihi sic apud te tamquam ibi sic peracta re tamquam adhuc integra rationem iudicii mei reddere quaeque tunc carptim multis obstrepentibus dixi nunc per otium iungere fingamus tres omnino iudices in hanc causam datos esse horum uni placuisse perire libertos alteri relegari tertio absolui utrumne sententiae duae collatis uiribus nouissimam periment an separatim una quaeque  tantundem quantum altera ualebit nec magis poterit cum secunda prima conecti quam secunda cum tertia igitur in senatu quoque numerari tamquam contrariae debent quae tamquam diuersae dicuntur quodsi unus atque idem et perdendos censeret et relegandos num ex sententia unius et perire possent et relegari num denique omnino una sententia putaretur quae tam diuersa coniungeret quemadmodum igitur cum alter puniendos alter censeat relegandos uideri potest una sententia quae dicitur a duobus quae non uideretur una si ab uno diceretur quid lex non aperte docet dirimi debere sententias occidentis et relegantis cum ita discessionem fieri iubet qui haec censetis in hanc partem qui alia omnia in illam partem ite qua sentitis examina singula uerba et expende qui haec censetis hoc est qui relegandos putatis in hanc partem id est in eam in qua sedet qui censuit relegandos ex quo manifestum est non posse in eadem parte remanere eos qui interficiendos arbitrantur qui alia omnia animaduertis ut non contenta lex dicere alia addiderit omnia num ergo dubium est alia omnia sentire eos qui occidunt quam qui relegant in illam partem ite qua sentitis nonne uidetur ipsa lex eos qui dissentiunt in contrariam partem uocare cogere impellere non consul etiam ubi quisque remanere quo transgredi debeat non tantum sollemnibus uerbis sed manu gestuque demonstrat at enim futurum est ut si diuidantur sententiae interficientis et relegantis praeualeat illa quae absoluit quid istud ad censentes quos certe non decet omnibus artibus omni ratione pugnare ne fiat quod est mitius oportet tamen eos qui puniunt et qui relegant absoluentibus primum mox inter se comparari scilicet ut in spectaculis quibusdam sors aliquem  seponit ac seruat qui cum uictore contendat sic in senatu sunt aliqua prima sunt secunda certamina et ex duabus sententiis eam quae superior exstiterit tertia exspectat quid quod prima sententia comprobata ceterae perimuntur qua ergo ratione potest esse non unus atque idem locus sententiarum quarum nullus est postea planius repetam nisi dicente sententiam eo qui relegat illi qui puniunt capite initio statim in alia discedant frustra postea dissentient ab eo cui paulo ante consenserint sed quid ego similis docenti cum discere uelim an sententias diuidi an iri in singulas oportuerit obtinui quidem quod postulabam nihilo minus tamen quaero an postulare debuerim quemadmodum obtinui qui ultimum supplicium sumendum esse censebat nescio an iure certe aequitate postulationis meae uictus omissa sententia sua accessit releganti ueritus scilicet ne si diuiderentur sententiae quod alioqui fore uidebatur ea quae absoluendos esse censebat numero praeualeret etenim longe plures in hac una quam in duabus singulis erant tum illi quoque qui auctoritate eius trahebantur transeunte illo destituti reliquerunt sententiam ab ipso auctore desertam secutique sunt quasi transfugam quem ducem sequebantur sic ex tribus sententiis duae factae tenuitque ex duabus altera tertia expulsa quae cum ambas superare non posset elegit ab utra uinceretur uale c plinius iuniori suo s oneraui te tot pariter missis uoluminibus sed oneraui primum quia exegeras deinde quia scripseras tam graciles istic  uindemias esse ut plane scirem tibi uacaturum quod uulgo dicitur librum legere eadem ex meis agellis nuntiantur igitur mihi quoque licebit scribere quae legas sit modo unde chartae emi possint aut necessario quidquid scripserimus boni maliue delebimus uale c plinius paterno suo s confecerunt me infirmitates meorum mortes etiam et quidem iuuenum solacia duo nequaquam paria tanto dolori solacia tamen unum facilitas manumittendi uideor enim non omnino immaturos perdidisse quos iam liberos perdidi alterum quod permitto seruis quoque quasi testamenta facere eaque ut legitima custodio mandant rogantque quod uisum pareo ut iussus diuidunt donant relinquunt dumtaxat intra domum nam seruis res publica quaedam et quasi ciuitas domus est sed quamquam his solaciis adquiescam debilitor et frangor eadem illa humanitate quae me ut hoc ipsum permitterem induxit non ideo tamen uelim durior fieri nec ignoro alios eius modi casus nihil amplius uocare quam damnum eoque sibi magnos homines et sapientes uideri qui an magni sapientesque sint nescio homines non sunt hominis est enim adfici dolore sentire resistere tamen et solacia admittere non solaciis non egere uerum de his plura fortasse quam debui sed pauciora quam uolui est enim quaedam etiam dolendi uoluptas praesertim si in amici sinu defleas apud quem lacrimis tuis uel laus sit parata uel uenia uale  c plinius macrino suo s num istic quoque immite et turbidum caelum hic adsiduae tempestates et crebra diluuia tiberis alueum excessit et demissioribus ripis alte superfunditur quamquam fossa quam prouidentissimus imperator fecit exhaustus premit ualles innatat campis quaque planum solum pro solo cernitur inde quae solet flumina accipere et permixta deuehere uelut obuius retro cogit atque ita alienis aquis operit agros quos ipse non tangit anio delicatissimus amnium ideoque adiacentibus uillis uelut inuitatus retentusque magna ex parte nemora quibus inumbratur fregit et rapuit subruit montes et decidentium mole pluribus locis clausus dum amissum iter quaerit impulit tecta ac se super ruinas eiecit atque extulit uiderunt quos excelsioribus terris illa tempestas deprehendit alibi diuitum adparatus et grauem supellectilem alibi instrumenta ruris ibi boues aratra rectores hic soluta et libera armenta atque inter haec arborum truncos aut uillarum trabes atque culmina uarie lateque fluitantia ac ne illa quidem malo uacauerunt ad quae non ascendit amnis nam pro amne imber adsiduus et deiecti nubibus turbines proruta opera quibus pretiosa rura cinguntur quassata atque etiam decussa monumenta multi eius modi casibus debilitati obruti obtriti et aucta luctibus damna ne quid simile istic pro mensura periculi uereor teque  rogo si nihil tale quam maturissime sollicitudini meae consulas sed et si tale id quoque nunties nam paruolum differt patiaris aduersa an exspectes nisi quod tamen est dolendi modus non est timendi doleas enim quantum scias accidisse timeas quantum possit accidere uale c plinius rufino suo s falsum est nimirum quod creditur uulgo testamenta hominum speculum esse morum cum domitius tullus longe melior adparuerit morte quam uita nam cum se captandum praebuisset reliquit filiam heredem quae illi cum fratre communis quia genitam fratre adoptauerat prosecutus est nepotes plurimis iucundissimisque legatis prosecutus etiam proneptem in summa omnia pietate plenissima ac tanto magis inexspectata sunt ergo uarii tota ciuitate sermones alii fictum ingratum immemorem loquuntur seque ipsos dum insectantur illum turpissimis confessionibus produnt ut qui de patre auo proauo quasi de orbo querantur alii contra hoc ipsum laudibus ferunt quod sit frustratus improbas spes hominum quos sic decipi pro moribus temporum est addunt etiam non fuisse ei liberum alio testamento mori neque enim reliquisse opes filiae sed reddidisse quibus auctus per filiam fuerat nam curtilius mancia perosus generum suum domitium lucanum frater is tulli sub ea condicione filiam eius neptem suam instituerat heredem si esset manu patris  emissa emiserat pater adoptauerat patruus atque ita circumscripto testamento consors frater in fratris potestatem emancipatam filiam adoptionis fraude reuocauerat et quidem cum opibus amplissimis fuit alioqui fratribus illis quasi fato datum ut diuites fierent inuitissimis a quibus facti sunt quin etiam domitius afer qui illos in nomen adsumpsit reliquit testamentum ante decem et octo annos nuncupatum adeoque postea improbatum sibi ut patris eorum bona proscribenda curauerit mira illius asperitas mira felicitas horum illius asperitas qui numero ciuium excidit quem socium etiam in liberis habuit felicitas horum quibus successit in locum patris qui patrem abstulerat sed haec quoque hereditas afri ut reliqua cum fratre quaesita transmittenda erant filiae fratris a quo tullus ex asse heres institutus praelatusque filiae fuerat ut conciliaretur quo laudabilius testamentum est quod pietas fides pudor scripsit in quo denique omnibus adfinitatibus pro cuiusque officio gratia relata est relata et uxori accepit amoenissimas uillas accepit magnam pecuniam uxor optima et patientissima ac tanto melius de uiro merita quanto magis est reprehensa quod nupsit nam mulier natalibus clara moribus proba aetate decliuis diu uidua mater olim parum decore secuta matrimonium uidebatur diuitis senis ita perditi morbo ut esse taedio posset uxori quam iuuenis sanusque duxisset quippe omnibus membris extortus et fractus tantas opes solis oculis obibat ac ne in lectulo quidem nisi ab aliis mouebatur quin etiam foedum miserandumque dictu dentes lauandos fricandosque praebebat auditum frequenter ex ipso cum quereretur de con  tumeliis debilitatis suae digitos se seruorum suorum cotidie lingere uiuebat tamen et uiuere uolebat sustentante maxime uxore quae culpam incohati matrimonii in gloriam perseuerantia uerterat habes omnes fabulas urbis nam sunt omnes fabulae tullus exspectatur auctio fuit enim tam copiosus ut amplissimos hortos eodem quo emerat die instruxerit plurimis et antiquissimis statuis tantum illi pulcherrimorum operum in horreis quae neglegebat inuicem tu si quid istic epistula dignum ne grauare nam cum aures hominum nouitate laetantur tum ad rationem uitae exemplis erudimur uale c plinius maximo suo s et gaudium mihi et solacium in litteris nihilque tam laetum quod his laetius tam triste quod non per has minus triste itaque et infirmitate uxoris et meorum periculo quorundam uero etiam morte turbatus ad unicum doloris leuamentum studia confugi quae praestant ut aduersa magis intellegam sed patientius feram est autem mihi moris quod sum daturus in manus hominum ante amicorum iudicio examinare in primis tuo proinde si quando nunc intende libro quem cum hac epistula accipies quia uereor ne ipse ut tristis parum intenderim imperare enim dolori ut scriberem potui ut uacuo animo laetoque non potui porro ut ex studiis gaudium sic studia hilaritate proueniunt uale  c plinius gallo suo s ad quae noscenda iter ingredi transmittere mare solemus ea sub oculis posita neglegimus seu quia ita natura comparatum ut proximorum incuriosi longinqua sectemur seu quod omnium rerum cupido languescit cum facilis occasio seu quod differimus tamquam saepe uisuri quod datur uidere quotiens uelis cernere quacumque de causa permulta in urbe nostra iuxtaque urbem non oculis modo sed ne auribus quidem nouimus quae si tulisset achaia aegyptos asia aliaue quaelibet miraculorum ferax commendatrixque terra audita perlecta lustrata haberemus ipse certe nuper quod nec audieram ante nec uideram audiui pariter et uidi exegerat prosocer meus ut amerina praedia sua inspicerem haec perambulanti mihi ostenditur subiacens lacus nomine uadimonis simul quaedam incredibilia narrantur perueni ad ipsum lacus est in similitudinem iacentis rotae circumscriptus et undique aequalis nullus sinus obliquitas nulla omnia dimensa paria et quasi artificis manu cauata et excisa color caerulo albidior uiridior et pressior sulpuris odor saporque medicatus uis qua fracta solidantur spatium modicum quod tamen sentiat uentos et fluctibus intumescat nulla in hoc nauis sacer enim sed innatant insulae herbidae omnes harundine et iunco quaeque alia fecundior palus ipsaque illa extremitas lacus effert sua cuique figura ut modus cunctis margo derasus quia frequenter uel litori uel sibi inlisae terunt terunturque par omnibus altitudo par leuitas quippe in speciem carinae humili radice descendunt haec ab omni latere  perspicitur eadem aqua pariter suspensa et mersa interdum iunctae copulataeque et continenti similes sunt interdum discordantibus uentis digeruntur non numquam destitutae tranquillitate singulae fluitant saepe minores maioribus uelut cumbulae onerariis adhaerescunt saepe inter se maiores minoresque quasi cursum certamenque desumunt rursus omnes in eundem locum adpulsae qua steterunt promouent terram et modo hac modo illa lacum reddunt auferuntque ac tum demum cum medium tenuere non contrahunt constat pecora herbas secuta sic in insulas illas ut in extremam ripam procedere solere nec prius intellegere mobile solum quam litori abrepta quasi inlata et imposita circumfusum undique lacum paueant mox quo tulerit uentus egressa non magis se descendisse sentire quam senserint ascendisse idem lacus in flumen egeritur quod ubi se paulisper oculis dedit specu mergitur alteque conditum meat ac si quid antequam subduceretur accepit seruat et profert haec tibi scripsi quia nec minus ignota quam mihi nec minus grata credebam nam te quoque ut me nihil aeque ac naturae opera delectant uale c plinius arriano suo s ut in uita sic in studiis pulcherrimum et humanissimum existimo seueritatem comitatemque miscere ne illa in tristitiam haec in petulantiam excedat qua ratione ductus grauiora opera lusibus iocisque distinguo ad hos proferendos et  tempus et locum opportunissimum elegi utque iam nunc adsuescerent et ab otiosis et in triclinio audiri iulio mense quo maxime lites interquiescunt positis ante lectos cathedris amicos collocaui forte accidit ut eodem die mane in aduocationem subitam rogarer quod mihi causam praeloquendi dedit sum enim deprecatus ne quis ut inreuerentem operis argueret quod recitaturus quamquam et amicis et paucis id est iterum amicis foro et negotiis non abstinuissem addidi hunc ordinem me et in scribendo sequi ut necessitates uoluptatibus seria iucundis anteferrem ac primum amicis tum mihi scriberem liber fuit et opusculis uarius et metris ita solemus qui ingenio parum fidimus satietatis periculum fugere recitaui biduo hoc adsensus audientium exegit et tamen ut alii transeunt quaedam imputantque quod transeant sic ego nihil praetereo atque etiam non praeterire me dico lego enim omnia ut omnia emendem quod contingere non potest electa recitantibus at illud modestius et fortasse reuerentius sed hoc simplicius et amantius amat enim qui se sic amari putat ut taedium non pertimescat et alioqui quid praestant sodales si conueniunt uoluptatis suae causa delicatus ac similis ignoto est qui amici librum bonum mauult audire quam facere non dubito cupere te pro cetera mei caritate quam maturissime legere hunc adhuc musteum librum leges sed retractatum quae causa recitandi fuit et tamen non nulla iam ex eo nosti haec emendata postea uel quod interdum longiore mora solet deteriora facta quasi noua rursus et rescripta cognosces nam plerisque mutatis ea quoque mutata uidentur quae manent uale  c plinius gemino suo s nostine hos qui omnium libidinum serui sic aliorum uitiis irascuntur quasi inuideant et grauissime puniunt quos maxime imitantur cum eos etiam qui non indigent clementia ullius nihil magis quam lenitas deceat atque ego optimum et emendatissimum existimo qui ceteris ita ignoscit tamquam ipse cotidie peccet ita peccatis abstinet tamquam nemini ignoscat proinde hoc domi hoc foris hoc in omni uitae genere teneamus ut nobis implacabiles simus exorabiles istis etiam qui dare ueniam nisi sibi nesciunt mandemusque memoriae quod uir mitissimus et ob hoc quoque maximus thrasea crebro dicere solebat qui uitia odit homines odit quaeris fortasse quo commotus haec scribam nuper quidamsed melius coram quamquam ne tunc quidem uereor enim ne id quod improbo consectari carpere referre huic quod cum maxime praecipimus repugnet quisquis ille qualiscumque sileatur quem insignire exempli nihil non insignire humanitatis plurimum refert uale c plinius marcellino suo s omnia mihi studia omnes curas omnia auocamenta exemit excussit eripuit dolor quem ex morte iuni auiti grauissimum cepi latum clauum in domo mea induerat  suffragio meo adiutus in petendis honoribus fuerat ad hoc ita me diligebat ita uerebatur ut me formatore morum me quasi magistro uteretur rarum hoc in adulescentibus nostris nam quotus quisque uel aetati alterius uel auctoritati ut minor cedit statim sapiunt statim sciunt omnia neminem uerentur neminem imitantur atque ipsi sibi exempla sunt sed non auitus cuius haec praecipua prudentia quod alios prudentiores arbitrabatur haec praecipua eruditio quod discere uolebat semper ille aut de studiis aliquid aut de officiis uitae consulebat semper ita recedebat ut melior factus et erat factus uel eo quod audierat uel quod omnino quaesierat quod ille obsequium seruiano exactissimo uiro praestitit quem legatum tribunus ita et intellexit et cepit ut ex germania in pannoniam transeuntem non ut commilito sed ut comes adsectatorque sequeretur qua industria qua modestia quaestor consulibus suis et plures habuit non minus iucundus et gratus quam utilis fuit quo discursu qua uigilantia hanc ipsam aedilitatem cui praereptus est petiit quod uel maxime dolorem meum exulcerat obuersantur oculis cassi labores et infructuosae preces et honor quem meruit tantum redit animo ille latus clauus in penatibus meis sumptus redeunt illa prima illa postrema suffragia mea illi sermones illae consultationes adficior adulescentia ipsius adficior necessitudinum casu erat illi grandis natu parens erat uxor quam ante annum uirginem acceperat erat filia quam paulo ante sustulerat tot spes tot gaudia dies unus in diuersa conuertit modo designatus aedilis recens maritus recens pater intactum honorem orbam matrem uiduam uxorem filiam  pupillam ignaram patris reliquit accedit lacrimis meis quod absens et impendentis mali nescius pariter aegrum pariter decessisse cognoui ne grauissimo dolori timore consuescerem in tantis tormentis eram cum scriberem haec ut haec scriberem sola neque enim nunc aliud aut cogitare aut loqui possum uale c plinius maximo suo s amor in te meus cogit non ut praecipiam neque enim praeceptore eges admoneam tamen ut quae scis teneas et obserues aut nescire melius cogita te missum in prouinciam achaiam illam ueram et meram graeciam in qua primum humanitas litterae etiam fruges inuentae esse creduntur missum ad ordinandum statum liberarum ciuitatum id est ad homines maxime homines ad liberos maxime liberos qui ius a natura datum uirtute meritis amicitia foedere denique et religione tenuerunt reuerere conditores deos et nomina deorum reuerere gloriam ueterem et hanc ipsam senectutem quae in homine uenerabilis in urbibus sacra sit apud te honor antiquitati sit ingentibus factis sit fabulis quoque nihil ex cuiusquam dignitate nihil ex libertate nihil etiam ex iactatione decerpseris habe ante oculos hanc esse terram quae nobis miserit iura quae leges non uictis sed petentibus dederit athenas esse quas adeas lacedaemonem esse quam regas quibus reliquam umbram et residuum libertatis nomen eripere durum ferum barbarum est uides a medicis  quamquam in aduersa ualetudine nihil serui ac liberi differant mollius tamen liberos clementiusque tractari recordare quid quaeque ciuitas fuerit non ut despicias quod esse desierit absit superbia asperitas nec timueris contemptum an contemnitur qui imperium qui fasces habet nisi humilis et sordidus et qui se primus ipse contemnit male uim suam potestas aliorum contumeliis experitur male terrore ueneratio adquiritur longeque ualentior amor ad obtinendum quod uelis quam timor nam timor abit si recedas manet amor ac sicut ille in odium hic in reuerentiam uertitur te uero etiam atque etiam repetam enim meminisse oportet officii tui titulum ac tibi ipsum interpretari quale quantumque sit ordinare statum liberarum ciuitatum nam quid ordinatione ciuilius quid libertate pretiosius porro quam turpe si ordinatio euersione libertas seruitute mutetur accedit quod tibi certamen est tecum onerat te quaesturae tuae fama quam ex bithynia optimam reuexisti onerat testimonium principis onerat tribunatus praetura atque haec ipsa legatio quasi praemium data quo magis nitendum est ne in longinqua prouincia quam suburbana ne inter seruientes quam liberos ne sorte quam iudicio missus ne rudis et incognitus quam exploratus probatusque humanior melior peritior fuisse uidearis cum sit alioqui ut saepe audisti saepe legisti multo deformius amittere quam non adsequi laudem haec uelim credas quod initio dixi scripsisse me admonentem non praecipientem quamquam praecipientem quoque quippe non uereor in amore ne modum excesserim neque enim periculum est ne sit nimium quod esse maximum debet uale  liber nonus c plinius maximo suo s saepe te monui ut libros quos uel pro te uel in plantam immo et pro te et in illum ita enim materia cogebat composuisti quam maturissime emitteres quod nunc praecipue morte eius audita et hortor et moneo quamuis enim legeris multis legendosque dederis nolo tamen quemquam opinari defuncto demum incohatos quos incolumi eo peregisti salua sit tibi constantiae fama erit autem si notum aequis iniquisque fuerit non post inimici mortem scribendi tibi natam esse fiduciam sed iam paratam editionem morte praeuentam et simul uitabis illud oux osih fqimenoisi nam quod de uiuente scriptum de uiuente recitatum est in defunctum quoque tamquam uiuentem adhuc editur si editur statim igitur si quid aliud in manibus interim differ hoc perfice quod nobis qui legimus olim absolutum uidetur sed iam uideatur et tibi cuius cunctationem nec res ipsa desiderat et temporis ratio praecidit uale c plinius sabino suo s facis iucunde quod non solum plurimas epistulas meas uerum etiam longissimas flagitas in quibus parcior fui partim  quia tuas occupationes uerebar partim quia ipse multum distringebar plerumque frigidis negotiis quae simul et auocant animum et comminuunt praeterea nec materia plura scribendi dabatur neque enim eadem nostra condicio quae m tulli ad cuius exemplum nos uocas illi enim et copiosissimum ingenium et par ingenio qua uarietas rerum qua magnitudo largissime suppetebat nos quam angustis terminis claudamur etiam tacente me perspicis nisi forte uolumus scholasticas tibi atque ut ita dicam umbraticas litteras mittere sed nihil minus aptum arbitramur cum arma uestra cum castra cum denique cornua tubas sudorem puluerem soles cogitamus habes ut puto iustam excusationem quam tamen dubito an tibi probari uelim est enim summi amoris negare ueniam breuibus epistulis amicorum quamuis scias illis constare rationem uale c plinius paulino suo s alius aliud ego beatissimum existimo qui bonae mansuraeque famae praesumptione perfruitur certusque posteritatis cum futura gloria uiuit ac mihi nisi praemium aeternitatis ante oculos pingue illud altumque otium placeat etenim omnes homines arbitror oportere aut immortalitatem suam aut mortalitatem cogitare et illos quidem contendere eniti  hos quiescere remitti nec breuem uitam caducis laboribus fatigare ut uideo multos misera simul et ingrata imagine industriae ad uilitatem sui peruenire haec ego tecum quae cotidie mecum ut desinam mecum si dissenties tu quamquam non dissenties ut qui semper clarum aliquid et immortale meditere uale c plinius macrino suo s uererer ne immodicam orationem putares quam cum hac epistula accipies nisi esset generis eius ut saepe incipere saepe desinere uideatur nam singulis criminibus singulae uelut causae continentur poteris ergo undecumque coeperis ubicumque desieris quae deinceps sequentur et quasi incipientia legere et quasi cohaerentia meque in uniuersitate longissimum breuissimum in partibus iudicare uale c plinius tironi suo s egregie facis inquiro enim et perseuera quod iustitiam tuam prouincialibus multa humanitate commendas cuius praecipua pars est honestissimum quemque complecti atque ita a minoribus amari ut simul a principibus diligare plerique autem dum uerentur ne gratiae potentium nimium impertire uideantur sinisteritatis atque etiam malignitatis  famam consequuntur a quo uitio tu longe recessisti scio sed temperare mihi non possum quominus laudem similis monenti quod eum modum tenes ut discrimina ordinum dignitatumque custodias quae si confusa turbata permixta sunt nihil est ipsa aequalitate inaequalius uale c plinius caluisio suo s omne hoc tempus inter pugillares ac libellos iucundissima quiete transmisi quemadmodum inquis in urbe potuisti circenses erant quo genere spectaculi ne leuissime quidem teneor nihil nouum nihil uarium nihil quod non semel spectasse sufficiat quo magis miror tot milia uirorum tam pueriliter identidem cupere currentes equos insistentes curribus homines uidere si tamen aut uelocitate equorum aut hominum arte traherentur esset ratio non nulla nunc fauent panno pannum amant et si in ipso cursu medioque certamine hic color illuc ille huc transferatur studium fauorque transibit et repente agitatores illos equos illos quos procul noscitant quorum clamitant nomina relinquent tanta gratia tanta auctoritas in una uilissima tunica mitto apud uulgus quod uilius tunica sed apud quosdam graues homines quos ego cum recordor in re inani frigida adsidua tam insatiabiliter desidere capio aliquam uoluptatem quod hac uoluptate non capior ac per hos dies libentissime otium meum in litteris colloco quos alii otiosissimis occupationibus perdunt uale  c plinius romano suo s aedificare te scribis bene est inueni patrocinium aedifico enim iam ratione quia tecum nam hoc quoque non dissimile quod ad mare tu ego ad larium lacum huius in litore plures meae uillae sed duae maxime ut delectant ita exercent altera imposita saxis more baiano lacum prospicit altera aeque more baiano lacum tangit itaque illam tragoediam hanc adpellare comoediam soleo illam quod quasi cothurnis hanc quod quasi socculis sustinetur sua utrique amoenitas et utraque possidenti ipsa diuersitate iucundior haec lacu propius illa latius utitur haec unum sinum molli curuamine amplectitur illa editissimo dorso duos dirimit illic recta gestatio longo limite super litus extenditur hic spatiosissimo xysto leuiter inflectitur illa fluctus non sentit haec frangit ex illa possis despicere piscantes ex hac ipse piscari hamumque de cubiculo ac paene etiam de lectulo ut e naucula iacere hae mihi causae utrique quae desunt adstruendi ob ea quae supersunt etsi quid ego rationem tibi apud quem pro ratione erit idem facere uale c plinius augurino suo s si laudatus a te laudare te coepero uereor ne non tam proferre iudicium meum quam referre gratiam uidear sed licet  uidear omnia scripta tua pulcherrima existimo maxime tamen illa de nobis accidit hoc una eademque de causa nam et tu quae de amicis optime scribis et ego quae de me ut optima lego uale c plinius colono suo s unice probo quod pompei quintiani morte tam dolenter adficeris ut amissi caritatem desiderio extendas non ut plerique qui tantum uiuentes amant seu potius amare se simulant ac ne simulant quidem nisi quos florentes uident nam miserorum non secus ac defunctorum obliuiscuntur sed tibi perennis fides tantaque in amore constantia ut finiri nisi tua morte non possit et hercule is fuit quintianus quem diligi deceat ipsius exemplo felices amabat miseros tuebatur desiderabat amissos iam illa quanta probitas in ore quanta in sermone cunctatio quam pari libra grauitas comitasque quod studium litterarum quod iudicium qua pietate cum dissimillimo patre uiuebat quam non obstabat illi quo minus uir optimus uideretur quod erat optimus filius sed quid dolorem tuum exulcero quamquam sic amasti iuuenem ut hoc potius quam de illo sileri uelis a me praesertim cuius praedicatione putas uitam eius ornari memoriam prorogari ipsamque illam qua est raptus aetatem posse restitui uale c plinius tacito suo s cupio praeceptis tuis parere sed aprorum tanta penuria est ut mineruae et dianae quas ais pariter colendas con  uenire non possit itaque mineruae tantum seruiendum est delicate tamen ut in secessu et aestate in uia plane non nulla leuiora statimque delenda ea garrulitate qua sermones in uehiculo seruntur extendi his quaedam addidi in uilla cum aliud non liberet itaque poemata quiescunt quae tu inter nemora et lucos commodissime perfici putas oratiunculam unam alteram retractaui quamquam id genus operis inamabile inamoenum magisque laboribus ruris quam uoluptatibus simile uale c plinius gemino suo s epistulam tuam iucundissimam accepi eo maxime quod aliquid ad te scribi uolebas quod libris inseri posset obueniet materia uel haec ipsa quam monstras uel potior alia sunt enim in hac offendicula non nulla circumfer oculos et occurrent bibliopolas lugduni esse non putabam ac tanto libentius ex litteris tuis cognoui uenditari libellos meos quibus peregre manere gratiam quam in urbe collegerint delector incipio enim satis absolutum existimare de quo tanta diuersitate regionum discreta hominum iudicia consentiunt uale c plinius iuniori suo s castigabat quidam filium suum quod paulo sumptuosius equos et canes emeret huic ego iuuene digresso heus tu  numquamne fecisti quod a patre corripi posset fecisti dico non interdum facis quod filius tuus si repente pater ille tu filius pari grauitate reprehendat non omnes homines aliquo errore ducuntur non hic in illo sibi in hoc alius indulget haec tibi admonitus immodicae seueritatis exemplo pro amore mutuo scripsi ne quando tu quoque filium tuum acerbius duriusque tractares cogita et illum puerum esse et te fuisse atque ita hoc quod es pater utere ut memineris et hominem esse te et hominis patrem uale c plinius quadrato suo s quanto studiosius intentiusque legisti libros quos de heluidi ultione composui tanto impensius postulas ut perscribam tibi quaeque extra libros quaeque circa libros totum denique ordinem rei cui per aetatem non interfuisti occiso domitiano statui mecum ac deliberaui esse magnam pulchramque materiam insectandi nocentes miseros uindicandi se proferendi porro inter multa scelera multorum nullum atrocius uidebatur quam quod in senatu senator senatori praetorius consulari reo iudex manus intulisset fuerat alioqui mihi cum heluidio amicitia quanta potuerat esse cum eo qui metu temporum nomen ingens paresque uirtutes secessu tegebat fuerat cum arria et fannia quarum altera heluidi nouerca altera mater nouercae sed non ita me iura priuata ut publicum fas et indignitas facti et exempli ratio incitabat ac primis quidem diebus redditae  libertatis pro se quisque inimicos suos dumtaxat minores incondito turbidoque clamore postulauerat simul et oppresserat ego et modestius et constantius arbitratus immanissimum reum non communi temporum inuidia sed proprio crimine urgere cum iam satis primus ille impetus defremuisset et languidior in dies ira ad iustitiam redisset quamquam tum maxime tristis amissa nuper uxore mitto ad anteiam nupta haec heluidio fuerat rogo ut ueniat quia me recens adhuc luctus limine contineret ut uenit destinatum est inquam mihi maritum tuum non inultum pati nuntia arriae et fanniae ab exsilio redierant consule te consule illas an uelitis adscribi facto in quo ego comite non egeo sed non ita gloriae meae fauerim ut uobis societate eius inuideam perfert anteia mandata nec illae morantur opportune senatus intra diem tertium omnia ego semper ad corellium rettuli quem prouidentissimum aetatis nostrae sapientissimumque cognoui in hoc tamen contentus consilio meo fui ueritus ne uetaret erat enim cunctantior cautiorque sed non sustinui inducere in animum quominus illi eodem die facturum me indicarem quod an facerem non deliberabam expertus usu de eo quod destinaueris non esse consulendos quibus consultis obsequi debeas uenio in senatum ius dicendi peto dico paulisper maximo adsensu ubi coepi crimen attingere reum destinare adhuc tamen sine nomine  undique mihi reclamari alius sciamus quis sit de quo extra ordinem referas alius quis est ante relationem reus alius salui simus qui supersumus audio imperturbatus interritus tantum susceptae rei honestas ualet tantumque ad fiduciam uel metum differt nolint homines quod facias an non probent longum est omnia quae tunc hinc inde iacta sunt recensere nouissime consul secunde sententiae loco dices si quid uolueris permiseras inquam quod usque adhuc omnibus permisisti resido aguntur alia interim me quidam ex consularibus amicis secreto curatoque sermone quasi nimis fortiter incauteque progressum corripit reuocat monet ut desistam adicit etiam notabilem te futuris principibus fecisti esto inquam dum malis uix ille discesserat rursus alter quid audes quo ruis quibus te periculis obicis quid praesentibus confidis incertus futurorum lacessis hominem iam praefectum aerarii et breui consulem praeterea qua gratia quibus amicitiis fultum nominat quendam qui tunc ad orientem amplissimum exercitum non sine magnis dubiisque rumoribus obtinebat ad haec ego omnia praecepi atque animo mecum ante peregi nec recuso si ita casus attulerit luere poenas ob honestissimum factum dum flagitiosissimum ulciscor iam censendi tempus dicit domitius apollinaris consul designatus dicit fabricius ueiento fabius postuminus  bittius proculus collega publici certi de quo agebatur uxoris autem meae quam amiseram uitricus post hos ammius flaccus omnes certum nondum a me nominatum ut nominatum defendunt crimenque quasi in medio relictum defensione suscipiunt quae praeterea dixerint non est necesse narrare in libris habes sum enim cuncta ipsorum uerbis persecutus dicunt contra auidius quietus cornutus tertullus quietus iniquissimum esse querelas dolentium excludi ideoque arriae et fanniae ius querendi non auferendum nec interesse cuius ordinis quis sit sed quam causam habeat cornutus datum se a consulibus tutorem heluidi filiae petentibus matre eius et uitrico nunc quoque non sustinere deserere officii sui partes in quo tamen et suo dolori modum imponere et optimarum feminarum perferre modestissimum adfectum quas contentas esse admonere senatum publici certi cruentae adulationis et petere si poena flagitii manifestissimi remittatur nota certe quasi censoria inuratur tum satrius rufus medio ambiguoque sermone puto inquit iniuriam factam publicio certo si non absoluitur nominatus est ab amicis arriae et fanniae nominatus ab amicis suis nec debemus solliciti esse idem enim nos qui bene sentimus de homine et iudicaturi sumus si innocens est sicut et spero et malo et donec aliquid probetur credo poteritis absoluere haec illi quo quisque ordine citabantur uenitur ad me consurgo utor initio quod in libro est respondeo singulis mirum qua intentione quibus clamoribus omnia exceperint qui modo reclamabant tanta conuersio uel negotii dignitatem uel pro  uentum orationis uel actoris constantiam subsecuta est finio incipit respondere ueiento nemo patitur obturbatur obstrepitur adeo quidem ut diceret rogo patres conscripti ne me cogatis implorare auxilium tribunorum et statim murena tribunus permitto tibi uir clarissime ueiento dicere tunc quoque reclamatur inter moras consul citatis nominibus et peracta discessione mittit senatum ac paene adhuc stantem temptantemque dicere ueientonem reliquit multum ille de hac ita uocabat contumelia questus est homerico uersu w geron h mala dh se neoi teirousi maxhtai non fere quisquam in senatu fuit qui non me complecteretur exoscularetur certatimque laude cumularet quod intermissum iam diu morem in publicum consulendi susceptis propriis simultatibus reduxissem quod denique senatum inuidia liberassem qua flagrabat apud ordines alios quod seuerus in ceteros senatoribus solis dissimulatione quasi mutua parceret haec acta sunt absente certo fuit enim seu tale aliquid suspicatus siue ut excusabatur infirmus et relationem quidem de eo caesar ad senatum non remisit obtinui tamen quod intenderam nam collega certi consulatum successorem certus accepit planeque factum est quod dixeram in fine reddat praemium sub optimo principe quod a pessimo accepit postea actionem meam utcumque potui recollegi addidi multa accidit fortuitum sed non tamquam fortuitum quod editis libris certus intra paucissimos dies implicitus morbo decessit audiui referentes hanc imaginem menti eius hanc  oculis oberrasse tamquam uideret me sibi cum ferro imminere uerane haec adfirmare non ausim interest tamen exempli ut uera uideantur habes epistulam si modum epistulae cogites libris quos legisti non minorem sed imputabis tibi qui contentus libris non fuisti uale c plinius tacito suo s nec ipse tibi plaudis et ego nihil magis ex fide quam de te scribo posteris an aliqua cura nostri nescio nos certe meremur ut sit aliqua non dico ingenio id enim superbum sed studio et labore et reuerentia posterorum pergamus modo itinere instituto quod ut paucos in lucem famamque prouexit ita multos e tenebris et silentio protulit uale c plinius falconi suo s refugeram in tuscos ut omnia ad arbitrium meum facerem at hoc ne in tuscis quidem tam multis undique rusticorum libellis et tam querulis inquietor quos aliquanto magis inuitus quam meos lego nam et meos inuitus retracto enim actiunculas quasdam quod post intercapedinem temporis et frigidum et acerbum est rationes quasi absente me negleguntur interdum tamen equum conscendo et patrem familiae  hactenus ago quod aliquam partem praediorum sed pro gestatione percurro tu consuetudinem serua nobisque sic rusticis urbana acta perscribe uale c plinius mamiliano suo s summam te uoluptatem percepisse ex isto copiosissimo genere uenandi non miror cum historicorum more scribas numerum iniri non potuisse nobis uenari nec uacat nec libet non uacat quia uindemiae in manibus non libet quia exiguae deuehimus tamen pro nouo musto nouos uersiculos tibique iucundissime exigenti ut primum uidebuntur deferuisse mittemus uale c plinius genitori suo s recepi litteras tuas quibus quereris taedio tibi fuisse quamuis lautissimam cenam quia scurrae cinaedi moriones mensis inerrabant uis tu remittere aliquid ex rugis equidem nihil tale habeo habentes tamen fero cur ergo non habeo quia nequaquam me ut inexspectatum festiuumue delectat si quid molle a cinaedo petulans a scurra stultum a morione profertur non rationem sed stomachum tibi narro atque adeo quam multos putas esse quos ea quibus ego et tu capimur et ducimur partim ut inepta partim ut molestissima offendant quam multi cum lector aut lyristes aut comoedus inductus est calceos poscunt aut non minore cum taedio recubant  quam tu ista sic enim adpellas prodigia perpessus es demus igitur alienis oblectationibus ueniam ut nostris impetremus uale c plinius sabino suo s qua intentione quo studio qua denique memoria legeris libellos meos epistula tua ostendit ipse igitur exhibes negotium tibi qui elicis et inuitas ut quam plurima communicare tecum uelim faciam per partes tamen et quasi digesta ne istam ipsam memoriam cui gratias ago adsiduitate et copia turbem oneratamque et quasi oppressam cogam pluribus singula posterioribus priora dimittere uale c plinius rusoni suo s significas legisse te in quadam epistula mea iussisse uerginium rufum inscribi sepulcro suo hic situs est rufus pulso qui uindice quondam imperium adseruit non sibi sed patriae reprehendis quod iusserit addis etiam melius rectiusque frontinum quod uetuerit omnino monumentum sibi fieri meque ad extremum quid de utroque sentiam consulis utrumque dilexi miratus sum magis quem tu reprehendis atque ita miratus ut non putarem satis umquam posse laudari cuius nunc mihi subeunda defensio est omnes ego qui magnum aliquid memorandumque fecerunt non modo uenia uerum etiam laude dignissimos iudico si immortalitatem  quam meruere sectantur uicturique nominis famam supremis etiam titulis prorogare nituntur nec facile quemquam nisi uerginium inuenio cuius tanta in praedicando uerecundia quanta gloria ex facto ipse sum testis familiariter ab eo dilectus probatusque semel omnino me audiente prouectum ut de rebus suis hoc unum referret ita secum aliquando cluuium locutum scis uergini quae historiae fides debeatur proinde si quid in historiis meis legis aliter ac uelis rogo ignoscas ad hoc ille tune ignoras cluui ideo me fecisse quod feci ut esset liberum uobis scribere quae libuisset age dum hunc ipsum frontinum in hoc ipso in quo tibi parcior uidetur et pressior comparemus uetuit exstrui monumentum sed quibus uerbis impensa monumenti superuacua est memoria nostri durabit si uita meruimus an restrictius arbitraris per orbem terrarum legendum dare duraturam memoriam suam quam uno in loco duobus uersiculis signare quod feceris quamquam non habeo propositum illum reprehendendi sed hunc tuendi cuius quae potest apud te iustior esse defensio quam ex collatione eius quem praetulisti meo quidem iudicio neuter culpandus quorum uterque ad gloriam pari cupiditate diuerso itinere contendit alter dum expetit debitos titulos alter dum mauult uideri contempsisse uale c plinius uenatori suo s tua uero epistula tanto mihi iucundior fuit quanto longior erat praesertim cum de libellis meis tota loqueretur quos tibi uoluptati esse non miror cum omnia nostra perinde ac  nos ames ipse cum maxime uindemias graciles quidem uberiores tamen quam exspectaueram colligo si colligere est non numquam decerpere uuam torculum inuisere gustare de lacu mustum obrepere urbanis qui nunc rusticis praesunt meque notariis et lectoribus reliquerunt uale c plinius sabiniano suo s libertus tuus cui suscensere te dixeras uenit ad me aduolutusque pedibus meis tamquam tuis haesit fleuit multum multum rogauit multum etiam tacuit in summa fecit mihi fidem paenitentiae uerae credo emendatum quia deliquisse se sentit irasceris scio et irasceris merito id quoque scio sed tunc praecipua mansuetudinis laus cum irae causa iustissima est amasti hominem et spero amabis interim sufficit ut exorari te sinas licebit rursus irasci si meruerit quod exoratus excusatius facies remitte aliquid adulescentiae ipsius remitte lacrimis remitte indulgentiae tuae ne torseris illum ne torseris etiam te torqueris enim cum tam lenis irasceris uereor ne uidear non rogare sed cogere si precibus eius meas iunxero iungam tamen tanto plenius et effusius quanto ipsum acrius seueriusque corripui destricte minatus numquam me postea rogaturum hoc illi quem terreri oportebat tibi non idem nam fortasse iterum rogabo impetrabo iterum sit modo tale ut rogare me ut praestare te deceat uale  c plinius seuero suo s magna me sollicitudine adfecit passenni pauli ualetudo et quidem plurimis iustissimisque de causis uir est optimus honestissimus nostri amantissimus praeterea in litteris ueteres aemulatur exprimit reddit propertium in primis a quo genus ducit uera suboles eoque simillima illi in quo ille praecipuus si elegos eius in manus sumpseris leges opus tersum molle iucundum et plane in properti domo scriptum nuper ad lyrica deflexit in quibus ita horatium ut in illis illum alterum effingit putes si quid in studiis cognatio ualet et huius propinquum magna uarietas magna mobilitas amat ut qui uerissime dolet ut qui impatientissime laudat ut qui benignissime ludit ut qui facetissime omnia denique tamquam singula absoluit pro hoc ego amico pro hoc ingenio non minus aeger animo quam corpore ille tandem illum tandem me recepi gratulare mihi gratulare etiam litteris ipsis quae ex periculo eius tantum discrimen adierunt quantum ex salute gloriae consequentur uale c plinius maximo suo s frequenter agenti mihi euenit ut centumuiri cum diu se intra iudicum auctoritatem grauitatemque tenuissent omnes repente quasi uicti coactique consurgerent laudarentque  frequenter e senatu famam qualem maxime optaueram rettuli numquam tamen maiorem cepi uoluptatem quam nuper ex sermone corneli taciti narrabat sedisse secum circensibus proximis equitem romanum hunc post uarios eruditosque sermones requisisse italicus es an prouincialis se respondisse nosti me et quidem ex studiis ad hoc illum tacitus es an plinius exprimere non possum quam sit iucundum mihi quod nomina nostra quasi litterarum propria non hominum litteris redduntur quod uterque nostrum his etiam ex studiis notus quibus aliter ignotus est accidit aliud ante pauculos dies simile recumbebat mecum uir egregius fadius rufinus super eum municeps ipsius qui illo die primum uenerat in urbem cui rufinus demonstrans me uides hunc multa deinde de studiis nostris et ille plinius est inquit uerum fatebor capio magnum laboris mei fructum an si demosthenes iure laetatus est quod illum anus attica ita noscitauit outos esti dhmosqenhs ego celebritate nominis mei gaudere non debeo ego uero et gaudeo et gaudere me dico neque enim uereor ne iactantior uidear cum de me aliorum iudicium non meum profero praesertim apud te qui nec ullius inuides laudibus et faues nostris uale c plinius sabiniano suo s bene fecisti quod libertum aliquando tibi carum reducentibus epistulis meis in domum in animum recepisti iuuabit  hoc te me certe iuuat primum quod te tam tractabilem uideo ut in ira regi possis deinde quod tantum mihi tribuis ut uel auctoritati meae pareas uel precibus indulgeas igitur et laudo et gratias ago simul in posterum moneo ut te erroribus tuorum etsi non fuerit qui deprecetur placabilem praestes uale c plinius mamiliano suo s quereris de turba castrensium negotiorum et tamquam summo otio perfruare lusus et ineptias nostras legis amas flagitas meque ad similia condenda non mediocriter incitas incipio enim ex hoc genere studiorum non solum oblectationem uerum etiam gloriam petere post iudicium tuum uiri eruditissimi grauissimi ac super ista uerissimi nunc me rerum actus modice sed tamen distringit quo finito aliquid earundem camenarum in istum benignissimum sinum mittam tu passerculis et columbulis nostris inter aquilas uestras dabis pennas si tamen et tibi placebunt si tantum sibi continendos cauea nidoue curabis uale c plinius luperco suo s dixi de quodam oratore saeculi nostri recto quidem et sano sed parum grandi et ornato ut opinor apte nihil peccat nisi quod nihil peccat debet enim orator erigi attolli  interdum etiam efferuescere ecferri ac saepe accedere ad praeceps nam plerumque altis et excelsis adiacent abrupta tutius per plana sed humilius et depressius iter frequentior currentibus quam reptantibus lapsus sed his non labentibus nulla illis non nulla laus etiamsi labantur nam ut quasdam artes ita eloquentiam nihil magis quam ancipitia commendant uides qui per funem in summa nituntur quantos soleant excitare clamores cum iam iamque casuri uidentur sunt enim maxime mirabilia quae maxime insperata maxime periculosa utque graeci magis exprimunt parabola ideo nequaquam par gubernatoris est uirtus cum placido et cum turbato mari uehitur tunc admirante nullo inlaudatus inglorius subit portum at cum stridunt funes curuatur arbor gubernacula gemunt tunc ille clarus et dis maris proximus cur haec quia uisus es mihi in scriptis meis adnotasse quaedam ut tumida quae ego sublimia ut improba quae ego audentia ut nimia quae ego plena arbitrabar plurimum autem refert reprehendenda adnotes an insignia omnis enim aduertit quod eminet et exstat sed acri intentione diiudicandum est immodicum sit an grande altum an enorme atque ut homerum potissimum attingam quem tandem alterutram  in partem potest fugere amfi de salpigcen megas ouranos heri d egxos ekeklito et totum illud oute qalasshs kuma toson boaa sed opus est examine et libra incredibilia sint haec et inania an magnifica caelestia nec nunc ego me his similia aut dixisse aut posse dicere puto non ita insanio sed hoc intellegi uolo laxandos esse eloquentiae frenos nec angustissimo gyro ingeniorum impetus refringendos at enim alia condicio oratorum alia poetarum quasi uero m tullius minus audeat quamquam hunc omitto neque enim ambigi puto sed demosthenes ipse ille norma oratoris et regula num se cohibet et comprimit cum dicit illa notissima anqrwpoi miaroi kolakes kai alastores et rursus ou liqois eteixisa thn polin oude plinqois egw et statim ouk ek men qalatths thn euboian probalesqai pro ths attikhs et alibi egw de oimai men w andres aqhnaioi nh tous qeous ekeinon mequein tw megeqei twn pepragmenwn iam quid audentius illo pulcherrimo ac longissimo excessu noshma gar    quid haec breuiora superioribus sed audacia paria tote egw men tw puqwni qrasunomenw kai pollw reonti kaq hmwn ex eadem nota otan de ek pleonecias kai ponhrias tis wsper outos  isxush h prwth profasis kai mikron ptaisma apanta anexaitise kai dieluse simile his apesxoinismenos apasi tois en th polei dikaiois et ibidem su ton eis tauta eleon proudwkas aristogeiton mallon d anhrhkas olws mh dh pros ous autos exwsas limenas kai probolwn eneplhsas pros toutous ormizou et dixerat toutw d oudena orw twn topwn toutwn basimon onta alla panta apokrhmna faraggas baraqra et deinceps dedoika mh dochte tisi ton aei boulomenon einai ponhron twn en th polei paidotribein nec satis oude gar tous progonous upolambanw ta dikasthria tauta umin oikodomhsai ina tous toioutous en autois mosxeuhte ad hoc ei de kaphlos esti ponhrias kai paligkaphlos kai metaboleus et mille talia ut praeteream quae ab aeschine qaumata non rhmata uocantur in contrarium incidi dices hunc quoque ob ista culpari sed uide quanto maior sit qui reprehenditur ipso reprehendente et maior ob haec quoque in aliis enim uis in his granditas eius elucet num autem aeschines ipse eis quae in demosthene carpebat abstinuit xrh gar w andres aqhnaioi to auto fqeggesqai ton rhtora kai ton nomon otan de eteran men fwnhn afih o nomos eteran de o rhtwr     alio loco epeita anafainetai peri pantwn en tw yhfismati  iterum alio all egkaqhmenoi kai enedreuontes en th akroasei eiselaunete auton eis tous paranomous logous quod adeo probauit ut repetat all wsper en tais ippodromiais eis ton tou pragmatos auton dromon eiselaunete iam illa custoditius pressiusque su de elkopoieis kai mallon soi melei twn auqhmerwn logwn h ths swthrias ths polews altius illa ouk apopemyesqe ton anqrwpon ws koinhn twn ellhnwn sumforan h sullabontes ws lhsthn twn pragmatwn ep onomatwn dia ths politeias pleonta timwrhsesqe exspecto ut quaedam ex hac epistula ut illud gubernacula gemunt et dis maris proximus isdem notis quibus ea de quibus scribo confodias intellego enim me dum ueniam prioribus peto in illa ipsa quae adnotaueras incidisse sed confodias licet dum modo iam nunc destines diem quo et de illis et de his coram exigere possimus aut enim tu me timidum aut ego te temerarium faciam uale c plinius paterno suo s quanta potestas quanta dignitas quanta maiestas quantum denique numen sit historiae cum frequenter alias tum proxime sensi recitauerat quidam uerissimum librum partemque eius in alium diem reseruauerat ecce amici cuiusdam orantes obsecrantesque ne reliqua recitaret tantus audiendi  quae fecerint pudor quibus nullus faciendi quae audire erubescunt et ille quidem praestitit quod rogabatur sinebat fides liber tamen ut factum ipsum manet manebit legeturque semper tanto magis quia non statim incitantur enim homines ad noscenda quae differuntur uale c plinius romano suo s post longum tempus epistulas tuas sed tres pariter recepi omnes elegantissimas amantissimas et quales a te uenire praesertim desideratas oportebat quarum una iniungis mihi iucundissimum ministerium ut ad plotinam sanctissimam feminam litterae tuae perferantur perferentur eadem commendas popilium artemisium statim praestiti quod petebat indicas etiam modicas te uindemias collegisse communis haec mihi tecum quamquam in diuersissima parte terrarum querela est altera epistula nuntias multa te nunc dictare nunc scribere quibus nos tibi repraesentes gratias ago agerem magis si me illa ipsa quae scribis aut dictas legere uoluisses et erat aequum ut te mea ita me tua scripta cognoscere etiamsi ad alium quam ad me pertinerent polliceris in fine cum certius de uitae nostrae ordinatione aliquid audieris futurum te fugitiuum rei familiaris statimque ad nos euolaturum qui iam tibi compedes nectimus quas perfringere nullo modo possis tertia epistula continebat esse  tibi redditam orationem pro clario eamque uisam uberiorem quam dicente me audiente te fuerit est uberior multa enim postea inserui adicis alias te litteras curiosius scriptas misisse an acceperim quaeris non accepi et accipere gestio proinde prima quaque occasione mitte adpositis quidem usuris quas ego num parcius possum centesimas computabo uale c plinius rustico suo s ut satius unum aliquid insigniter facere quam plura mediocriter ita plurima mediocriter si non possis unum aliquid insigniter quod intuens ego uariis me studiorum generibus nulli satis confisus experior proinde cum hoc uel illud leges ita singulis ueniam ut non singulis dabis an ceteris artibus excusatio in numero litteris durior lex in quibus difficilior effectus est quid autem ego de uenia quasi ingratus nam si ea facilitate proxima acceperis qua priora laus potius speranda quam uenia obsecranda est mihi tamen uenia sufficit uale c plinius gemino suo s laudas mihi et frequenter praesens et nunc per epistulas nonium tuum quod sit liberalis in quosdam et ipse laudo  si tamen non in hos solos uolo enim eum qui sit uere liberalis tribuere patriae propinquis adfinibus amicis sed amicis dico pauperibus non ut isti qui iis potissimum donant qui donare maxime possunt hos ego uiscatis hamatisque muneribus non sua promere puto sed aliena corripere sunt ingenio simili qui quod huic donant auferunt illi famamque liberalitatis auaritia petunt primum est autem suo esse contentum deinde quos praecipue scias indigere sustentantem fouentemque orbe quodam socialitatis ambire quae cuncta si facit iste usquequaque laudandus est si unum aliquid minus quidem laudandus tamen tam rarum est etiam imperfectae liberalitatis exemplar ea inuasit homines habendi cupido ut possideri magis quam possidere uideantur uale c plinius sardo suo s postquam a te recessi non minus tecum quam cum ad te fui legi enim librum tuum identidem repetens ea maxime non enim mentiar quae de me scripsisti in quibus quidem percopiosus fuisti quam multa quam uaria quam non eadem de eodem nec tamen diuersa dixisti laudem pariter et gratias agam neutrum satis possum et si possem timerem ne adrogans esset ob ea laudare ob quae gratias agerem unum illud addam omnia mihi tanto laudabiliora uisa quanto iucundiora tanto iucundiora quanto laudabiliora erant uale  c plinius titiano suo s quid agis quid acturus es ipse uitam iucundissimam id est otiosissimam uiuo quo fit ut scribere longiores epistulas nolim uelim legere illud tamquam delicatus hoc tamquam otiosus nihil est enim aut pigrius delicatis aut curiosius otiosis uale c plinius caninio suo s incidi in materiam ueram sed simillimam fictae dignamque isto laetissimo altissimo planeque poetico ingenio incidi autem dum super cenam uaria miracula hinc inde referuntur magna auctori fides tametsi quid poetae cum fide is tamen auctor cui bene uel historiam scripturus credidisses est in africa hipponensis colonia mari proxima adiacet nauigabile stagnum ex hoc in modum fluminis aestuarium emergit quod uice alterna prout aestus aut repressit aut impulit nunc infertur mari nunc redditur stagno omnis hic aetas piscandi nauigandi atque etiam natandi studio tenetur maxime pueri quos otium lususque sollicitat his gloria et uirtus altissime prouehi uictor ille qui longissime ut litus ita simul natantes reliquit hoc certamine puer quidam audentior ceteris in ulteriora tendebat delphinus occurrit et nunc praecedere puerum nunc sequi nunc circumire postremo subire deponere iterum subire trepidantemque perferre primum in altum  mox flectit ad litus redditque terrae et aequalibus serpit per coloniam fama concurrere omnes ipsum puerum tamquam miraculum adspicere interrogare audire narrare postero die obsident litus prospectant mare et si quid est mari simile natant pueri inter hos ille sed cautius delphinus rursus ad tempus rursus ad puerum fugit ille cum ceteris delphinus quasi inuitet et reuocet exsilit mergitur uariosque orbes implicat expeditque hoc altero die hoc tertio hoc pluribus donec homines innutritos mari subiret timendi pudor accedunt et adludunt et adpellant tangunt etiam pertrectantque praebentem crescit audacia experimento maxime puer qui primus expertus est adnatat nanti insilit tergo fertur referturque agnosci se amari putat amat ipse neuter timet neuter timetur huius fiducia mansuetudo illius augetur nec non alii pueri dextra laeuaque simul eunt hortantes monentesque ibat una id quoque mirum delphinus alius tantum spectator et comes nihil enim simile aut faciebat aut patiebatur sed alterum illum ducebat reducebat ut puerum ceteri pueri incredibile tam uerum tamen quam priora delphinum gestatorem collusoremque puerorum in terram quoque extrahi solitum harenisque siccatum ubi incaluisset in mare reuolui constat octauium auitum legatum proconsulis in litus educto religione praua superfudisse unguentum cuius illum nouitatem odoremque in altum refugisse nec nisi post multos dies uisum languidum et maestum mox redditis uiribus priorem lasciuiam et solita ministeria  repetisse confluebant omnes ad spectaculum magistratus quorum aduentu et mora modica res publica nouis sumptibus atterebatur postremo locus ipse quietem suam secretumque perdebat placuit occulte interfici ad quod coibatur haec tu qua miseratione qua copia deflebis ornabis attolles quamquam non est opus adfingas aliquid aut adstruas sufficit ne ea quae sunt uera minuantur uale c plinius tranquillo suo s explica aestum meum audio me male legere dumtaxat uersus rationes enim commode sed tanto minus uersus cogito ergo recitaturus familiaribus amicis experiri libertum meum hoc quoque familiare quod elegi non bene sed melius scio lecturum si tamen non fuerit perturbatus est enim tam nouus lector quam ego poeta ipse nescio quid illo legente interim faciam sedeam defixus et mutus et similis otioso an ut quidam quae pronuntiabit murmure oculis manu prosequar sed puto me non minus male saltare quam legere iterum dicam explica aestum meum uereque rescribe num sit melius pessime legere quam ista uel non facere uel facere uale c plinius atrio suo s librum quem misisti recepi et gratias ago sum tamen hoc tempore occupatissimus ideo nondum eum legi cum  alioqui ualdissime cupiam sed eam reuerentiam cum litteris ipsis tum scriptis tuis debeo ut sumere illa nisi uacuo animo inreligiosum putem diligentiam tuam in retractandis operibus ualde probo est tamen aliquis modus primum quod nimia cura deterit magis quam emendat deinde quod nos a recentioribus reuocat simulque nec absoluit priora et incohare posteriora non patitur uale c plinius fusco suo s quaeris quemadmodum in tuscis diem aestate disponam euigilo cum libuit plerumque circa horam primam saepe ante tardius raro clausae fenestrae manent mire enim silentio et tenebris ab iis quae auocant abductus et liber et mihi relictus non oculos animo sed animum oculis sequor qui eadem quae mens uident quotiens non uident alia cogito si quid in manibus cogito ad uerbum scribenti emendantique similis nunc pauciora nunc plura ut uel difficile uel facile componi teneriue potuerunt notarium uoco et die admisso quae formaueram dicto abit rursusque reuocatur rursusque dimittitur ubi hora quarta uel quinta neque enim certum dimensumque tempus ut dies suasit in xystum me uel cryptoporticum confero reliqua meditor et dicto uehiculum ascendo ibi quoque idem quod ambulans aut iacens durat intentio mutatione ipsa refecta paulum redormio dein ambulo mox orationem graecam latinamue clare et intente non tam uocis causa quam stomachi lego pariter tamen et  illa firmatur iterum ambulo ungor exerceor lauor cenanti mihi si cum uxore uel paucis liber legitur post cenam comoedia aut lyristes mox cum meis ambulo quorum in numero sunt eruditi ita uariis sermonibus uespera extenditur et quamquam longissimus dies bene conditur non numquam ex hoc ordine aliqua mutantur nam si diu iacui uel ambulaui post somnum demum lectionemque non uehiculo sed quod breuius quia uelocius equo gestor interueniunt amici ex proximis oppidis partemque diei ad se trahunt interdumque lasso mihi opportuna interpellatione subueniunt uenor aliquando sed non sine pugillaribus ut quamuis nihil ceperim non nihil referam datur et colonis ut uidetur ipsis non satis temporis quorum mihi agrestes querelae litteras nostras et haec urbana opera commendant uale c plinius paulino suo s nec tuae naturae est translaticia haec et quasi publica officia a familiaribus amicis contra ipsorum commodum exigere et ego te constantius amo quam ut uerear ne aliter ac uelim accipias nisi te kalendis statim consulem uidero praesertim cum me necessitas locandorum praediorum plures annos ordinatura detineat in qua mihi noua consilia sumenda sunt nam priore lustro quamquam post magnas remissiones reliqua creuerunt inde plerisque nulla iam cura minuendi aeris alieni quod desperant posse persolui rapiunt etiam  consumuntque quod natum est ut qui iam putent se non sibi parcere occurrendum ergo augescentibus uitiis et medendum est medendi una ratio si non nummo sed partibus locem ac deinde ex meis aliquos operis exactores custodes fructibus ponam et alioqui nullum iustius genus reditus quam quod terra caelum annus refert at hoc magnam fidem acres oculos numerosas manus poscit experiundum tamen et quasi in ueteri morbo quaelibet mutationis auxilia temptanda sunt uides quam non delicata me causa obire primum consulatus tui diem non sinat quem tamen hic quoque ut praesens uotis gaudio gratulatione celebrabo uale c plinius saturnino suo s ego uero rufum nostrum laudo non quia tu ut ita facerem petisti sed quia est ille dignissimus legi enim librum omnibus numeris absolutum cui multum apud me gratiae amor ipsius adiecit iudicaui tamen neque enim soli iudicant qui maligne legunt uale c plinius mustio suo s haruspicum monitu reficienda est mihi aedes cereris in praediis in melius et in maius uetus sane et angusta cum sit alioqui stato die frequentissima nam idibus septembribus magnus e regione tota coit populus multae res aguntur multa uota suscipiuntur multa redduntur sed nullum in  proximo suffugium aut imbris aut solis uideor ergo munifice simul religioseque facturus si aedem quam pulcherrimam exstruxero addidero porticus aedi illam ad usum deae has ad hominum uelim ergo emas quattuor marmoreas columnas cuius tibi uidebitur generis emas marmora quibus solum quibus parietes excolantur erit etiam faciendum ipsius deae signum quia antiquum illud e ligno quibusdam sui partibus uetustate truncatum est quantum ad porticus nihil interim occurrit quod uideatur istinc esse repetendum nisi tamen ut formam secundum rationem loci scribas neque enim possunt circumdari templo nam solum templi hinc flumine et abruptissimis ripis hinc uia cingitur est ultra uiam latissimum pratum in quo satis apte contra templum ipsum porticus explicabuntur nisi quid tu melius inuenies qui soles locorum difficultates arte superare uale c plinius fusco suo s scribis pergratas tibi fuisse litteras meas quibus cognouisti quemadmodum in tuscis otium aestatis exigerem requiris quid ex hoc in laurentino hieme permutem nihil nisi quod meridianus somnus eximitur multumque de nocte uel ante uel post diem sumitur et si agendi necessitas instat quae frequens hieme non iam comoedo uel lyristae post cenam locus sed illa quae dictaui identidem retractantur ac simul memoriae frequenti emendatione proficitur habes aestate  hieme consuetudinem addas huc licet uer et autumnum quae inter hiemem aestatemque media ut nihil de die perdunt de nocte paruolum adquirunt uale  liber decimus ad traianum imperatorem cum eiusdem responsis c plinius traiano imperatori tua quidem pietas imperator sanctissime optauerat ut quam tardissime succederes patri sed di immortales festinauerunt uirtutes tuas ad gubernacula rei publicae quam susceperas admouere precor ergo ut tibi et per te generi humano prospera omnia id est digna saeculo tuo contingant fortem te et hilarem imperator optime et priuatim et publice opto c plinius traiano imperatori exprimere domine uerbis non possum quantum mihi gaudium attuleris quod me dignum putasti iure trium liberorum quamuis enim iuli seruiani optimi uiri tuique amantissimi precibus indulseris tamen etiam ex rescripto intellego libentius hoc ei te praestitisse quia pro me rogabat uideor ergo summam uoti mei consecutus cum inter initia felicissimi principatus tui probaueris me ad peculiarem indulgentiam tuam pertinere eoque magis liberos concupisco quos habere etiam illo tristissimo saeculo uolui sicut potes duobus matrimoniis meis credere sed di melius qui omnia integra bonitati tuae reseruarunt malui hoc potius tempore me patrem fieri quo futurus essem et securus et felix  c plinius traiano imperatori ut primum me domine indulgentia uestra promouit ad praefecturam aerarii saturni omnibus aduocationibus quibus alioqui numquam eram promiscue functus renuntiaui ut toto animo delegato mihi officio uacarem qua ex causa cum patronum me prouinciales optassent contra marium priscum et petii ueniam huius muneris et impetraui sed cum postea consul designatus censuisset agendum nobiscum quorum erat excusatio recepta ut essemus in senatus potestate pateremurque nomina nostra in urnam conici conuenientissimum esse tranquillitati saeculi tui putaui praesertim tam moderatae uoluntati amplissimi ordinis non repugnare cui obsequio meo opto ut existimes constare rationem cum omnia facta dictaque mea probare sanctissimis moribus tuis cupiam traianus plinio et ciuis et senatoris boni partibus functus es obsequium amplissimi ordinis quod iustissime exigebat praestando quas partes impleturum te secundum susceptam fidem confido c plinius traiano imperatori indulgentia tua imperator optime quam plenissimam experior hortatur me ut audeam tibi etiam pro amicis obligari inter quos sibi uel praecipuum locum uindicat uoconius romanus ab ineunte aetate condiscipulus et contubernalis quibus ex causis et a diuo patre tuo petieram ut  illum in amplissimum ordinem promoueret sed hoc uotum meum bonitati tuae reseruatum est quia mater romani liberalitatem sestertii quadragies quod conferre se filio codicillis ad patrem tuum scriptis professa fuerat nondum satis legitime peregerat quod postea fecit admonita a nobis nam fundos emancipauit et cetera quae in emancipatione implenda solent exigi consummauit cum sit ergo finitum quod spes nostras morabatur non sine magna fiducia subsigno apud te fidem pro moribus romani mei quos et liberalia studia exornant et eximia pietas quae hanc ipsam matris liberalitatem et statim patris hereditatem et adoptionem a uitrico meruit auget haec et natalium et paternarum facultatium splendor quibus singulis multum commendationis accessurum etiam ex meis precibus indulgentiae tuae credo rogo ergo domine ut me exoptatissimae mihi gratulationis compotem facias et honestis ut spero adfectibus meis praestes ut non in me tantum uerum et in amico gloriari iudiciis tuis possim c plinius traiano imperatori proximo anno domine grauissima ualetudine usque ad periculum uitae uexatus iatralipten adsumpsi cuius sollicitudini et studio tuae tantum indulgentiae beneficio referre gratiam parem possum quare rogo des ei ciuitatem romanam est enim peregrinae condicionis manumissus a peregrina uocatur ipse arpocras patronam habuit thermuthin theonis quae iam pridem defuncta est item rogo  des ius quiritium libertis antoniae maximillae ornatissimae feminae hediae et antoniae harmeridi quod a te petente patrona peto c plinius traiano imperatori ago gratias domine quod et ius quiritium libertis necessariae mihi feminae et ciuitatem romanam arpocrati iatraliptae meo sine mora indulsisti sed cum annos eius et censum sicut praeceperas ederem admonitus sum a peritioribus debuisse me ante ei alexandrinam ciuitatem impetrare deinde romanam quoniam esset aegyptius ego autem quia inter aegyptios ceterosque peregrinos nihil interesse credebam contentus fueram hoc solum scribere tibi esse eum a peregrina manumissum patronamque eius iam pridem decessisse de qua ignorantia mea non queror per quam stetit ut tibi pro eodem homine saepius obligarer rogo itaque ut beneficio tuo legitime frui possim tribuas ei et alexandrinam ciuitatem et romanam annos eius et censum ne quid rursus indulgentiam tuam moraretur libertis tuis quibus iusseras misi traianus plinio ciuitatem alexandrinam secundum institutionem principum non temere dare proposui sed cum arpocrati iatraliptae tuo iam ciuitatem romanam impetraueris huic quoque petitioni tuae negare non sustineo tu ex quo nomo sit notum mihi facere debebis ut epistulam tibi ad pompeium plantam praefectum aegypti amicum meum mittam  c plinius traiano imperatori cum diuus pater tuus domine et oratione pulcherrima et honestissimo exemplo omnes ciues ad munificentiam esset cohortatus petii ab eo ut statuas principum quas in longinquis agris per plures successiones traditas mihi quales acceperam custodiebam permitteret in municipium transferre adiecta sua statua quod quidem ille mihi cum plenissimo testimonio indulserat ego statim decurionibus scripseram ut adsignarent solum in quo templum pecunia mea exstruerem illi in honorem operis ipsius electionem loci mihi obtulerant sed primum mea deinde patris tui ualetudine postea curis delegati a uobis officii retentus nunc uideor commodissime posse in rem praesentem excurrere nam et menstruum meum kalendis septembribus finitur et sequens mensis complures dies feriatos habet rogo ergo ante omnia permittas mihi opus quod incohaturus sum exornare et tua statua deinde ut hoc facere quam maturissime possim indulgeas commeatum non est autem simplicitatis meae dissimulare apud bonitatem tuam obiter te plurimum collaturum utilitatibus rei familiaris meae agrorum enim quos in eadem regione possideo locatio cum alioqui cccc excedat adeo non potest differri ut proximam putationem nouus colonus facere debeat praeterea continuae sterilitates cogunt me de remissionibus cogitare quarum rationem nisi praesens inire non possum debebo ergo domine indulgentiae tuae et pietatis meae celeritatem et status ordinationem si mihi ob utraque haec dederis commeatum xxx dierum neque  enim angustius tempus praefinire possum cum et municipium et agri de quibus loquor sint ultra centesimum et quinquagesimum lapidem traianus plinio et multas et omnes publicas causas petendi commeatus reddidisti mihi autem uel sola uoluntas tua suffecisset neque enim dubito te ut primum potueris ad tam districtum officium reuersurum statuam poni mihi a te eo quo desideras loco quamquam eius modi honorum parcissimus tamen patior ne impedisse cursum erga me pietatis tuae uidear c plinius traiano imperatori exprimere domine uerbis non possum quanto me gaudio adfecerint epistulae tuae ex quibus cognoui te arpocrati iatraliptae meo et alexandrinam ciuitatem tribuisse quamuis secundum institutionem principum non temere eam dare proposuisses esse autem arpocran nomou memfitou indico tibi rogo ergo indulgentissime imperator ut mihi ad pompeium plantam praefectum aegypti amicum tuum sicut promisisti epistulam mittas obuiam iturus quo maturius domine exoptatissimi aduentus tui gaudio frui possim rogo permittas mihi quam longissime occurrere tibi  c plinius traiano imperatori proxima infirmitas mea domine obligauit me postumio marino medico cui parem gratiam referre beneficio tuo possum si precibus meis ex consuetudine bonitatis tuae indulseris rogo ergo ut propinquis eius des ciuitatem chrysippo mithridatis uxorique chrysippi stratonicae epigoni item liberis eiusdem chrysippi epigono et mithridati ita ut sint in patris potestate utque iis in libertos seruetur ius patronorum item rogo indulgeas ius quiritium l satrio abascanto et p caesio phosphoro et panchariae soteridi quod a te uolentibus patronis peto c plinius traiano imperatori scio domine memoriae tuae quae est bene faciendi tenacissima preces nostras inhaerere quia tamen in hoc quoque indulsisti admoneo simul et impense rogo ut attium suram praetura exornare digneris cum locus uacet ad quam spem alioqui quietissimum hortatur et natalium splendor et summa integritas in paupertate et ante omnia felicitas temporum quae bonam conscientiam ciuium tuorum ad usum indulgentiae tuae prouocat et attollit c plinius traiano imperatori cum sciam domine ad testimonium laudemque morum meorum pertinere tam boni principis iudicio exornari rogo  dignitati ad quam me prouexit indulgentia tua uel auguratum uel septemuiratum quia uacant adicere digneris ut iure sacerdotii precari deos pro te publice possim quos nunc precor pietate priuata c plinius traiano imperatori uictoriae tuae optime imperator maximae pulcherrimae antiquissimae et tuo nomine et rei publicae gratulor deosque immortales precor ut omnes cogitationes tuas tam laetus sequatur euentus cum uirtutibus tantis gloria imperii et nouetur et augeatur c plinius traiano imperatori quia confido domine ad curam tuam pertinere nuntio tibi me ephesum cum omnibus meis uper malean nauigasse quamuis contrariis uentis retentum nunc destino partim orariis nauibus partim uehiculis prouinciam petere nam sicut itineri graues aestus ita continuae nauigationi etesiae reluctantur traianus plinio recte renuntiasti mi secunde carissime pertinet enim ad animum meum quali itinere prouinciam peruenias prudenter autem constituis interim nauibus interim uehiculis uti prout loca suaserint  c plinius traiano imperatori sicut saluberrimam nauigationem domine usque ephesum expertus ita inde postquam uehiculis iter facere coepi grauissimis aestibus atque etiam febriculis uexatus pergami substiti rursus cum transissem in orarias nauculas contrariis uentis retentus aliquanto tardius quam speraueram id est xu kal octobres bithyniam intraui non possum tamen de mora queri cum mihi contigerit quod erat auspicatissimum natalem tuum in prouincia celebrare nunc rei publicae prusensium impendia reditus debitores excutio quod ex ipso tractatu magis ac magis necessarium intellego multae enim pecuniae uariis ex causis a priuatis detinentur praeterea quaedam minime legitimis sumptibus erogantur haec tibi domine in ipso ingressu meo scripsi c plinius traiano imperatori quinto decimo kal octob domine prouinciam intraui quam in eo obsequio in ea erga te fide quam de genere humano mereris inueni dispice domine an necessarium putes mittere huc mensorem uidentur enim non mediocres pecuniae posse reuocari a curatoribus operum si mensurae fideliter agantur ita certe prospicio ex ratione prusensium quam cum maxime tracto traianus plinio cuperem sine querela corpusculi tui et tuorum peruenire in bithyniam potuisses ac simile tibi iter ab epheso ei naui  gationi fuisset quam expertus usque illo eras quo autem die peruenisses in bithyniam cognoui secunde carissime litteris tuis prouinciales credo prospectum sibi a me intellegent nam et tu dabis operam ut manifestum sit illis electum te esse qui ad eosdem mei loco mittereris rationes autem in primis tibi rerum publicarum excutiendae sunt nam et esse eas uexatas satis constat mensores uix etiam iis operibus quae aut romae aut in proximo fiunt sufficientes habeo sed in omni prouincia inueniuntur quibus credi possit et ideo non deerunt tibi modo uelis diligenter excutere c plinius traiano imperatori rogo domine consilio me regas haesitantem utrum per publicos ciuitatium seruos quod usque adhuc factum an per milites adseruare custodias debeam uereor enim ne et per publicos parum fideliter custodiantur et non exiguum militum numerum haec cura distringat interim publicis seruis paucos milites addidi uideo tamen periculum esse ne id ipsum utrisque neglegentiae causa sit dum communem culpam hi in illos illi in hos regerere posse confidunt traianus plinio nihil opus sit mi secunde carissime ad continendas custodias plures commilitones conuerti perseueremus in ea consuetudine quae isti prouinciae est ut per publicos seruos custodiantur etenim ut fideliter hoc faciant in tua seueri  tate ac diligentia positum est in primis enim sicut scribis uerendum est ne si permisceantur seruis publicis milites mutua inter se fiducia neglegentiores sint sed et illud haereat nobis quam paucissimos a signis auocandos esse c plinius traiano imperatori gauius bassus praefectus orae ponticae et reuerentissime et officiosissime domine uenit ad me et compluribus diebus fuit mecum quantum perspicere potui uir egregius et indulgentia tua dignus cui ego notum feci praecepisse te ut ex cohortibus quibus me praeesse uoluisti contentus esset beneficiariis decem equitibus duobus centurione uno respondit non sufficere sibi hunc numerum idque se scripturum tibi hoc in causa fuit quominus statim reuocandos putarem quos habet supra numerum traianus plinio et mihi scripsit gauius bassus non sufficere sibi eum militum numerum qui ut daretur illi mandatis meis complexus sum cui quae rescripsissem ut notum haberes his litteris subici iussi multum interest res poscat an hoc nomine eis uti latius uelit nobis autem utilitas demum spectanda est et quantum fieri potest curandum ne milites a signis absint  c plinius traiano imperatori prusenses domine balineum habent est sordidum et uetus itaque magni aestimant nouum fieri quod uideris mihi desiderio eorum indulgere posse erit enim pecunia ex qua fiat primum ea quam reuocare a priuatis et exigere iam coepi deinde quam ipsi erogare in oleum soliti parati sunt in opus balinei conferre quod alioqui et dignitas ciuitatis et saeculi tui nitor postulat traianus plinio si instructio noui balinei oneratura uires prusensium non est possumus desiderio eorum indulgere modo ne quid ideo aut intribuatur aut minus illis in posterum fiat ad necessarias erogationes c plinius traiano imperatori seruilius pudens legatus domine uiii kal decembres nicomediam uenit meque longae exspectationis sollicitudine liberauit c plinius traiano imperatori rosianum geminum domine artissimo uinculo mecum tua in me beneficia iunxerunt habui enim illum quaestorem  in consulatu mei sum obseruantissimum expertus tantam mihi post consulatum reuerentiam praestat et publicae necessitudinis pignera priuatis cumulat officiis rogo ergo ut ipse apud te pro dignitate eius precibus meis faueas cui et si quid mihi credis indulgentiam tuam dabis dabit ipse operam ut in iis quae ei mandaueris maiora mereatur parciorem me in laudando facit quod spero tibi et integritatem eius et probitatem et industriam non solum ex eius honoribus quos in urbe sub oculis tuis gessit uerum etiam ex commilitio esse notissimam illud unum quod propter caritatem eius nondum mihi uideor satis plene fecisse etiam atque etiam facio teque domine rogo gaudere me exornata quaestoris mei dignitate id est per illum mea quam maturissime uelis c plinius traiano imperatori maximus libertus et procurator tuus domine praeter decem beneficiarios quos adsignari a me gemellino optimo uiro iussisti sibi quoque confirmat necessarios esse milites sex hos interim sicut inueneram in ministerio eius relinquendos existimaui praesertim cum ad frumentum comparandum iret in paphlagoniam quin etiam tutelae causa quia ita desiderabat addidi duos equites in futurum quid seruari uelis rogo rescribas traianus plinio nunc quidem proficiscentem ad comparationem frumentorum maximum libertum meum recte militibus instruxisti  fungebatur enim et ipse extraordinario munere cum ad pristinum actum reuersus fuerit sufficient illi duo a te dati milites et totidem a uirdio gemellino procuratore meo quem adiuuat c plinius traiano imperatori sempronius caelianus egregius iuuenis repertos inter tirones duos seruos misit ad me quorum ego supplicium distuli ut te conditorem disciplinae militaris firmatoremque consulerem de modo poenae ipse enim dubito ob hoc maxime quod ut iam dixerant sacramento ita nondum distributi in numeros erant quid ergo debeam sequi rogo domine scribas praesertim cum pertineat ad exemplum traianus plinio secundum mandata mea fecit sempronius caelianus mittendo ad te eos de quibus cognosci oportebit an capitale supplicium meruisse uideantur refert autem uoluntarii se obtulerint an lecti sint uel etiam uicarii dati lecti si sunt inquisitio peccauit si uicarii dati penes eos culpa est qui dederunt si ipsi cum haberent condicionis suae conscientiam uenerunt animaduertendum in illos erit neque enim multum interest quod nondum per numeros distributi sunt ille enim dies quo primum probati sunt ueritatem ab iis originis suae exegit  c plinius traiano imperatori salua magnitudine tua domine descendas oportet ad meas curas cum ius mihi dederis referendi ad te de quibus dubito in plerisque ciuitatibus maxime nicomediae et nicaeae quidam uel in opus damnati uel in ludum similiaque his genera poenarum publicorum seruorum officio ministerioque funguntur atque etiam ut publici serui annua accipiunt quod ego cum audissem diu multumque haesitaui quid facere deberem nam et reddere poenae post longum tempus plerosque iam senes et quantum adfirmatur frugaliter modesteque uiuentes nimis seuerum arbitrabar et in publicis officiis retinere damnatos non satis honestum putabam eosdem rursus a re publica pasci otiosos inutile non pasci etiam periculosum existimabam necessario ergo rem totam dum te consulerem in suspenso reliqui quaeres fortasse quem ad modum euenerit ut poenis in quas damnati erant exsoluerentur et ego quaesii sed nihil comperi quod adfirmare tibi possim ut decreta quibus damnati erant proferebantur ita nulla monumenta quibus liberati probarentur erant tamen qui dicerent deprecantes iussu proconsulum legatorumue dimissos addebat fidem quod credibile erat neminem hoc ausum sine auctore traianus plinio meminerimus idcirco te in istam prouinciam missum quoniam multa in ea emendanda adparuerint erit autem uel hoc maxime corrigendum quod qui damnati ad poenam  erant non modo ea sine auctore ut scribis liberati sunt sed etiam in condicionem proborum ministrorum retrahuntur qui igitur intra hos proximos decem annos damnati nec ullo idoneo auctore liberati sunt hos oportebit poenae suae reddi si qui uetustiores inuenientur et senes ante annos decem damnati distribuamus illos in ea ministeria quae non longe a poena sint solent et ad balineum ad purgationes cloacarum item munitiones uiarum et uicorum dari c plinius traiano imperatori cum diuersam partem prouinciae circumirem nicomediae uastissimum incendium multas priuatorum domos et duo publica opera quamquam uia interiacente gerusian et iseon absumpsit est autem latius sparsum primum uiolentia uenti deinde inertia hominum quos satis constat otiosos et immobiles tanti mali spectatores perstitisse et alioqui nullus usquam in publico sipo nulla hama nullum denique instrumentum ad incendia compescenda et haec quidem ut iam praecepi parabuntur tu domine dispice an instituendum putes collegium fabrorum dumtaxat hominum cl ego attendam ne quis nisi faber recipiatur neue iure concesso in aliud utantur nec erit difficile custodire tam paucos traianus plinio tibi quidem secundum exempla complurium in mentem uenit posse collegium fabrorum apud nicomedenses constitui  sed meminerimus prouinciam istam et praecipue eas ciuitates eius modi factionibus esse uexatas quodcumque nomen ex quacumque causa dederimus iis qui in idem contracti fuerint hetaeriae eaeque breui fient satius itaque est comparari ea quae ad coercendos ignes auxilio esse possint admonerique dominos praediorum ut et ipsi inhibeant ac si res poposcerit adcursu populi ad hoc uti c plinius traiano imperatori sollemnia uota pro incolumitate tua qua publica salus continetur et suscepimus domine pariter et soluimus precati deos ut uelint ea semper solui semperque signari traianus plinio et soluisse uos cum prouincialibus dis immortalibus uota pro mea salute et incolumitate et nuncupasse libenter mi secunde carissime cognoui ex litteris tuis c plinius traiano imperatori in aquae ductum domine nicomedenses impenderunt hs xxx cccxuiii qui imperfectus adhuc omissus destructus etiam est rursus in alium ductum erogata sunt cc hoc quoque relicto nouo impendio est opus ut aquam habeant  qui tantam pecuniam male perdiderunt ipse perueni ad fontem purissimum ex quo uidetur aqua debere perduci sicut initio temptatum erat arcuato opere ne tantum ad plana ciuitatis et humilia perueniat manent adhuc paucissimi arcus possunt et erigi quidam lapide quadrato qui ex superiore opere detractus est aliqua pars ut mihi uidetur testaceo opere agenda erit id enim et facilius et uilius sed in primis necessarium est mitti a te uel aquilegem uel architectum ne rursus eueniat quod accidit ego illud unum adfirmo et utilitatem operis et pulchritudinem saeculo tuo esse dignissimam traianus plinio curandum est ut aqua in nicomedensem ciuitatem perducatur uere credo te ea qua debebis diligentia hoc opus adgressurum sed medius fidius ad eandem diligentiam tuam pertinet inquirere quorum uitio ad hoc tempus tantam pecuniam nicomedenses perdiderint ne dum inter se gratificantur et incohauerint aquae ductus et reliquerint quid itaque compereris perfer in notitiam meam c plinius traiano imperatori theatrum domine nicaeae maxima iam parte constructum imperfectum tamen sestertium ut audio neque enim ratio operis excussa est amplius centies hausit uereor ne frustra ingentibus enim rimis desedit et hiat siue in  causa solum umidum et molle siue lapis ipse gracilis et putris dignum est certe deliberatione sitne faciendum an sit relinquendum an etiam destruendum nam fulturae ac substructiones quibus subinde suscipitur non tam firmae mihi quam sumptuosae uidentur huic theatro ex priuatorum pollicitationibus multa debentur ut basilicae circa ut porticus supra caueam quae nunc omnia differuntur cessante eo quod ante peragendum est iidem nicaeenses gymnasium incendio amissum ante aduentum meum restituere coeperunt longe numerosius laxiusque quam fuerat et iam aliquantum erogauerunt periculum est ne parum utiliter incompositum enim et sparsum est praeterea architectus sane aemulus eius a quo opus incohatum est adfirmat parietes quamquam uiginti et duos pedes latos imposita onera sustinere non posse quia sint caemento medii farti nec testaceo opere praecincti claudiopolitani quoque in depresso loco imminente etiam monte ingens balineum defodiunt magis quam aedificant et quidem ex ea pecunia quam buleutae additi beneficio tuo aut iam obtulerunt ob introitum aut nobis exigentibus conferent ergo cum timeam ne illic publica pecunia hic quod est omni pecunia pretiosius munus tuum male collocetur cogor petere a te non solum ob theatrum uerum etiam ob haec balinea mittas architectum dispecturum utrum sit utilius post sumptum qui factus est quoquo modo consummare opera ut incohata sunt an quae uidentur emendanda corrigere quae transferenda transferre ne dum seruare uolumus quod impensum est male impendamus quod addendum est  traianus plinio quid oporteat fieri circa theatrum quod incohatum apud nicaeenses est in re praesenti optime deliberabis et constitues mihi sufficiet indicari cui sententiae accesseris tunc autem a priuatis exige opera cum theatrum propter quod illa promissa sunt factum erit gymnasiis indulgent graeculi ideo forsitan nicaeenses maiore animo constructionem eius adgressi sunt sed oportet illos eo contentos esse quod possit illis sufficere quid claudiopolitanis circa balineum quod parum ut scribis idoneo loco incohauerunt suadendum sit tu constitues architecti tibi deesse non possunt nulla prouincia non et peritos et ingeniosos homines habet modo ne existimes breuius esse ab urbe mitti cum ex graecia etiam ad nos uenire soliti sint c plinius traiano imperatori intuenti mihi et fortunae tuae et animi magnitudinem conuenientissimum uidetur demonstrari opera non minus aeternitate tua quam gloria digna quantumque pulchritudinis tantum utilitatis habitura est in nicomedensium finibus amplissimus lacus per hunc marmora fructus ligna materiae et sumptu modico et labore usque ad uiam nauibus inde magno labore maiore impendio uehiculis ad mare deuehuntur    hoc opus multas manus poscit at eae porro  non desunt nam et in agris magna copia est hominum et maxima in ciuitate certaque spes omnes libentissime adgressuros opus omnibus fructuosum superest ut tu libratorem uel architectum si tibi uidebitur mittas qui diligenter exploret sitne lacus altior mari quem artifices regionis huius quadraginta cubitis altiorem esse contendunt ego per eadem loca inuenio fossam a rege percussam sed incertum utrum ad colligendum umorem circumiacentium agrorum an ad committendum flumini lacum est enim imperfecta hoc quoque dubium intercepto rege mortalitate an desperato operis effectu sed hoc ipso feres enim me ambitiosum pro tua gloria incitor et accendor ut cupiam peragi a te quae tantum coeperant reges traianus plinio potest nos sollicitare lacus iste ut committere illum mari uelimus sed plane explorandum est diligenter ne si emissus in mare fuerit totus effluat certe quantum aquarum et unde accipiat poteris a calpurnio macro petere libratorem et ego hinc aliquem tibi peritum eius modi operum mittam c plinius traiano imperatori requirenti mihi byzantiorum rei publicae impendia quae maxima fecit indicatum est domine legatum ad te salutandum annis omnibus cum psephismate mitti eique dari nummorum duodena milia memor ergo propositi tui legatum quidem retinendum psephisma autem mittendum  putaui ut simul et sumptus leuaretur et impleretur publicum officium eidem ciuitati imputata sunt terna milia quae uiatici nomine annua dabantur legato eunti ad eum qui moesiae praeest publice salutandum haec ego in posterum circumcidenda existimaui te domine rogo ut quid sentias rescribendo aut consilium meum confirmare aut errorem emendare digneris traianus plinio optime fecisti secunde carissime duodena ista byzantiis quae ad salutandum me in legatum impendebantur remittendo fungentur his partibus etsi solum psephisma per te missum fuerit ignoscet illis et moesiae praeses si minus illum sumptuose coluerint c plinius traiano imperatori diplomata domine quorum dies praeterit an omnino obseruari et quam diu uelis rogo scribas meque haesitatione liberes uereor enim ne in alterutram partem ignorantia lapsus aut inlicita confirmem aut necessaria impediam traianus plinio diplomata quorum praeteritus est dies non debent esse in usu ideo inter prima iniungo mihi ut per omnes prouincias ante mittam noua diplomata quam desiderari possint  c plinius traiano imperatori cum uellem domine apameae cognoscere publicos debitores et reditum et impendia responsum est mihi cupere quidem uniuersos ut a me rationes coloniae legerentur numquam tamen esse lectas ab ullo proconsulum habuisse priuilegium et uetustissimum morem arbitrio suo rem publicam administrare exegi ut quae dicebant quaeque recitabant libello complecterentur quem tibi qualem acceperam misi quamuis intellegerem pleraque ex illo ad id de quo quaeritur non pertinere te rogo ut mihi praeire digneris quid me putes obseruare debere uereor enim ne aut excessisse aut non implesse officii mei partes uidear traianus plinio libellus apamenorum quem epistulae tuae iunxeras remisit mihi necessitatem perpendendi qualia essent propter quae uideri uolunt eos qui pro consulibus hanc prouinciam obtinuerunt abstinuisse inspectatione rationum suarum cum ipse ut eas inspiceres non recusauerint remuneranda est igitur probitas eorum ut iam nunc sciant hoc quod inspecturus es ex mea uoluntate saluis quae habent priuilegiis esse facturum  c plinius traiano imperatori ante aduentum meum domine nicomedenses priori foro nouum adicere coeperunt cuius in angulo est aedes uetustissima matris magnae aut reficienda aut transferenda ob hoc praecipue quod est multo depressior opere eo quod cum maxime surgit ego cum quaererem num esset aliqua lex dicta templo cognoui alium hic alium apud nos esse morem dedicationis dispice ergo domine an putes aedem cui nulla lex dicta est salua religione posse transferri alioqui commodissimum est si religio non impedit traianus plinio potes mi secunde carissime sine sollicitudine religionis si loci positio uidetur hoc desiderare aedem matris deum transferre in eam quae est accommodatior nec te moueat quod lex dedicationis nulla reperitur cum solum peregrinae ciuitatis capax non sit dedicationis quae fit nostro iure c plinius traiano imperatori difficile est domine exprimere uerbis quantam perceperim laetitiam quod et mihi et socrui meae praestitisti ut adfinem eius caelium clementem in hanc prouinciam transferres ex illo enim et mensuram beneficii tui penitus intellego cum tam plenam indulgentiam cum tota domo mea experiar cui referre gratiam parem ne audeo quidem  quamuis maxime possim itaque ad uota confugio deosque precor ut iis quae in me adsidue confers non indignus existimer c plinius traiano imperatori diem domine quo seruasti imperium dum suscipis quanta mereris laetitia celebrauimus precati deos ut te generi humano cuius tutela et securitas saluti tuae innisa est incolumem florentemque praestarent praeiuimus et commilitonibus ius iurandum more sollemni eadem prouincialibus certatim pietate iurantibus traianus plinio quanta religione et laetitia commilitones cum prouincialibus te praeeunte diem imperii mei celebrauerint libenter mi secunde carissime agnoui litteris tuis c plinius traiano imperatori pecuniae publicae domine prouidentia tua et ministerio nostro et iam exactae sunt et exiguntur quae uereor ne otiosae iaceant nam et praediorum comparandorum aut nulla aut rarissima occasio est nec inueniuntur qui uelint debere rei publicae praesertim duodenis assibus quanti a priuatis mutuantur dispice ergo domine numquid minu  endam usuram ac per hoc idoneos debitores inuitandos putes et si nec sic reperiuntur distribuendam inter decuriones pecuniam ita ut recte rei publicae caueant quod quamquam inuitis et recusantibus minus acerbum erit leuiore usura constituta traianus plinio et ipse non aliud remedium dispicio mi secunde carissime quam ut quantitas usurarum minuatur quo facilius pecuniae publicae collocentur modum eius ex copia eorum qui mutuabuntur tu constitues inuitos ad accipiendum compellere quod fortassis ipsis otiosum futurum sit non est ex iustitia nostrorum temporum c plinius traiano imperatori summas domine gratias ago quod inter maximas occupationes in iis de quibus te consului me quoque regere dignatus es quod nunc quoque facias rogo adiit enim me quidam indicauitque aduersarios suos a seruilio caluo clarissimo uiro in triennium relegatos in prouincia morari illi contra ab eodem se restitutos adfirmauerunt edictumque recitauerunt qua causa necessarium credidi rem integram ad te referre nam sicut mandatis tuis cautum est ne restituam ab alio aut a me relegatos ita de iis quos alius et relegauerit et restituerit nihil comprehensum est ideo tu domine consulendus fuisti quid obseruare me uelles tam hercule quam de iis qui in perpetuum relegati nec restituti  in prouincia deprehenduntur nam haec quoque species incidit in cognitionem meam est enim adductus ad me in perpetuum relegatus a iulio basso proconsule ego quia sciebam acta bassi rescissa datumque a senatu ius omnibus de quibus ille aliquid constituisset ex integro agendi dumtaxat per biennium interrogaui hunc quem relegauerat an adisset docuissetque proconsulem negauit per quod effectum est ut te consulerem reddendum eum poenae suae an grauius aliquid et quid potissimum constituendum putares et in hunc et in eos si qui forte in simili condicione inuenirentur decretum calui et edictum item decretum bassi his litteris subieci traianus plinio quid in persona eorum statuendum sit qui a p seruilio caluo proconsule in triennium relegati et mox eiusdem edicto restituti in prouincia remanserunt proxime tibi rescribam cum causas eius facti a caluo requisiero qui a iulio basso in perpetuum relegatus est cum per biennium agendi facultatem habuerit si existimat se iniuria relegatum neque id fecerit atque in prouincia morari perseuerarit uinctus mitti ad praefectos praetorii mei debet neque enim sufficit eum poenae suae restitui quam contumacia elusit c plinius traiano imperatori cum citarem iudices domine conuentum incohaturus flauius archippus uacationem petere coepit ut philosophus  fuerunt qui dicerent non liberandum eum iudicandi necessitate sed omnino tollendum de iudicum numero reddendumque poenae quam fractis uinculis euasisset recitata est sententia ueli pauli proconsulis qua probabatur archippus crimine falsi damnatus in metallum ille nihil proferebat quo restitutum se doceret adlegabat tamen pro restitutione et libellum a se domitiano datum et epistulas eius ad honorem suum pertinentes et decretum prusensium addebat his et tuas litteras scriptas sibi addebat et patris tui edictum et epistulam quibus confirmasset beneficia a domitiano data itaque quamuis eidem talia crimina adplicarentur nihil decernendum putaui donec te consulerem de eo quod mihi constitutione tua dignum uidebatur ea quae sunt utrimque recitata his litteris subieci epistula domitiani ad terentium maximum flauius archippus philosophus impetrauit a me ut agrum ei ad c circa prusiadam patriam suam emi iuberem cuius reditu suos alere posset quod ei praestari uolo summam expensam liberalitati meae feres eiusdem ad lappium maximum archippum philosophum bonum uirum et professioni suae etiam moribus respondentem commendatum habeas uelim mi maxime et plenam ei humanitatem tuam praestes in iis quae uerecunde a te desiderauerit  edictum diui neruae quaedam sine dubio quirites ipsa felicitas temporum edicit nec exspectandus est in iis bonus princeps quibus illum intellegi satis est cum hoc sibi ciuium meorum spondere possit uel non admonita persuasio me securitatem omnium quieti meae praetulisse ut et noua beneficia conferrem et ante me concessa seruarem ne tamen aliquam gaudiis publicis adferat haesitationem uel eorum qui impetrauerunt diffidentia uel eius memoria qui praestitit necessarium pariter credidi ac laetum obuiam dubitantibus indulgentiam meam mittere nolo existimet quisquam quod alio principe uel priuatim uel publice consecutus sit ideo saltem a me rescindi ut potius mihi debeat sint rata et certa nec gratulatio ullius instauratis egeat precibus quem fortuna imperii uultu meliore respexit me nouis beneficiis uacare patiantur et ea demum sciant roganda esse quae non habent epistula eiusdem ad tullium iustum cum rerum omnium ordinatio quae prioribus temporibus incohatae consummatae sunt obseruanda sit tum epistulis etiam domitiani standum est c plinius traiano imperatori flauius archippus per salutem tuam aeternitatemque petit a me ut libellum quem mihi dedit mitterem tibi quod ego  sic roganti praestandum putaui ita tamen ut missurum me notum accusatrici eius facerem a qua et ipsa acceptum libellum his epistulis iunxi quo facilius uelut audita utraque parte dispiceres quid statuendum putares traianus plinio potuit quidem ignorasse domitianus in quo statu esset archippus cum tam multa ad honorem eius pertinentia scriberet sed meae naturae accommodatius est credere etiam statui eius subuentum interuentu principis praesertim cum etiam statuarum ei honor totiens decretus sit ab iis qui non ignorabant quid de illo paulus proconsul pronuntiasset quae tamen mi secunde carissime non eo pertinent ut si quid illi noui criminis obicitur minus de eo audiendum putes libellos furiae primae accusatricis item ipsius archippi quos alteri epistulae tuae iunxeras legi c plinius traiano imperatori tu quidem domine prouidentissime uereris ne commissus flumini atque ita mari lacus effluat sed ego in re praesenti inuenisse uideor quem ad modum huic periculo occurrerem potest enim lacus fossa usque ad flumen adduci nec tamen in flumen emitti sed relicto quasi margine contineri pariter et dirimi sic consequemur ut neque aqua uiduetur flumini mixtus et sit perinde ac si misceatur erit enim facile per  illam breuissimam terram quae interiacebit aduecta fossa onera transponere in flumen quod ita fiet si necessitas coget et spero non coget est enim et lacus ipse satis altus et nunc in contrariam partem flumen emittit quod interclusum inde et quo uolumus auersum sine ullo detrimento lacus tantum aquae quantum nunc portat effundet praeterea per id spatium per quod fossa fodienda est incidunt riui qui si diligenter colligantur augebunt illud quod lacus dederit enimuero si placeat fossam longius ducere et altius pressam mari aequare nec in flumen sed in ipsum mare emittere repercussus maris seruabit et reprimet quidquid e lacu ueniet quorum si nihil nobis loci natura praestaret expeditum tamen erat cataractis aquae cursum temperare uerum et haec et alia multo sagacius conquiret explorabitque librator quem plane domine debes mittere ut polliceris est enim res digna et magnitudine tua et cura ego interim calpurnio macro clarissimo uiro auctore te scripsi ut libratorem quam maxime idoneum mitteret traianus plinio manifestum mi secunde carissime nec prudentiam nec diligentiam tibi defuisse circa istum lacum cum tam multa prouisa habeas per quae nec periclitetur exhauriri et magis in usu nobis futurus sit elige igitur id quod praecipue res ipsa suaserit calpurnium macrum credo facturum ut te libratore instruat neque prouinciae istae his artificibus carent  c plinius traiano imperatori scripsit mihi domine lycormas libertus tuus ut si qua legatio a bosporo uenisset urbem petitura usque in aduentum suum retineretur et legatio quidem dumtaxat in eam ciuitatem in qua ipse sum nulla adhuc uenit sed uenit tabellarius sauromatae regis quem ego usus opportunitate quam mihi casus obtulerat cum tabellario qui lycormam ex itinere praecessit mittendum putaui ut posses ex lycormae et regis epistulis pariter cognoscere quae fortasse pariter scire deberes c plinius traiano imperatori rex sauromates scripsit mihi esse quaedam quae deberes quam maturissime scire qua ex causa festinationem tabellarii quem ad te cum epistulis misit diplomate adiuui c plinius traiano imperatori magna domine et ad totam prouinciam pertinens quaestio est de condicione et alimentis eorum quos uocant qreptous in qua ego auditis constitutionibus principum quia nihil inueniebam aut proprium aut uniuersale quod ad bithynos referretur consulendum te existimaui quid obseruari uelles neque putaui posse me in eo quod auctoritatem tuam posceret exemplis esse contentum recitabatur autem  apud me edictum quod dicebatur diui augusti ad andaniam pertinens recitatae et epistulae diui uespasiani ad lacedaemonios et diui titi ad eosdem et achaeos et domitiani ad auidium nigrinum et armenium brocchum proconsules item ad lacedaemonios quae ideo tibi non misi quia et parum emendata et quaedam non certae fidei uidebantur et quia uera et emendata in scriniis tuis esse credebam traianus plinio quaestio ista quae pertinet ad eos qui liberi nati expositi deinde sublati a quibusdam et in seruitute educati sunt saepe tractata est nec quicquam inuenitur in commentariis eorum principum qui ante me fuerunt quod ad omnes prouincias sit constitutum epistulae sane sunt domitiani ad auidium nigrinum et armenium brocchum quae fortasse debeant obseruari sed inter eas prouincias de quibus rescripsit non est bithynia et ideo nec adsertionem denegandam iis qui ex eius modi causa in libertatem uindicabuntur puto neque ipsam libertatem redimendam pretio alimentorum c plinius traiano imperatori legato sauromatae regis cum sua sponte nicaeae ubi me inuenerat biduo substitisset longiorem moram faciendam domine non putaui primum quod incertum adhuc erat quando libertus tuus lycormas uenturus esset deinde quod  ipse proficiscebar in diuersam prouinciae partem ita officii necessitate exigente haec in notitiam tuam perferenda existimaui quia proxime scripseram petisse lycormam ut legationem si qua uenisset a bosporo usque in aduentum suum retinerem quod diutius faciendi nulla mihi probabilis ratio occurrit praesertim cum epistulae lycormae quas detinere ut ante praedixi nolui aliquot diebus hinc legatum antecessurae uiderentur c plinius traiano imperatori petentibus quibusdam ut sibi reliquias suorum aut propter iniuriam uetustatis aut propter fluminis incursum aliaque his similia quocumque secundum exemplum proconsulum transferre permitterem quia sciebam in urbe nostra ex eius modi causa collegium pontificum adiri solere te domine maximum pontificem consulendum putaui quid obseruare me uelis traianus plinio durum est iniungere necessitatem prouincialibus pontificum adeundorum si reliquias suorum propter aliquas iustas causas transferre ex loco in alium locum uelint sequenda ergo potius tibi exempla sunt eorum qui isti prouinciae praefuerunt et ut causa cuique ita aut permittendum aut negandum c plinius traiano imperatori quaerenti mihi domine prusae ubi posset balineum quod  indulsisti fieri placuit locus in quo fuit aliquando domus ut audio pulchra nunc deformis ruinis per hoc enim consequemur ut foedissima facies ciuitatis ornetur atque etiam ut ipsa ciuitas amplietur nec ulla aedificia tollantur sed quae sunt uetustate sublapsa relaxentur in melius est autem huius domus condicio talis legauerat eam claudius polyaenus claudio caesari iussitque in peristylio templum ei fieri reliqua ex domo locari ex ea reditum aliquandiu ciuitas percepit deinde paulatim partim spoliata partim neglecta cum peristylio domus tota collapsa est ac iam paene nihil ex ea nisi solum superest quod tu domine siue donaueris ciuitati siue uenire iusseris propter opportunitatem loci pro summo munere accipiet ego si permiseris cogito in area uacua balineum collocare eum autem locum in quo aedificia fuerunt exedra et porticibus amplecti atque tibi consecrare cuius beneficio elegans opus dignumque nomine tuo fiet exemplar testamenti quamquam mendosum misi tibi ex quo cognosces multa polyaenum in eiusdem domus ornatum reliquisse quae ut domus ipsa perierunt a me tamen in quantum potuerit requirentur traianus plinio possumus apud prusenses area ista cum domo collapsa quam uacare scribis ad exstructionem balinei uti illud tamen parum expressisti an aedes in peristylio claudio facta esset nam si facta est licet collapsa sit religio eius occupauit solum  c plinius traiano imperatori postulantibus quibusdam ut de agnoscendis liberis restituendisque natalibus et secundum epistulam domitiani scriptam minicio rufo et secundum exempla proconsulum ipse cognoscerem respexi ad senatus consultum pertinens ad eadem genera causarum quod de iis tantum prouinciis loquitur quibus proconsules praesunt ideoque rem integram distuli dum tu domine praeceperis quid obseruare me uelis traianus plinio si mihi senatus consultum miseris quod haesitationem tibi fecit aestimabo an debeas cognoscere de agnoscendis liberis et natalibus ueris restituendis c plinius traiano imperatori appuleius domine miles qui est in statione nicomedensi scripsit mihi quendam nomine callidromum cum detineretur a maximo et dionysio pistoribus quibus operas suas locauerat confugisse ad tuam statuam perductumque ad magistratus indicasse seruisse aliquando laberio maximo captumque a susago in moesia et a decibalo muneri missum pacoro parthiae regi pluribusque annis in ministerio eius fuisse deinde fugisse atque ita in nicomediam peruenisse quem ego perductum ad me cum eadem narrasset mitten  dum ad te putaui quod paulo tardius feci dum requiro gemmam quam sibi habentem imaginem pacori et quibus ornatus fuisset subtractam indicabat uolui enim hanc quoque si inueniri potuisset simul mittere sicut glebulam misi quam se ex parthico metallo attulisse dicebat signata est anulo meo cuius est aposphragisma quadriga c plinius traiano imperatori iulius domine largus ex ponto nondum mihi uisus ac ne auditus quidem scilicet iudicio tuo credidit dispensationem quandam mihi erga te pietatis suae ministeriumque mandauit rogauit enim testamento ut hereditatem suam adirem cerneremque ac deinde praeceptis quinquaginta milibus nummum reliquum omne heracleotarum et tianorum ciuitatibus redderem ita ut esset arbitrii mei utrum opera facienda quae honori tuo consecrarentur putarem an instituendos quinquennales agonas qui traiani adpellarentur quod in notitiam tuam perferendum existimaui ob hoc maxime ut dispiceres quid eligere debeam traianus plinio iulius largus fidem tuam quasi te bene nosset elegit quid ergo potissimum ad perpetuitatem memoriae eius faciat secundum cuiusque loci condicionem ipse dispice et quod optimum existimaueris id sequere  c plinius traiano imperatori prouidentissime domine fecisti quod praecepisti calpurnio macro clarissimo uiro ut legionarium centurionem byzantium mitteret dispice an etiam iuliopolitanis simili ratione consulendum putes quorum ciuitas cum sit perexigua onera maxima sustinet tantoque grauiores iniurias quanto est infirmior patitur quidquid autem iuliopolitanis praestiteris id etiam toti prouinciae proderit sunt enim in capite bithyniae plurimisque per eam commeantibus transitum praebent traianus plinio ea condicio est ciuitatis byzantiorum confluente undique in eam commeantium turba ut secundum consuetudinem praecedentium temporum honoribus eius praesidio centurionis legionarii consulendum habuerimus si iuliopolitanis succurrendum eodem modo putauerimus onerabimus nos exemplo plures enim eo quanto infirmiores erunt idem petent fiduciam eam diligentiae tuae habeo ut credam te omni ratione id acturum ne sint obnoxii iniuriis si qui autem se contra disciplinam meam gesserint statim coerceantur aut si plus admiserint quam ut in re praesenti satis  puniantur si milites erunt legatis eorum quod deprehenderis notum facies aut si in urbem uersus uenturi erunt mihi scribes c plinius traiano imperatori cautum est domine pompeia lege quae bithynis data est ne quis capiat magistratum neue sit in senatu minor annorum triginta eadem lege comprehensum est ut qui ceperint magistratum sint in senatu secutum est dein edictum diui augusti quo permisit minores magistratus ab annis duobus et uiginti capere quaeritur ergo an qui minor triginta annorum gessit magistratum possit a censoribus in senatum legi et si potest an ii quoque qui non gesserint possint per eandem interpretationem ab ea aetate senatores legi a qua illis magistratum gerere permissum est quod alioqui factitatum adhuc et esse necessarium dicitur quia sit aliquanto melius honestorum hominum liberos quam e plebe in curiam admitti ego a destinatis censoribus quid sentirem interrogatus eos quidem qui minores triginta annis gessissent magistratum putabam posse in senatum et secundum edictum augusti et secundum legem pompeiam legi quoniam augustus gerere magistratus minoribus annis triginta permisisset lex senatorem esse uoluisset qui gessisset magistratum de iis autem qui non gessissent quamuis essent aetatis eiusdem cuius illi quibus gerere permissum est haesitabam per quod effectum est ut te domine consulerem quid obseruari uelles capita legis tum edictum augusti litteris subieci  traianus plinio interpretationi tuae mi secunde carissime idem existimo hactenus edicto diui augusti nouatam esse legem pompeiam ut magistratum quidem capere possent ii qui non minores duorum et uiginti annorum essent et qui cepissent in senatum cuiusque ciuitatis peruenirent ceterum non capto magistratu eos qui minores triginta annorum sint quia magistratum capere possint in curiam etiam loci cuiusque non existimo legi posse c plinius traiano imperatori cum prusae ad olympum domine publicis negotiis intra hospitium eodem die exiturus uacarem asclepiades magistratus indicauit adpellatum me a claudio eumolpo cum cocceianus dion in bule adsignari ciuitati opus cuius curam egerat uellet tum eumolpus adsistens flauio archippo dixit exigendam esse a dione rationem operis ante quam rei publicae traderetur quod aliter fecisset ac debuisset adiecit etiam esse in eodem positam tuam statuam et corpora sepultorum uxoris dionis et filii postulauitque ut cognoscerem pro tribunali quod cum ego me protinus facturum dilaturumque profectionem dixissem ut longiorem diem ad struendam causam darem utque in alia ciuitate cognoscerem petiit  ego me auditurum nicaeae respondi ubi cum consedissem cogniturus idem eumolpus tamquam si adhuc parum instructus dilationem petere coepit contra dion ut audiretur exigere dicta sunt utrimque multa etiam de causa ego cum dandam dilationem et te consulendum existimarem in re ad exemplum pertinenti dixi utrique parti ut postulationum suarum libellos darent uolebam enim te ipsorum potissimum uerbis ea quae erant proposita cognoscere et dion quidem se daturum dixit eumolpus respondit complexurum se libello quae rei publicae peteret ceterum quod ad sepultos pertineret non accusatorem se sed aduocatum flaui archippi cuius mandata pertulisset archippus cui eumolpus sicut prusiade adsistebat dixit se libellum daturum at nec eumolpus nec archippus quamquam plurimis diebus exspectati adhuc mihi libellos dederunt dion dedit quem huic epistulae iunxi ipse in re praesenti fui et uidi tuam quoque statuam in bibliotheca positam id autem in quo dicuntur sepulti filius et uxor dionis in area collocatum quae porticibus includitur te domine rogo ut me in hoc praecipue genere cognitionis regere digneris cum alioqui magna sit exspectatio ut necesse est in ea re quae et in confessum uenit et exemplis defenditur traianus plinio potuisti non haerere mi secunde carissime circa id de quo me consulendum existimasti cum propositum meum optime  nosses non ex metu nec terrore hominum aut criminibus maiestatis reuerentiam nomini meo adquiri omissa ergo ea quaestione quam non admitterem etiam si exemplis adiuuaretur ratio totius operis effecti sub cura cocceiani dionis excutiatur cum et utilitas ciuitatis exigat nec aut recuset dion aut debeat recusare c plinius traiano imperatori rogatus domine a nicaeensibus publice per ea quae mihi et sunt et debent esse sanctissima id est per aeternitatem tuam salutemque ut preces suas ad te perferrem fas non putaui negare acceptumque ab iis libellum huic epistulae iunxi traianus plinio nicaeensibus qui intestatorum ciuium suorum concessam uindicationem bonorum a diuo augusto adfirmant debebis uacare contractis omnibus personis ad idem negotium pertinentibus adhibitis uirdio gemellino et epimacho liberto meo procuratoribus ut aestimatis etiam iis quae contra dicuntur quod optimum credideritis statuatis c plinius traiano imperatori maximum libertum et procuratorem tuum domine per omne tempus quo fuimus una probum et industrium et  diligentem ac sicut rei tuae amantissimum ita disciplinae tenacissimum expertus libenter apud te testimonio prosequor ea fide quam tibi debeo c plinius traiano imperatori gauium bassum domine praefectum orae ponticae integrum probum industrium atque inter ista reuerentissimum mei expertus uoto pariter et suffragio prosequor ea fide quam tibi debeo c plinius traiano imperatori    quam ea quae speret instructum commilitio tuo cuius disciplinae debet quod indulgentia tua dignus est apud me et milites et pagani a quibus iustitia eius et humanitas penitus inspecta est certatim ei qua priuatim qua publice testimonium perhibuerunt quod in notitiam tuam perfero ea fide quam tibi debeo c plinius traiano imperatori nymphidium lupum domine primipilarem commilitonem habui cum ipse tribunus essem ille praefectus inde familiariter diligere coepi creuit postea caritas ipsa mutuae uetustate amicitiae itaque et quieti eius inieci manum et exegi ut me in bithynia consilio instrueret quod ille  amicissime et otii et senectutis ratione postposita et iam fecit et facturus est quibus ex causis necessitudines eius inter meas numero filium in primis nymphidium lupum iuuenem probum industrium et egregio patre dignissimum suffecturum indulgentiae tuae sicut primis eius experimentis cognoscere potes cum praefectus cohortis plenissimum testimonium meruerit iuli ferocis et fusci salinatoris clarissimorum uirorum meum gaudium domine meamque gratulationem filii honore cumulabis c plinius traiano imperatori opto domine et hunc natalem et plurimos alios quam felicissimos agas aeternaque laude florentem uirtutis tuae gloriam    quam incolumis et fortis aliis super alia operibus augebis traianus plinio agnosco uota tua mi secunde carissime quibus precaris ut plurimos et felicissimos natales florente statu rei publicae nostrae agam c plinius traiano imperatori sinopenses domine aqua deficiuntur quae uidetur et bona et copiosa ab sexto decimo miliario posse perduci est  tamen statim ab capite paulo amplius passus mille locus suspectus et mollis quem ego interim explorari modico impendio iussi an recipere et sustinere opus possit pecunia curantibus nobis contracta non deerit si tu domine hoc genus operis et salubritati et amoenitati ualde sitientis coloniae indulseris traianus plinio ut coepisti secunde carissime explora diligenter an locus ille quem suspectum habes sustinere opus aquae ductus possit neque dubitandum puto quin aqua perducenda sit in coloniam sinopensem si modo et uiribus suis adsequi potest cum plurimum ea res et salubritati et uoluptati eius collatura sit c plinius traiano imperatori amisenorum ciuitas libera et foederata beneficio indulgentiae tuae legibus suis utitur in hac datum mihi libellum ad eranous pertinentem his litteris subieci ut tu domine dispiceres quid et quatenus aut permittendum aut prohibendum putares traianus plinio amisenos quorum libellum epistulae tuae iunxeras si legibus istorum quibus beneficio foederis utuntur concessum est eranum habere possumus quo minus habeant non impe  dire eo facilius si tali collatione non ad turbas et ad inlicitos coetus sed ad sustinendam tenuiorum inopiam utuntur in ceteris ciuitatibus quae nostro iure obstrictae sunt res huius modi prohibenda est c plinius traiano imperatori suetonium tranquillum probissimum honestissimum eruditissimum uirum et mores eius secutus et studia iam pridem domine in contubernium adsumpsi tantoque magis diligere coepi quanto nunc propius inspexi huic ius trium liberorum necessarium faciunt duae causae nam et iudicia amicorum promeretur et parum felix matrimonium expertus est impetrandumque a bonitate tua per nos habet quod illi fortunae malignitas denegauit scio domine quantum beneficium petam sed peto a te cuius in omnibus desideriis meis indulgentiam experior potes enim colligere quanto opere cupiam quod non rogarem absens si mediocriter cuperem traianus plinio quam parce haec beneficia tribuam utique mi secunde carissime haeret tibi cum etiam in senatu adfirmare soleam non excessisse me numerum quem apud amplissimum ordinem suffecturum mihi professus sum tuo tamen desiderio subscripsi et dedisse me ius trium liberorum suetonio tranquillo ea condicione qua adsueui referri in commentarios meos iussi  c plinius traiano imperatori sollemne est mihi domine omnia de quibus dubito ad te referre quis enim potest melius uel cunctationem meam regere uel ignorantiam instruere cognitionibus de christianis interfui numquam ideo nescio quid et quatenus aut puniri soleat aut quaeri nec mediocriter haesitaui sitne aliquod discrimen aetatum an quamlibet teneri nihil a robustioribus differant detur paenitentiae uenia an ei qui omnino christianus fuit desisse non prosit nomen ipsum si flagitiis careat an flagitia cohaerentia nomini puniantur interim in iis qui ad me tamquam christiani deferebantur hunc sum secutus modum interrogaui ipsos an essent christiani confitentes iterum ac tertio interrogaui supplicium minatus perseuerantes duci iussi neque enim dubitabam qualecumque esset quod faterentur pertinaciam certe et inflexibilem obstinationem debere puniri fuerunt alii similis amentiae quos quia ciues romani erant adnotaui in urbem remittendos mox ipso tractatu ut fieri solet diffundente se crimine plures species inciderunt propositus est libellus sine auctore multorum nomina continens qui negabant esse se christianos aut fuisse cum praeeunte me deos adpellarent et imagini tuae quam propter hoc iusseram cum simulacris numinum adferri ture ac uino supplicarent praeterea male dicerent christo quorum nihil cogi posse dicuntur qui sunt re uera christiani dimittendos putaui alii ab indice nominati esse  se christianos dixerunt et mox negauerunt fuisse quidem sed desisse quidam ante triennium quidam ante plures annos non nemo etiam ante uiginti hi quoque omnes et imaginem tuam deorumque simulacra uenerati sunt et christo male dixerunt adfirmabant autem hanc fuisse summam uel culpae suae uel erroris quod essent soliti stato die ante lucem conuenire carmenque christo quasi deo dicere secum inuicem seque sacramento non in scelus aliquod obstringere sed ne furta ne latrocinia ne adulteria committerent ne fidem fallerent ne depositum adpellati abnegarent quibus peractis morem sibi discedendi fuisse rursusque coeundi ad capiendum cibum promiscuum tamen et innoxium quod ipsum facere desisse post edictum meum quo secundum mandata tua hetaerias esse uetueram quo magis necessarium credidi ex duabus ancillis quae ministrae dicebantur quid esset ueri et per tormenta quaerere nihil aliud inueni quam superstitionem prauam et immodicam ideo dilata cognitione ad consulendum te decucurri uisa est enim mihi res digna consultatione maxime propter periclitantium numerum multi enim omnis aetatis omnis ordinis utriusque sexus etiam uocantur in periculum et uocabuntur neque ciuitates tantum sed uicos etiam atque agros superstitionis istius contagio peruagata est quae uidetur sisti et corrigi posse certe satis constat prope iam desolata templa coepisse celebrari et sacra sollemnia diu intermissa repeti passimque uenire carnem uictimarum cuius adhuc raris  simus emptor inueniebatur ex quo facile est opinari quae turba hominum emendari possit si sit paenitentiae locus traianus plinio actum quem debuisti mi secunde in excutiendis causis eorum qui christiani ad te delati fuerant secutus es neque enim in uniuersum aliquid quod quasi certam formam habeat constitui potest conquirendi non sunt si deferantur et arguantur puniendi sunt ita tamen ut qui negauerit se christianum esse idque re ipsa manifestum fecerit id est supplicando dis nostris quamuis suspectus in praeteritum ueniam ex paenitentia impetret sine auctore uero propositi libelli in nullo crimine locum habere debent nam et pessimi exempli nec nostri saeculi est c plinius traiano imperatori amastrianorum ciuitas domine et elegans et ornata habet inter praecipua opera pulcherrimam eandemque longissimam plateam cuius a latere per spatium omne porrigitur nomine quidem flumen re uera cloaca foedissima ac sicut turpis immundissimo adspectu ita pestilens odore taeterrimo quibus ex causis non minus salubritatis quam decoris interest eam contegi quod fiet si permiseris curantibus nobis ne desit quoque pecunia operi tam magno quam necessario  traianus plinio rationis est mi secunde carissime contegi aquam istam quae per ciuitatem amastrianorum fluit si intecta salubritati obest pecunia ne huic operi desit curaturum te secundum diligentiam tuam certum habeo c plinius traiano imperatori uota domine priore anno nuncupata alacres laetique persoluimus nouaque rursus certante commilitonum et prouincialium pietate suscepimus precati deos ut te remque publicam florentem et incolumem ea benignitate seruarent quam super magnas plurimasque uirtutes praecipua sanctitate obsequio deorum honore meruisti traianus plinio soluisse uota dis immortalibus te praeeunte pro mea incolumitate commilitones cum prouincialibus laetissimo consensu et in futurum nuncupasse libenter mi secunde carissime cognoui litteris tuis c plinius traiano imperatori diem quo in te tutela generis humani felicissima successione translata est debita religione celebrauimus commendantes dis imperii tui auctoribus et uota publica et gaudia  traianus plinio diem imperii mei debita laetitia et religione commilitonibus et prouincialibus praeeunte te celebratum libenter cognoui litteris tuis c plinius traiano imperatori ualerius domine paulinus excepto paulino ius latinorum suorum mihi reliquit ex quibus rogo tribus interim ius quiritium des uereor enim ne sit immodicum pro omnibus pariter inuocare indulgentiam tuam qua debeo tanto modestius uti quanto pleniorem experior sunt autem pro quibus peto c ualerius astraeus c ualerius dionysius c ualerius aper traianus plinio cum honestissime iis qui apud fidem tuam a ualerio paulino depositi sunt consultum uelis mature per me iis interim quibus nunc petisti dedisse me ius quiritium referri in commentarios meos iussi idem facturus in ceteris pro quibus petieris c plinius traiano imperatori rogatus domine a p accio aquila centurione cohortis sextae equestris ut mitterem tibi libellum per quem indul  gentiam pro statu filiae suae implorat durum putaui negare cum scirem quantam soleres militum precibus patientiam humanitatemque praestare traianus plinio libellum p accii aquilae centurionis sextae equestris quem mihi misisti legi cuius precibus motus dedi filiae eius ciuitatem romanam libellum rescriptum quem illi redderes misi tibi c plinius traiano imperatori quid habere iuris uelis et bithynas et ponticas ciuitates in exigendis pecuniis quae illis uel ex locationibus uel ex uenditionibus aliisue causis debeantur rogo domine rescribas ego inueni a plerisque proconsulibus concessam iis protopraxian eamque pro lege ualuisse existimo tamen tua prouidentia constituendum aliquid et sanciendum per quod utilitatibus eorum in perpetuum consulatur nam quae sunt ab illis instituta sint licet sapienter indulta breuia tamen et infirma sunt nisi illis tua contingit auctoritas traianus plinio quo iure uti debeant bithynae uel ponticae ciuitates in iis pecuniis quae ex quaque causa rei publicae debebuntur ex lege cuiusque animaduertendum est nam siue habent priuilegium quo ceteris creditoribus anteponantur custodiendum  est siue non habent in iniuriam priuatorum id dari a me non oportebit c plinius traiano imperatori ecdicus domine amisenorum ciuitatis petebat apud me a iulio pisone denariorum circiter quadraginta milia donata ei publice ante uiginti annos bule et ecclesia consentiente utebaturque mandatis tuis quibus eius modi donationes uetantur piso contra plurima se in rem publicam contulisse ac prope totas facultates erogasse dicebat addebat etiam temporis spatium postulabatque ne id quod pro multis et olim accepisset cum euersione reliquae dignitatis reddere cogeretur quibus ex causis integram cognitionem differendam existimaui ut te domine consulerem quid sequendum putares traianus plinio sicut largitiones ex publico fieri mandata prohibent ita ne multorum securitas subruatur factas ante aliquantum temporis retractari atque in inritum uindicari non oportet quidquid ergo ex hac causa actum ante uiginti annos erit omittamus non minus enim hominibus cuiusque loci quam pecuniae publicae consultum uolo c plinius traiano imperatori lex pompeia domine qua bithyni et pontici utuntur eos qui in bulen a censoribus leguntur dare pecuniam non  iubet sed ii quos indulgentia tua quibusdam ciuitatibus super legitimum numerum adicere permisit et singula milia denariorum et bina intulerunt anicius deinde maximus proconsul eos etiam qui a censoribus legerentur dumtaxat in paucissimis ciuitatibus aliud aliis iussit inferre superest ergo ut ipse dispicias an in omnibus ciuitatibus certum aliquid omnes qui deinde buleutae legentur debeant pro introitu dare nam quod in perpetuum mansurum est a te constitui decet cuius factis dictisque debetur aeternitas traianus plinio honorarium decurionatus omnes qui in quaque ciuitate bithyniae decuriones fiunt inferre debeant necne in uniuersum a me non potest statui id ergo quod semper tutissimum est sequendam cuiusque ciuitatis legem puto sed uerius eos qui inuitati fiunt decuriones id existimo acturos ut praestatione ceteris praeferantur c plinius traiano imperatori lege domine pompeia permissum bithynicis ciuitatibus adscribere sibi quos uellent ciues dum ne quem earum ciuitatium quae sunt in bithynia eadem lege sancitur quibus  de causis e senatu a censoribus eiciantur inde me quidam ex censoribus consulendum putauerunt an eicere deberent eum qui esset alterius ciuitatis ego quia lex sicut adscribi ciuem alienum uetabat ita eici e senatu ob hanc causam non iubebat praeterea quod adfirmabatur mihi in omni ciuitate plurimos esse buleutas ex aliis ciuitatibus futurumque ut multi homines multaeque ciuitates concuterentur ea parte legis quae iam pridem consensu quodam exoleuisset necessarium existimaui consulere te quid seruandum putares capita legis his litteris subieci traianus plinio merito haesisti secunde carissime quid a te rescribi oporteret censoribus consulentibus an manere deberent in senatu aliarum ciuitatium eiusdem tamen prouinciae ciues nam et legis auctoritas et longa consuetudo usurpata contra legem in diuersum mouere te potuit mihi hoc temperamentum eius placuit ut ex praeterito nihil nouaremus sed manerent quamuis contra legem adsciti quarumcumque ciuitatium ciues in futurum autem lex pompeia obseruaretur cuius uim si retro quoque uelimus custodire multa necesse est perturbari  c plinius traiano imperatori qui uirilem togam sumunt uel nuptias faciunt uel ineunt magistratum uel opus publicum dedicant solent totam bulen atque etiam e plebe non exiguum numerum uocare binosque denarios uel singulos dare quod an celebrandum et quatenus putes rogo scribas ipse enim sicut arbitror praesertim ex sollemnibus causis concedendum ius istud inuitationis ita uereor ne ii qui mille homines interdum etiam plures uocant modum excedere et in speciem dianomhs incidere uideantur traianus plinio merito uereris ne in speciem dianomhs incidat inuitatio quae et in numero modum excedit et quasi per corpora non uiritim singulos ex notitia ad sollemnes sportulas contrahit sed ego ideo prudentiam tuam elegi ut formandis istius prouinciae moribus ipse moderareris et ea constitueres quae ad perpetuam eius prouinciae quietem essent profutura c plinius traiano imperatori athletae domine ea quae pro iselasticis certaminibus constituisti deberi sibi putant statim ex eo die quo sunt coronati nihil enim referre quando sint patriam inuecti  sed quando certamine uicerint ex quo inuehi possint ego contra scribo iselastici nomine itaque eorum uehementer addubitem an sit potius id tempus quo eishlasan intuendum iidem obsonia petunt pro eo agone qui a te iselasticus factus est quamuis uicerint ante quam fieret aiunt enim congruens esse sicut non detur sibi pro iis certaminibus quae esse iselastica postquam uicerunt desierunt ita pro iis dari quae esse coeperunt hic quoque non mediocriter haereo ne cuiusquam retro habeatur ratio dandumque quod tunc cum uincerent non debebatur rogo ergo ut dubitationem meam regere id est beneficia tua interpretari ipse digneris traianus plinio iselasticum tunc primum mihi uidetur incipere deberi cum quis in ciuitatem suam ipse eishlasen obsonia eorum certaminum quae iselastica esse placuit mihi si ante iselastica non fuerunt retro non debentur nec proficere pro desiderio athletarum potest quod eorum quae postea iselastica non esse constitui quam uicerunt accipere desierunt mutata enim condicione certaminum nihilo minus quae ante perceperant non reuocantur c plinius traiano imperatori usque in hoc tempus domine neque cuiquam diplomata commodaui neque in rem ullam nisi tuam misi quam per  petuam seruationem meam quaedam necessitas rupit uxori enim meae audita morte aui uolenti ad amitam suam excurrere usum eorum negare durum putaui cum talis officii gratia in celeritate consisteret sciremque te rationem itineris probaturum cuius causa erat pietas haec tibi scripsi quia mihi parum gratus fore uidebar si dissimulassem inter alia beneficia hoc unum quoque me debere indulgentiae tuae quod fiducia eius quasi consulto te non dubitaui facere quem si consuluissem sero fecissem traianus plinio merito habuisti secunde carissime fiduciam animi mei nec dubitandum fuisset si exspectasses donec me consuleres an iter uxoris tuae diplomatibus quae officio tuo dedi adiuuandum esset cum apud amitam suam uxor tua deberet etiam celeritate gratiam aduentus sui augere  panegyricus plini secundi dictus traiano imp bene ac sapienter patres conscripti maiores instituerunt ut rerum agendarum ita dicendi initium a precationibus capere quod nihil rite nihil prouidenter homines sine deorum immortalium ope consilio honore auspicarentur qui mos cui potius quam consuli aut quando magis usurpandus colendusque est quam cum imperio senatus auctoritate rei publicae ad agendas optimo principi gratias excitamur quod enim praestabilius est aut pulchrius munus deorum quam castus et sanctus et dis simillimus princeps ac si adhuc dubium fuisset forte casuque rectores terris an aliquo numine darentur principem tamen nostrum liqueret diuinitus constitutum non enim occulta potestate fatorum sed ab ioue ipso coram ac palam repertus electus est quippe inter aras et altaria eodemque loci quem deus ille tam manifestus ac praesens quam caelum ac sidera insedit quo magis aptum piumque est te iuppiter optime antea conditorem nunc conseruatorem imperii nostri precari ut mihi digna consule digna senatu digna principe contingat oratio utque omnibus quae dicentur a me libertas fides ueritas constet tantumque a specie adulationis absit gratiarum actio mea quantum abest a necessitate equidem non consuli modo sed omnibus ciuibus enitendum reor ne quid de principe nostro ita dicant ut idem illud de alio dici potuisse uideatur quare abeant ac recedant uoces illae quas metus exprimebat nihil quale ante dicamus nihil enim quale antea patimur nec eadem de principe palam quae prius praedicemus neque enim eadem secreto quae prius  loquimur discernatur orationibus nostris diuersitas temporum et ex ipso genere gratiarum agendarum intellegatur cui quando sint actae nusquam ut deo nusquam ut numini blandiamur non enim de tyranno sed de ciue non de domino sed de parente loquimur unum ille se ex nobiset hoc magis excellit atque eminet quod unum ex nobis putat nec minus hominem se quam hominibus praeesse meminit intellegamus ergo bona nostra dignosque nos illis usu probemus atque identidem cogitemus quam sit indignum si maius principibus praestemus obsequium qui seruitute ciuium quam qui libertate laetantur et populus quidem romanus dilectum principum seruat quantoque paulo ante concentu formosum alium hunc fortissimum personat quibusque aliquando clamoribus gestum alterius et uocem huius pietatem abstinentiam mansuetudinem laudat quid nos ipsi diuinitatem principis nostri an humanitatem temperantiam facilitatem ut amor et gaudium tulit celebrare uniuersi solemus iam quid tam ciuile tam senatorium quam illud additum a nobis optimi cognomen quod peculiare huius et proprium adrogantia priorum principum fecit enimuero quam commune quam ex aequo quod felices nos felicem illum praedicamus alternisque uotis haec faciat haec audiat quasi non dicturi nisi fecerit comprecamur ad quas ille uoces lacrimis etiam ac multo pudore suffunditur agnoscit enim sentitque sibi non principi dici igitur quod temperamentum omnes in illo subito pietatis calore seruamus hoc singuli quoque meditatique teneamus sciamusque nullum esse neque sincerius neque acceptius genus gratiarum quam quod illas acclamationes aemulemur  quae fingendi non habent tempus quantum ad me pertinet laborabo ut orationem meam ad modestiam principis moderationemque submittam nec minus considerabo quid aures eius pati possint quam quid uirtutibus debeatur magna et inusitata principis gloria cui gratias acturus non tam uereor ne me in laudibus suis parcum quam ne nimium putet haec me cura haec difficultas sola circumstat nam merenti gratias agere facile est patres conscripti non enim periculum est ne cum loquar de humanitate exprobrari sibi superbiam credat cum de frugalitate luxuriam cum de clementia crudelitatem cum de liberalitate auaritiam cum de benignitate liuorem cum de continentia libidinem cum de labore inertiam cum de fortitudine timorem ac ne illud quidem uereor ne gratus ingratusue uidear prout satis aut parum dixero animaduerto enim etiam deos ipsos non tam accuratis adorantium precibus quam innocentia et sanctitate laetari gratioremque existimari qui delubris eorum puram castamque mentem quam qui meditatum carmen intulerit sed parendum est senatus consulto quod ex utilitate publica placuit ut consulis uoce sub titulo gratiarum agendarum boni principes quae facerent recognoscerent mali quae facere deberent id nunc eo magis sollemne ac necessarium est quod parens noster priuatas gratiarum actiones cohibet et comprimit intercessurus etiam publicis si permitteret sibi uetare quod senatus iuberet utrumque caesar auguste moderate et quod alibi tibi gratias agi non sinis et quod hic sinis non enim a te ipso tibi honor iste sed ab agentibus habetur cedis adfectibus nostris nec nobis munera tua praedicare sed audire tibi necesse est saepe ego mecum patres conscripti tacitus agitaui qualem quantumque esse oporteret cuius dicione nutuque maria terrae pax bella regerentur cum interea fingenti formantique  mihi principem quem aequata dis immortalibus potestas deceret numquam uoto saltem concipere succurrit similem huic quem uidemus enituit aliquis in bello sed obsoleuit in pace alium toga sed non et arma honestarunt reuerentiam ille terrore alius amorem humilitate captauit ille quaesitam domi gloriam in publico hic in publico partam domi perdidit postremo adhuc nemo exstitit cuius uirtutes nullo uitiorum confinio laederentur at principi nostro quanta concordia quantusque concentus omnium laudum omnisque gloriae contigit ut nihil seueritati eius hilaritate nihil grauitati simplicitate nihil maiestati humanitate detrahitur iam firmitas iam proceritas corporis iam honor capitis et dignitas oris ad hoc aetatis indeflexa maturitas nec sine quodam munere deum festinatis senectutis insignibus ad augendam maiestatem ornata caesaries nonne longe lateque principem ostentant talem esse oportuit quem non bella ciuilia nec armis oppressa res publica sed pax et adoptio et tandem exorata terris numina dedissent an fas erat nihil differre inter imperatorem quem homines et quem di fecissent quorum quidem in te caesar auguste iudicium et fauor tunc statim cum ad exercitum proficiscereris et quidem inusitato omine enotuit nam ceteros principes aut largus cruor hostiarum aut sinister uolatus auium consulentibus nuntiauit tibi ascendenti de more capitolium quamquam non id agentium ciuium clamor ut iam principi occurrit siquidem omnis turba quae limen insederat ad ingressum tuum foribus reclusis illa quidem ut tunc arbitrabatur deum ceterum ut docuit euentus te consalutauit imperatorem nec aliter a cunctis omen acceptum est nam ipse intellegere nolebas recusabas enim imperare recusabas quod erat bene imperaturi igitur cogendus  fuisti cogi porro non poteras nisi periculo patriae et nutatione rei publicae obstinatum enim tibi non suscipere imperium nisi seruandum fuisset quare ego illum ipsum furorem motumque castrensem reor exstitisse quia magna ui magnoque terrore modestia tua uincenda erat ac sicut maris caelique temperiem turbines tempestatesque commendant ita ad augendam pacis tuae gratiam illum tumultum praecessisse crediderim habet has uices condicio mortalium ut aduersa ex secundis ex aduersis secunda nascantur occultat utrorumque semina deus et plerumque bonorum malorumque causae sub diuersa specie latent magnum quidem illud saeculo dedecus magnum rei publicae uulnus impressum est imperator et parens generis humani obsessus captus inclusus ablata mitissimo seni seruandorum hominum potestas ereptumque principi illud in principatu beatissimum quod nihil cogitur si tamen haec sola erat ratio quae te publicae salutis gubernaculis admoueret prope est ut exclamem tanti fuisse corrupta est disciplina castrorum ut tu corrector emendatorque contingeres inductum pessimum exemplum ut optimum opponeretur postremo coactus princeps quos nolebat occidere ut daret principem qui cogi non posset olim tu quidem adoptari merebare sed nescissemus quantum tibi deberet imperium si ante adoptatus esses exspectatum est tempus quo liqueret non tam accepisse te beneficium quam dedisse confugit in sinum tuum concussa res publica ruensque imperium super imperatorem imperatoris tibi uoce delatum est imploratus adoptione et accitus es ut olim duces magni a peregrinis externisque bellis ad opem patriae ferendam reuocari solebant ita filius ac parens uno eodemque momento rem maximam inuicem praestitistis ille tibi imperium dedit tu  illi reddidisti solus ergo ad hoc aeui pro munere tanto paria accipiendo fecisti immo ultra dantem obligasti communicato enim imperio sollicitior tu ille securior factus est o nouum atque inauditum ad principatum iter non te propria cupiditas proprius metus sed aliena utilitas alienus timor principem fecit uidearis licet quod est amplissimum inter homines consecutus felicius tamen erat illud quod reliquisti sub bono principe priuatus esse desisti adsumptus es in laborum curarumque consortium nec te prospera et laeta stationis istius sed aspera et dura ad capessendam eam compulerunt suscepisti imperium postquam alium suscepti paenitebat nulla adoptati cum eo qui adoptabat cognatio nulla necessitudo nisi quod uterque optimus erat dignusque alter eligi alter eligere itaque adoptatus es non ut prius alius atque alius in gratiam uxoris adsciuit enim te filium non uitricus sed princeps eodemque animo diuus nerua pater tuus factus est quo erat omnium nec decet aliter filium adsumi si adsumatur a principe an senatum populumque romanum exercitus prouincias socios transmissurus uni successorem e sinu uxoris accipias summaeque potestatis heredem tantum intra domum tuam quaeras non totam per ciuitatem circumferas oculos et hunc tibi proximum hunc coniunctissimum existimes quem optimum quem dis simillimum inueneris imperaturus omnibus eligi debet ex omnibus non enim seruolis tuis dominum ut possis esse contentus quasi necessario herede sed principem ciuibus daturus et imperatorem superbum istud et regium nisi adoptes eum quem constet imperaturum fuisse etiamsi non  adoptasses fecit hoc nerua nihil interesse arbitratus genueris an elegeris si perinde sine iudicio adoptentur liberi ac nascuntur nisi quod tamen aequiore animo ferunt homines quem princeps parum feliciter genuit quam quem male elegit sedulo ergo uitauit hunc casum nec modo iudicium hominum sed deorum etiam in consilium adsumpsit itaque non in cubiculo sed in templo nec ante genialem torum sed ante puluinar iouis optimi maximi adoptio peracta est qua tandem non seruitus nostra sed libertas et salus et securitas fundabatur sibi enim gloriam illam di uindicauerunt horum opus horum illud imperium nerua tantum minister fuit utque adoptaret tam paruit quam tu qui adoptabaris adlata erat ex pannonia laurea id agentibus dis ut inuicti imperatoris exortum uictoriae insigne decoraret hanc imperator nerua in gremio iouis collocarat cum repente solito maior augustiorque aduocata contione hominum deorumque te filium sibi hoc est unicum auxilium fessis rebus adsumpsit inde quasi depositi imperii qua securitate qua gloria laetus nam quantulum refert deponas an partiaris imperium nisi quod difficilius hoc est non secus ac praesenti tibi innixus tuis umeris se patriamque sustentans tua iuuenta tuo robore inualuit statim consedit omnis tumultus non adoptionis opus istud sed adoptati fuit atque adeo temere fecerat nerua si adoptasset alium oblitine sumus ut nuper post adoptionem  non desierit seditio sed coeperit inritamentum istud irarum et fax tumultus fuisset nisi incidisset in te an dubium est ut dare posset imperium imperator qui reuerentiam amiserat auctoritate eius effectum cui dabatur simul filius simul caesar mox imperator et consors tribuniciae potestatis et omnia pariter et statim factus es quae proxime parens uerus tantum in alterum filium contulit magnum hoc tuae moderationis indicium quod non solum successor imperii sed particeps etiam sociusque placuisti nam successor etiamsi nolis habendus est non est habendus socius nisi uelis credentne posteri patricio et consulari et triumphali patre genitum cum fortissimum amplissimum amantissimum sui exercitum regeret imperatorem non ab exercitu factum eidem cum germaniae praesideret germanici nomen hinc missum nihil ipsum ut imperator fieret agitasse nihil fecisse nisi quod meruit et paruit paruisti enim caesar et ad principatum obsequio peruenisti nihilque magis a te subiecti animo factum est quam quod imperare coepisti iam caesar iam imperator iam germanicus absens et ignarus et post tanta nomina quantum ad te pertinet priuatus magnum uideretur si dicerem nescisti te imperatorem futurum eras imperator et esse te nesciebas ut uero ad te fortunae tuae nuntius uenit malebas quidem hoc esse quod fueras sed non erat liberum an non obsequereris principi ciuis legatus imperatori filius patri ubi deinde disciplina ubi mos a maioribus traditus quodcumque imperator munus iniungeret aequo animo paratoque subeundi quid enim si prouincias ex prouinciis ex bellis bella mandaret apparet eodem illo uti iure cum ad imperium reuocet quo sit usus cum ad exercitum miserit nihilque interesse ire legatum an redire principem iubeat nisi quod maior sit obsequii gloria in eo quod quis minus uelit  augebat auctoritatem iubentis in summum discrimen auctoritas eius adducta utque magis parendum imperanti putares efficiebatur eo quod ab aliis minus parebatur ad hoc audiebas senatus populique consensum non unius neruae iudicium illud illa electio fuit nam qui ubique sunt homines hoc idem uotis expetebant ille tantum iure principis occupauit primusque fecit quod facturi omnes erant nec hercule tanto opere cunctis factum placeret nisi placuisset ante quam fieret at quo di boni temperamento potestatem tuam fortunamque moderatus es imperator tu titulis et imaginibus et signis ceterum modestia labore uigilantia dux et legatus et miles cum iam tua uexilla tuas aquilas magno gradu anteires neque aliud tibi ex illa adoptione quam filii pietatem filii obsequium adsereres longamque huic nomini aetatem longam gloriam precarere iam te prouidentia deorum primum in locum prouexerat tu adhuc in secundo resistere atque etiam senescere optabas priuatus tibi uidebaris quam diu imperator et alius esset audita sunt tua uota sed in quantum optimo illi et sanctissimo seni utile fuit quem di ideo caelo uindicauerunt ne quid post illud diuinum et immortale factum mortale faceret deberi quippe maximo operi hanc uenerationem ut nouissimum esset auctoremque eius statim consecrandum ut quandoque inter posteros quaereretur an illud iam deus fecisset ita ille nullo magis nomine publicus parens quam quia tuus ingens gloria ingensque fama cum abunde expertus esset quam bene umeris tuis sederet imperium tibi terras te terris reliquit eo ipso carus omnibus ac desiderandus quod prospexerat ne desideraretur  quem tu lacrimis primum ita ut filium decuit mox templis honestasti non imitatus illos qui hoc idem sed alia mente fecerunt dicauit caelo tiberius augustum sed ut maiestatis crimen induceret claudium nero sed ut irrideret uespasianum titus domitianus titum sed ille ut dei filius hic ut frater uideretur tu sideribus patrem intulisti non ad metum ciuium non in contumeliam numinum non in honorem tuum sed quia deum credis minus hoc est cum fit ab iis qui et sese deos putant sed licet illum aris puluinaribus flamine colas non alio magis tamen deum et facis et probas quam quod ipse talis es in principe enim qui electo successore fato concessit una itemque certissima diuinitatis fides est bonus successor num ergo tibi ex immortalitate patris aliquid adrogantiae accessit num hos proximos diuinitate parentum desides ac superbos potius quam illos ueteres et antiquos aemuleris qui hoc ipsum imperium    quam imperator cuius pulsi fugatique non aliud maius habebatur indicium quam si triumpharet ergo sustulerant animos et iugum excusserant nec iam nobiscum de sua libertate sed de nostra seruitute certabant ac ne indutias quidem nisi aequis condicionibus inibant legesque ut acciperent dabant at nunc rediit omnibus terror et metus et uotum imperata faciendi uident enim romanum ducem unum ex illis ueteribus et priscis quibus imperatorium nomen addebant contecti caedibus campi et infecta uictoriis maria accipimus obsides ergo non emimus nec ingentibus damnis immensisque muneribus paciscimur ut uicerimus rogant supplicant largimur negamus utrumque ex imperii maiestate agunt gratias qui impetrauerunt non audent queri quibus negatum est  an audeant qui sciant te adsedisse ferocissimis populis eo ipso tempore quod amicissimum illis difficillimum nobis cum danubius ripas gelu iungit duratusque glacie ingentia tergo bella transportat cum ferae gentes non telis magis quam suo caelo suo sidere armantur sed ubi in proximo tu non secus ac si mutatae temporum uices essent illi quidem latibulis suis clausi tenebantur nostra agmina percursare ripas et aliena occasione si permitteres uti ultroque hiemem suam barbaris inferre gaudebant haec tibi apud hostes ueneratio quid apud milites quam admirationem quemadmodum comparasti cum tecum inediam tecum sitim ferrent cum in illa meditatione campestri militaribus turmis imperatorium puluerem sudoremque misceres nihil a ceteris nisi robore ac praestantia differens libero marte nunc cominus tela uibrares nunc uibrata susciperes alacer uirtute militum et laetus quotiens aut cassidi tuae aut clipeo grauior ictus incideret laudabas quippe ferientes hortabarisque ut auderent et audebant iam cum spectator moderatorque ineuntium certamina uirorum arma componeres tela temptares ac si quod durius accipienti uideretur ipse librares quid cum solacium fessis aegris opem ferres non tibi moris tua inire tentoria nisi commilitonum ante lustrasses nec requiem corpori nisi post omnes dare hac mihi admiratione dignus imperator uix uideretur si inter fabricios et scipiones et camillos talis esset tunc enim illum imitationis ardor semperque melior aliquis accenderet postquam uero studium armorum a manibus ad oculos ad uoluptatem a labore translatum est postquam exercitationibus  nostris non ueteranorum aliquis cui decus muralis aut ciuica sed graeculus magister adsistit quam magnum est unum ex omnibus patrio more patria uirtute laetari et sine aemulo ac sine exemplo secum certare secum contendere ac sicut imperet solus solum ita esse qui debeat imperare non incunabula haec tibi caesar et rudimenta cum puer admodum parthica lauro gloriam patris augeres nomenque germanici iam tum mererere cum ferociam superbiamque parthorum ex proximo auditus magno terrore cohiberes rhenumque et euphraten admirationis tuae societate coniungeres cum orbem terrarum non pedibus magis quam laudibus peragrares apud eos semper maior et clarior quibus postea contigisses et necdum imperator necdum dei filius eras germaniam hispaniamque cum plurimae gentes ac prope infinita uastitas interiacentis soli tum pyrenaeus alpes immensique alii montes nisi his comparentur muniunt dirimuntque per hoc omne spatium cum legiones duceres seu potius tanta uelocitas erat raperes non uehiculum umquam non equum respexisti leuis hic non subsidium itineris sed decus et cum subsequebatur ut cuius tibi nullus usus nisi cum die statiuorum proximum campum alacritate discursus puluere attolleres initium laboris mirer an finem multum est quod perseuerasti plus tamen quod non timuisti ne perseuerare non posses nec dubito quin ille qui te inter ipsa germaniae bella ab hispania usque ut ualidissimum praesidium exciuerat iners ipse alienisque uirtutibus tunc  quoque inuidus imperator cum ope earum indigeret tantam admirationem tui non sine quodam timore conceperit quantam ille genitus ioue post saeuos labores duraque imperia regi suo indomitus semper indefessusque referebat cum aliis super alias expeditionibus itinere illo dignus inuenireris tribunus uero disiunctissimas terras teneris adhuc annis uiri firmitate lustrasti iam tunc praemonente fortuna ut diu penitusque perdisceres quae mox praecipere deberes neque enim prospexisse castra breuemque militiam quasi transisse contentus ita egisti tribunum ut esse dux statim posses nihilque discendum haberes tempore docendi cognouisti per stipendia decem mores gentium regionum situs opportunitates locorum et diuersam aquarum caelique temperiem ut patrios fontes patriumque sidus ferre consuesti quotiens equos quotiens emerita arma mutasti ueniet ergo tempus quo posteri uisere uisendumque tradere minoribus suis gestient quis sudores tuos hauserit campus quae refectiones tuas arbores quae somnum saxa praetexerint quod denique tectum magnus hospes impleueris ut tunc ipsi tibi ingentium ducum sacra uestigia isdem in locis monstrabantur uerum haec olim in praesentia quidem quisquis paulo uetustior miles hic te commilitone censetur quotus enim quisque cuius tu non ante commilito quam imperator inde est quod prope omnes nomine adpellas quod singulorum fortia facta commemoras nec habent adnumeranda tibi pro re publica uulnera quibus statim laudator et testis contigisti sed tanto magis praedicanda est moderatio tua quod innutritus bellicis laudibus pacem amas nec quia uel pater tibi triumphalis uel adoptionis tuae die dicata capitolino ioui laurus idcirco ex occasione omni quaeris triumphos non times bella nec prouocas magnum est imperator  auguste magnum est stare in danubii ripa si transeas certum triumphi nec decertare cupere cum recusantibus quorum alterum fortitudine alterum moderatione efficitur nam ut ipse nolis pugnare moderatio fortitudo tua praestat ut neque hostes tui uelint accipiet ergo aliquando capitolium non mimicos currus nec falsae simulacra uictoriae sed imperatorem ueram ac solidam gloriam reportantem pacem tranquillitatem et tam confessa hostium obsequia ut uincendus nemo fuerit pulchrius hoc omnibus triumphis neque enim umquam nisi ex contemptu imperii nostri factum est ut uinceremus quodsi quis barbarus rex eo insolentiae furorisque processerit ut iram tuam indignationemque mereatur ne ille siue interfuso mari seu fluminibus immensis seu praecipiti monte defenditur omnia haec tam prona tamque cedentia uirtutibus tuis sentiet ut subsedisse montes flumina exaruisse interceptum mare inlatasque sibi non classes nostras sed terras ipsas arbitretur uideoriam cernere non spoliis prouinciarum et extorto sociis auro sed hostilibus armis captorumque regum catenis triumphum grauem uideor ingentia ducum nomina nec indecora nominibus corpora noscitare uideor intueri immanibus ausis barbarorum onusta fercula et sua quemque facta uinctis manibus sequentem mox ipsum te sublimem instantemque curru domitarum gentium tergo ante currum autem clipeos quos ipse perfoderis nec tibi opima defuerint si quis regum uenire in manus audeat nec modo telorum tuorum sed oculorum etiam minarumque coniectum toto campo totoque exercitu opposito perhorrescat meruisti proxima moderatione ut quandoque te uel inferre uel propulsare bellum  coegerit imperi dignitas non ideo uicisse uidearis ut triumphares sed triumphare quia uiceris aliud ex alio mihi occurrit quam speciosum est enim quod disciplinam castrorum lapsam exstinctam refouisti depulso prioris saeculi malo inertia et contumacia et dedignatione parendi tutum est reuerentiam tutum caritatem mereri nec ducum quisquam aut non amari a militibus aut amari timet exinde offensae pariter gratiaeque securi instant operibus adsunt exercitationibus arma moenia uiros aptant quippe non is princeps qui sibi imminere sibi intendi putet quod in hostes paretur quae persuasio fuit illorum qui hostilia cum facerent timebant iidem ergo torpere militaria studia nec animos modo sed corpora ipsa languescere gladios etiam incuria hebetari retundique gaudebant duces porro nostri non tam regum exterorum quam suorum principum insidias nec tam hostium quam commilitonum manus ferrumque metuebant est haec natura sideribus ut parua et exilia ualidiorum exortus obscuret similiter imperatoris aduentu legatorum dignitas inumbratur tu tamen maior quidem omnibus eras sed sine ullius deminutione maior eandem auctoritatem praesente te quisque quam absente retinebat quin etiam plerisque ex eo reuerentia accesserat quod tu quoque illos reuerebare itaque perinde summis atque infimis carus sic imperatorem commilitonemque miscueras ut studium omnium laboremque et tamquam exactor intenderes et tamquam particeps sociusque releuares felices illos quorum fides et industria non per internuntios et interpretes sed ab ipso te  nec auribus tuis sed oculis probabantur consecuti sunt ut absens quoque de absentibus nemini magis quam tibi crederes iam te ciuium desideria reuocabant amoremque castrorum superabat caritas patriae iter inde placidum ac modestum et plane a pace redeuntis nec uero ego in laudibus tuis ponam quod aduentum tuum non pater quisquam non maritus expauit adfectata aliis castitas tibi ingenita et innata interque ea quae imputare non possis nullus in exigendis uehiculis tumultus nullum circa hospitia fastidium annona quae ceteris ad hoc comitatus accinctus et parens diceres magnum aliquem ducem ac te potissimum ad exercitus ire adeo nihil aut certe parum intererat inter imperatorem factum et futurum quam dissimilis nuper alterius principis transitus si tamen transitus ille non populatio fuit cum abactus hospitum exsereret omniaque dextera laeuaque perusta et attrita ut si uis aliqua uel ipsi illi barbari quos fugiebat inciderent persuadendum prouinciis erat illud iter domitiani fuisse non principis itaque non tam pro tua gloria quam pro utilitate communi edicto subiecisti quid in utrumque uestrum esset impensum adsuescat imperator cum imperio calculum ponere sic exeat sic redeat tamquam rationem redditurus edicat quid absumpserit ita fiet ut non absumat quod pudeat edicere praeterea futuri principes uelint nolint sciant tanti      tanti tuum constat propositisque duobus exemplis meminerint perinde coniecturam de moribus suis homines esse facturos prout hoc uel illud elegerint nonne his tot tantisque meritis nouos aliquos honores nouos titulos merebare at tu etiam patris patriae recusabas quam longa nobis cum modestia tua pugna quam tarde  uicimus nomen illud quod alii primo statim principatus die ut imperatoris et caesaris receperunt tu usque eo distulisti donec tu quoque beneficiorum tuorum parcissimus aestimator iam te mereri fatereris itaque soli omnium contigit tibi ut pater patriae esses ante quam fieres eras enim in animis in iudiciis nostris nec publicae pietatis intererat quid uocarere nisi quod ingrata sibi uidebatur si te imperatorem potius uocaret et caesarem cum patrem experiretur quod quidem nomen qua benignitate qua indulgentia exerces ut cum ciuibus tuis quasi cum liberis parens uiuis ut reuersus imperator qui priuatus exieras agnoscis agnosceris eosdem nos eundem te putas par omnibus et hoc tantum ceteris maior quod melior ac primum qui dies ille quo exspectatus desideratusque urbem tuam ingressus es iam hoc ipsum quod ingressus es quam mirum laetumque nam priores inuehi et importari solebant non dico quadriiugo curru et albentibus equis sed umeris hominum quod adrogantius erat tu sola corporis proceritate elatior aliis et excelsior non de patientia nostra quendam triumphum sed de superbia principum egisti ergo non aetas quemquam non ualetudo non sexus retardauit quominus oculos insolito spectaculo impleret te paruuli noscere ostentare iuuenes mirari senes aegri quoque neglecto medentium imperio ad conspectum tui quasi ad salutem sanitatemque prorepere inde alii se satis uixisse te uiso te recepto alii nunc magis esse uiuendum praedicabant feminas etiam tunc fecunditatis suae maxima uoluptas subiit cum cernerent cui principi ciues cui imperatori milites peperissent uideres referta tecta ac laborantia ac ne eum  quidem uacantem locum qui non nisi suspensum et instabile uestigium caperet oppletas undique uias angustumque tramitem relictum tibi alacrem hinc atque inde populum ubique par gaudium paremque clamorem tam aequalis ab omnibus ex aduentu tuo laetitia percepta est quam omnibus uenisti quae tamen ipsa cum ingressu tuo creuit ac prope in singulos gradus aucta est gratum erat cunctis quod senatum osculo exciperes ut dimissus osculo fueras gratum quod equestris ordinis decora honore nominum sine monitore signares gratum quod tantum non ultro clientibus salutatis quasdam familiaritatis notas adderes gratius tamen quod sensim et placide et quantum respectantium turba pateretur incederes quod occursantium populus te quoque te immo maxime artaret quod primo statim die latus tuum crederes omnibus neque enim stipatus satellitum manu sed circumfusus undique nunc senatus nunc equestris ordinis flore prout alterutrum frequentiae genus inualuisset silentes quietosque lictores tuos subsequebare nam milites nihil a plebe habitu tranquillitate modestia differebant ubi uero coepisti capitolium ascendere quam laeta omnibus adoptionis tuae recordatio quam peculiare gaudium eorum qui te primi eodem loco salutauerant imperatorem quin etiam deum ipsum tuum patrem praecipuam uoluptatem operis sui percepisse crediderim ut quidem isdem uestigiis institisti quibus parens tuus ingens illud deorum prolaturus arcanum quae circumstantium gaudia quam recens clamor quam similis illi dies qui hunc diem genuit ut plena altaribus angusta uictimis cuncta ut in unius salutem collata omnium uota cum sibi se ac liberis suis  intellegerent precari quae pro te precarentur inde tu in palatium quidem sed eo uultu ea moderatione ut si priuatam domum peteres ceteri ad penates suos quisque iteraturus gaudii fidem ubi nulla necessitas gaudendi est onerasset alium eius modi introitus tu cotidie admirabilior et melior talis denique quales alii principes futuros se tantum pollicentur solum ergo te commendat augetque temporis spatium iunxisti enim ac miscuisti res diuersissimas securitatem olim imperantis et incipientis pudorem non tu ciuium amplexus ad pedes tuos deprimis nec osculum manu reddis manet imperatori quae prior oris humanitas dexterae uerecundia incedebas pedibus incedis laetabaris labore laetaris eademque illa omnia circa te nihil in ipso te fortuna mutauit liberum est ingrediente per publicum principe subsistere occurrere comitari praeterire ambulas inter nos non quasi contingas et copiam tui non ut imputes facis haeret lateri tuo quisquis accessit finemque sermoni suus cuique pudor non tua superbia facit regimur quidem a te et subiecti tibi sed quemadmodum legibus sumus nam et illae cupiditates nostras libidinesque moderantur nobiscum tamen et inter nos uersantur emines excellis ut honor ut potestas quae super homines quidem hominum sunt tamen ante te principes fastidio nostri et quodam aequalitatis metu usum pedum amiserant illos ergo umeri ceruicesque seruorum super ora nostra te fama te gloria te ciuium pietas te libertas super ipsos principes uehunt te ad sidera tollit humus ista communis et confusa principis uestigia non uereor patres conscripti ne longior uidear cum sit maxime optandum ut ea pro quibus aguntur principi gratiae multa sint quae quidem reuerentius fuerit integra inlibataque cogitationibus uestris reseruari quam carptim breuiterque  perstringi quia fere sequitur ut illa quidem de quibus taceas tanta quanta sunt esse uideanturnisi uero leuiter attingi placet locupletatas tribus datumque congiarium populo et datum totum cum donatiui partem milites accepissent an mediocris animi est his potius repraesentare quibus magis negari potest quamquam in hac quoque diuersitate aequalitatis ratio seruata est aequati sunt enim populo milites eo quod partem sed priores populus militibus quod posterior sed totum statim accepit enimuero qua benignitate diuisum est quantaeque tibi curae fuit ne quis expers liberalitatis tuae fieret datum est his qui post edictum tuum in locum erasorum subditi fuerant aequatique sunt ceteris illi etiam quibus non erat promissum negotiis aliquis ualetudine alius hic mari ille fluminibus distinebatur exspectatus est prouisumque ne quis aeger ne quis occupatus ne quis denique longe fuisset ueniret quisque cum uellet ueniret quisque cum posset magnificum caesar et tuum disiunctissimas terras munificentiae ingenio uelut admouere immensaque spatia liberalitate contrahere intercedere casibus occursare fortunae atque omni ope adniti ne quis e plebe romana dante congiarium te hominem se magis sentiret fuisse quam ciuem aduentante congiarii die obseruare principis egressum in publicum insidere uias examina infantium futurusque populus solebat labor parentibus erat ostentare paruulos impositosque ceruicibus adulantia uerba blandasque uoces edocere reddebant illi quae monebantur ac plerique inritis precibus surdas principis aures adstrepebant ignarique quid rogassent quid non impetrassent donec plane scirent differebantur tu ne rogari quidem sustinuisti et quamquam laetissimum oculis tuis esset conspectu romanae sobolis impleri omnes tamen ante quam te uiderent adirentue recipi incidi iussisti  ut iam inde ab infantia parentem publicum munere educationis experirentur crescerent de tuo qui crescerent tibi alimentisque tuis ad stipendia tua peruenirent tantumque omnes uni tibi quantum parentibus suis quisque deberent recte caesar quod spem romani nominis sumptibus tuis suscipis nullum est enim magno principe immortalitatemque merituro impendii genus dignius quam quod erogatur in posteros locupletes ad tollendos liberos ingentia praemia et pares poenae cohortantur pauperibus educandi una ratio est bonus princeps hic fiducia sui procreatos nisi larga manu fouet auget amplectitur occasum imperii occasum rei publicae accelerat frustraque proceres plebe neglecta ut desectum corpore caput nutaturumque instabili pondere tuetur facile est coniectare quod perceperis gaudium cum te parentum liberorum senum infantium clamor exciperet haec prima paruulorum ciuium uox aures tuas imbuit quibus tu daturus alimenta hoc maximum praestitisti ne rogarent super omnia est tamen quod talis es ut sub te liberos tollere libeat expediat nemo iam parens filio nisi fragilitatis humanae uices horret nec inter insanabiles morbos principis ira numeratur magnum quidem est educandi incitamentum tollere liberos in spem alimentorum in spem congiariorum maius tamen in spem libertatis in spem securitatis atque adeo nihil largiatur princeps dum nihil auferat non alat dum non occidat nec deerunt qui filios concupiscant contra largiatur et auferat alat et occidat ne ille id iam breui tempore effecerit ut omnes non posterorum modo sed sui parentumque paeniteat quocirca nihil magis in tota tua liberalitate laudauerim quam quod congiarium das de tuo alimenta  de tuo neque a te liberi ciuium ut ferarum catuli sanguine et caedibus nutriuntur quodque gratissimum est accipientibus sciunt dari sibi quod nemini sit ereptum locupletatisque tam multis pauperiorem esse factum principem tantum quamquam ne hunc quidem nam cuius est quidquid est omnium tantum ipse quantum omnes habet alio me uocat numerosa gloria tua alio autem quasi uero iam satis ueneratus miratusque sim quod tantam pecuniam profudisti non ut flagitii tibi conscius ab insectatione eius auerteres famam nec ut tristes hominum maestosque sermones laetiore materia detineres nullam congiario culpam nullam alimentis crudelitatem redemisti nec tibi bene faciendi fuit causa ut quae male feceras impune fecisses amor impendio isto non uenia quaesita est populusque romanus obligatus a tribunali tuo non exoratus recessit obtulisti enim congiarium gaudentibus gaudens securusque securis quodque antea principes ad odium sui leniendum tumentibus plebis animis obiectabant id tu tam innocens populo dedisti quam populus accepit paulo minus patres conscripti quinque milia ingenuorum fuerunt quae liberalitas principis nostri conquisiuit inuenit adsciuit hi subsidium bellorum ornamentum pacis publicis sumptibus aluntur patriamque non ut patriam tantum uerum ut altricem amare condiscunt ex his castra ex his tribus replebuntur ex his quandoque nascentur quibus alimentis opus non sit dent tibi caesar aetatem di quam mereris seruentque animum quem dederunt et quanto maiorem infantium turbam iterum atque iterum iubebis incidi augetur enim cotidie et crescit non quia cariores parentibus liberi sed quia principi ciues dabis congiaria si uoles praestabis alimenta si uoles illi tamen propter te nascuntur  instar ego perpetui congiarii reor adfluentiam annonae huius aliquando cura pompeio non minus addidit gloriae quam pulsus ambitus campo exactus hostis mari oriens triumphis occidensque lustratus nec uero ille ciuilius quam parens noster auctoritate consilio fide reclusit uias portus patefecit itinera terris litoribus mare litora mari reddidit diuersasque gentes ita commercio miscuit ut quod genitum esset usquam id apud omnes natum uideretur nonne cernere datur ut sine ullius iniuria omnis usibus nostris annus exuberet quippe non ut ex hostico raptae perituraeque in horreis messes nequiquam quiritantibus sociis auferuntur deuehunt ipsi quod terra genuit quod sidus aluit quod annus tulit nec nouis indictionibus pressi ad uetera tributa deficiunt emit fiscus quidquid uidetur emere inde copiae inde annona de qua inter licentem uendentemque conueniat inde hic satietas nec fames usquam aegyptus alendis augendisque seminibus ita gloriata est ut nihil imbribus caeloque deberet siquidem proprio semper amne perfusa nec alio genere aquarum solita pinguescere quam quas ipsa deuexerat tantis segetibus induebatur ut cum feracissimis terris quasi numquam cessura certaret haec inopina siccitate usque iniuriam sterilitatis exaruit quia piger nilus cunctanter alueo sese ac languide extulerat ingentibus quidem tunc quoque ille fluminibus fluminibus tamen conferendus hinc pars magna terrarum mergi repararique amne consueta alto puluere incanduit frustra tunc aegyptus nubila optauit caelumque respexit cum ipse fecunditatis parens contractior et exilior isdem ubertatem eius angustiis quibus abundantiam suam cohibuisset neque enim solum  uagus ille cum expandatur amnis intra usurpata semper collium substiterat atque haeserat sed supino etiam ac detinenti solo non placido se mollique lapsu refugum abstulerat necdum satis umentes terras addiderat arentibus igitur inundatione id est ubertate regio fraudata sic opem caesaris inuocauit ut solet amnem suum nec longius illi aduersorum fuit spatium quam dum nuntiat tam uelox caesar potestas tua est tamque in omnia pariter intenta bonitas et accincta ut tristius aliquid saeculo tuo passis ad remedium salutemque sufficiat ut scias omnibus equidem gentibus fertiles annos gratasque terras precor crediderim tamen per hunc aegypti statum tuas fortunam uires experiri tuamque uigilantiam spectare uoluisse nam cum omnia ubique secunda merearis nonne manifestum est si quid aduersi cadat tuis laudibus tuisque uirtutibus materiam campumque praesterni cum secunda felices aduersa magnos probent percrebuerat antiquitus urbem nostram nisi opibus aegypti ali sustentarique non posse superbiebat uentosa et insolens natio quod uictorem quidem populum pasceret tamen quodque in suo flumine in suis nauibus uel abundantia nostra uel fames esset refudimus nilo suas copias recepit frumenta quae miserat deportatasque messes reuexit discat igitur aegyptus credatque experimento non alimenta se nobis sed tributa praestare sciat se non esse populo romano necessariam et tamen seruiat post haec si uolet nilus amet alueum suum et fluminis modum seruet nihil hoc ad urbem ac ne ad aegyptum quidem nisi ut inde nauigia inania et uacua et similia redeuntibus hinc plena et onusta et qualia solent uenire mittantur conuersoque munere maris hinc potius uenti ferentes et breuis cursus  optentur mirum caesar uideretur si desidem aegyptum cessantemque nilum non sensisset urbis annona quae tuis opibus tua cura usque illuc redundauit ut simul probaretur et nos aegypto posse et nobis aegyptum carere non posse actum erat de fecundissima gente si libera fuisset pudebat sterilitatis insolitae nec minus erubescebat fame quam torquebatur cum pariter a te necessitatibus eius pudorique subuentum est stupebant agricolae plena horrea quae non ipsi refersissent quibus de campis illa subuecta messis quaue in aegypti parte alius amnis ita beneficio tuo nec maligna tellus et obsequens nilus aegypto quidem saepe sed gloriae nostrae numquam largior fluxit quam nunc iuuat prouincias omnes in fidem nostram dicionemque uenisse postquam contigit princeps qui terrarum fecunditatem nunc huc nunc illuc ut tempus et necessitas posceret transferret referretque qui diremptam mari gentem ut partem aliquam populi plebisque romanae aleret ac tueretur et caelo quidem numquam benignitas tanta ut omnes simul terras uberet foueatque hic omnibus pariter si non sterilitatem at mala sterilitatis exturbat hic si non fecunditatem at bona fecunditatis importat hic alternis commeatibus orientem occidentemque conectit ut quae ferunt quaeque expetunt opes gentes discant inuicem capiant quanto libertati discordi seruientibus sit utilius unum esse cui seruiant quippe discretis quidem bonis omnium sua cuiusque ad singulos mala sociatis autem atque permixtis singulorum mala ad neminem ad omnes omnium bona pertinent sed siue terris diuinitas quaedam siue aliquis amnibus genius et solum illud et flumen ipsum precor ut hac  principis benignitate contentum molli gremio semina recondat multiplicata restituat non quidem reposcimus fenus putet tamen esse soluendum fallacemque unius anni fidem omnibus annis omnibusque postea saeculis tanto magis quia non exigimus excuset satis factum qua ciuium qua sociorum utilitatibus uisum est spectaculum inde non enerue nec fluxum nec quod animos uirorum molliret et frangeret sed quod ad pulchra uulnera contemptumque mortis accenderet cum in seruorum etiam noxiorumque corporibus amor laudis et cupido uictoriae cerneretur quam deinde in edendo liberalitatem quam iustitiam exhibuit omni adfectione aut intactus aut maior impetratum est quod postulabatur oblatum quod non postulabatur institit ultro et ut concupisceremus admonuit ac sic quoque plura inopinata plura subita iam quam libera spectantium studia quam securus fauor nemini impietas ut solebat obiecta quod odisset gladiatorem nemo e spectatore spectaculum factus miseras uoluptates unco et ignibus expiauit demens ille uerique honoris ignarus qui crimina maiestatis in harena colligebat ac se despici et contemni nisi etiam gladiatores eius ueneraremur sibi male dici in illis suam diuinitatem suum numen uiolari interpretabatur cumque se idem quod deos idem gladiatores quod se putabat at tu caesar quam pulchrum spectaculum pro illo nobis exsecrabili reddidisti uidimus delatorum agmen inductum quasi grassatorum quasi latronum non solitudinem illi non iter sed templum sed forum insederant nulla iam testamenta secura nullius status certus non orbitas non liberi proderant auxerat hoc malum partim     partim auaritia  aduertisti oculos atque ut ante castris ita postea pacem foro reddidisti excidisti intestinum malum et prouida seueritate cauisti ne fundata legibus ciuitas euersa legibus uideretur licet ergo cum fortuna tum liberalitas tua uisenda nobis praebuerit ut praebuit nunc ingentia robora uirorum et pares animos nunc immanitatem ferarum nunc mansuetudinem incognitam nunc secretas illas et arcanas ac sub te primum communes opes nihil tamen gratius nihil saeculo dignius quam quod contigit desuper intueri delatorum supina ora retortasque ceruices agnoscebamus et fruebamur cum uelut piaculares publicae sollicitudinis uictimae supra sanguinem noxiorum ad lenta supplicia grauioresque poenas ducerentur congesti sunt in nauigia raptim conquisita ac tempestatibus dediti abirent fugerent uastatas delationibus terras ac si quem fluctus ac procellae scopulis reseruassent hic nuda saxa et inhospitale litus incoleret ageret duram et anxiam uitam relictaque post tergum totius generis humani securitate maereret memoranda facies delatorum classis permissa omnibus uentis coactaque uela tempestatibus pandere iratosque fluctus sequi quoscumque in scopulos detulissent iuuabat prospectare statim a portu sparsa nauigia et apud illud ipsum mare agere principi gratias qui clementia sua salua ultionem hominum terrarumque dis maris commendasset quantum diuersitas temporum posset tum maxime cognitum est cum isdem quibus antea cautibus innocentissimus quisque tunc nocentissimus adfigeretur cumque insulas omnes quas modo senatorum iam delatorum turba compleret quos quidem non in praesens tantum sed in aeternum repressisti mille poenarum indagine inclusos ereptum alienas pecunias eunt perdant quas habent expellere penatibus gestiunt suis exturbentur neque ut antea exsanguem illam et ferream frontem  nequiquam conuulnerandam praebeant punctis et notas suas rideant sed exspectent paria praemio damna nec maiores spes quam metus habeant timeantque quantum timebantur ingenti quidem animo diuus titus securitati nostrae ultionique prospexerat ideoque numinibus aequatus est sed quanto tu quandoque dignior caelo qui tot res illis adiecisti propter quas illum deum fecimus id hoc magis arduum fuit quod imperator nerua te filio te successore dignissimus perquam magna quaedam edicto titi adstruxerat nihilque reliquisse nisi tibi uidebatur qui tam multa excogitasti ut si ante te nihil esset inuentum quae singula quantum tibi gratiae dispensata adiecissent at tu simul omnia profudisti ut sol et dies non parte aliqua sed statim totus nec uni aut alteri sed omnibus in commune profertur quam iuuat cernere aerarium silens et quietum et quale ante delatores erat nunc templum illud nunc uere dei sedes non spoliarium ciuium cruentarumque praedarum saeuum receptaculum ac toto in orbe terrarum adhuc locus unus in quo optimo principe boni malis impares essent manet tamen honor legum nihilque ex publica utilitate conuulsum nec poena cuiquam remissa sed addita est ultio solumque mutatum quod iam non delatores sed leges timentur at fortasse non eadem seueritate fiscum qua aerarium cohibes immo tanto maiore quanto plus tibi licere de tuo quam de publico credis dicitur actori atque etiam procuratori tuo in ius ueni sequere ad tribunal nam tribunal quoque excogitatum principatui est par ceteris nisi illud litigatoris amplitudine metiaris sors et urna fisco iudicem adsignat licet reicere licet exclamare hunc nolo timidus  est et bona saeculi parum intellegit illum uolo qui caesarem fortiter amat eodem foro utuntur principatus et libertas quae praecipua tua gloria est saepius uincitur fiscus cuius mala causa numquam est nisi sub bono principe ingens hoc meritum maius illud quod eos procuratores habes ut plerumque ciues tui non alios iudices malint liberum est autem discrimini suo locum eligere neque enim ullam necessitatem muneribus tuis addis ut qui scias hanc esse beneficiorum principalium summam si illis et non uti licet onera imperii pleraque uectigalia institui ut pro utilitate communi ita singulorum cum iniuriis coegerunt in his uicesima reperta est tributum tolerabile et facile heredibus dumtaxat extraneis domesticis graue itaque illis inrogatum est his remissum uidelicet quod manifestum erat quanto cum dolore laturi seu potius non laturi homines essent destringi aliquid et abradi bonis quae sanguine gentilitate sacrorum denique societate meruissent quaeque numquam ut aliena et speranda sed ut sua semperque possessa ac deinceps proximo cuique transmittenda cepissent haec mansuetudo legis ueteribus ciuibus seruabatur noui seu per latium in ciuitatem seu beneficio principis uenissent nisi simul cognationis iura impetrassent alienissimi habebantur quibus coniunctissimi fuerant ita maximum beneficium uertebatur in grauissimam iniuriam ciuitasque romana instar erat odii et discordiae et orbitatis cum carissima pignora salua ipsorum pietate distraheret inueniebantur tamen quibus tantus amor nominis nostri ut romanam ciuitatem non uicesimae modo uerum etiam adfinitatum damno bene compensari putarent sed his maxime debebat gratuita contingere a quibus tam magno aestimabatur igitur pater tuus  sanxit ut quod ex matris ad liberos ex liberorum bonis peruenisset ad matrem etiamsi cognationum iura non recepissent cum ciuitatem apiscerentur eius uicesimam ne darent eandem immunitatem in paternis bonis filio tribuit si modo reductus esset in patris potestatem ratus improbe et insolenter ac paene impie his nominibus inseri publicanum nec sine piaculo quodam sanctissimas necessitudines uelut intercedente uicesima scindi nullum tanti esse uectigal quod liberos ac parentes faceret extraneos hactenus ille parcius fortasse quam decuit optimum principem sed non parcius quam optimum patrem qui adoptaturus hoc quoque parentis indulgentissimi fecit quod delibasse quaedam seu potius demonstrasse contentus largam ac prope intactam bene faciendi materiam filio reseruauit statim ergo muneri eius liberalitas tua adstruxit ut quemadmodum in patris filius sic in hereditate filii pater esset immunis nec eodem momento quo pater esse desisset hoc quoque amitteret quod fuisset egregie caesar quod lacrimas parentum uectigales esse non pateris bona filii pater sine deminutione possideat nec socium hereditatis accipiat qui non habet luctus nemo recentem et attonitam orbitatem ad computationem uocet cogatque patrem quid reliquerit filius scire augeo patres conscripti principis munus cum ostendo liberalitati eius inesse rationem ambitio enim et iactantia et effusio et quiduis potius quam liberalitas existimanda est cui ratio non constat dignum ergo imperator mansuetudine tua minuere orbitatis iniurias nec pati quemquam filio amisso insuper adfici alio dolore sic quoque abunde misera res est pater filio solus heres quid si coheredem non a filio accipiat adde quod cum diuus nerua  sanxisset ut in paternis bonis liberi necessitate uicesimae soluerentur congruens erat eandem immunitatem parentes in liberorum bonis obtinere cur enim posteris amplior honor quam maioribus haberetur curue non retro quoque recurreret aequitas non eadem tu quidem caesar illam exceptionem remouisti si modo filius in potestate fuisset patris intuitus opinor uim legemque naturae quae semper in dicione parentum esse liberos iussit nec uti inter pecudes sic inter homines potestatem et imperium ualentioribus dedit nec uero contentus primum cognationis gradum abstulisse uicesimae secundum quoque exemit cauitque ut in sororis bonis frater et contra in fratris soror utque auus auia in neptis nepotisque et inuicem illi seruarentur immunes his quoque quibus per latium ciuitas romana patuisset idem indulsit omnibusque inter se cognationum iura commisit simul et pariter et more naturae quae priores principes a singulis rogari gestiebant non tam praestandi animo quam negandi ex quo intellegi potest quantae benignitatis quanti spiritus fuerit sparsas atque ut ita dicam laceras gentilitates colligere atque conectere et quasi renasci iubere deferre quod negabatur atque id praestare cunctis quod saepe singuli non impetrassent postremo ipsum sibi eripere tot beneficiorum occasiones tam numerosam obligandi imputandique materiam indignum credo ei uisum ab homine peti quod di dedissent soror estis et frater auus et nepotes quid est ergo cur rogetis ut sitis uobis est is qui pro cetera sua moderatione non minus inuidiosum putat dare  hereditatem quam auferre laeti ergo adite honores capessite ciuitatem neminem hoc necessitudinis abruptum uelut truncum amputatumque destituet isdem omnes quibus ante pignoribus sed honestiores perfruentur ac ne remotioris quidem iamque deficientis adfinitatis gradus a qualibet quantitate uicesimam ut prius inferre cogentur statuit enim communis omnium parens summam quae publicanum pati possit carebit onere uicesimae parua et exilis hereditas et si ita gratus heres uolet tota sepulcro tota funeri seruiet nemo obseruator nemo castigator adsistet cuicumque modica pecunia ex hereditate alicuius obuenerit securus habeat quietusque possideat ea lex uicesimae dicta est ut ad periculum eius perueniri nisi opibus non possit conuersa est iniquitas in gratulationem iniuria in uotum optat heres ut uicesimam debeat additum est ut qui ex eius modi causis in diem edicti uicesimam deberent nondum tamen intulissent non inferrent at in praeteritum subuenire ne di quidem possunt tu tamen subuenisti cauistique ut desineret quisque debere quod nemo esset postea debiturus idem effecisti ne malos principes habuissemus quo ingenio si natura pateretur quam libenter tot spoliatis tot trucidatis bona et sanguinem refudisses uetuisti exigi quod deberi non tuo saeculo coeperat alius ut contumacibus irasceretur tarditatemque soluendi dupli uel etiam quadrupli irrogatione multaret tu nihil referre iniquitatis existimas exigas quod deberi non oportuerit an constituas ut debeatur feres caesar curam et sollicitudinem consularem nam mihi cogitanti eundem te collationes remisisse donatiuum  reddidisse congiarium obtulisse delatores abegisse uectigalia temperasse interrogandus uideris satisne computaueris imperi reditus an tantas uires habet frugalitas principis ut tot impendiis tot erogationibus sola sufficiat nam quid est causae cur aliis quidem cum omnia raperent et rapta retinerent ut si nihil rapuissent nihil retinuissent defuerint omnia tibi cum tam multa largiaris et nihil auferas ut si nihil largiaris et auferas omnia omnia supersint numquam principibus defuerunt qui fronte tristi et graui supercilio utilitatibus fisci contumaciter adessent et erant principes ipsi sua sponte auidi et rapaces et qui magistris non egerent plura tamen semper a nobis contra nos didicerunt sed ad tuas aures cum ceteris omnibus tum uel maxime auaris adulationibus obstructus est aditus silent ergo et quiescunt et postquam non est cui suadeatur qui suadeant non sunt quo euenit ut cum plurimum tibi pro tuis plus tamen pro nostris moribus debeamus locupletabant et fiscum et aerarium non tam uoconiae et iuliae leges quam maiestatis singulare et unicum crimen eorum qui crimine uacarent huius tu metum penitus sustulisti contentus magnitudine qua nulli magis caruerunt quam qui sibi maiestatem uindicabant reddita est amicis fides liberis pietas obsequium seruis uerentur et parent et dominos habent non enim iam serui nostri principis amici sed nos sumus nec pater patriae alienis se mancipiis cariorem quam ciuibus suis credit omnes accusatore domestico liberasti unoque salutis publicae signo illud ut sic dixerim seruile bellum sustulisti in quo non minus seruis quam dominis praestitisti nos enim securos illos bonos fecisti  non uis in te ea laudari nec fortasse laudanda sint grata sunt tamen recordantibus principem illum in capita dominorum seruos subornantem monstrantemque crimina quae tamquam delata puniret magnum et ineuitabile ac totiens cuique experiendum malum quotiens quisque similes principi seruos haberet in eodem genere ponendum est quod testamenta nostra secura sunt nec unus omnium nunc quia scriptus nunc quia non scriptus heres non tu falsis non tu iniquis tabulis aduocaris nullius ad te iracundia nullius impietas nullius furor confugit nec quia offendit alius nuncuparis sed quia ipse meruisti scriberis ab amicis ab ignotis praeteriris nihilque inter priuatum et principem interest nisi quod nunc a pluribus amaris nam et plures amas tene caesar hunc cursum et probabitur experimento sitne feracius et uberius non ad laudem modo sed ad pecuniam principi si herede illo mori homines uelint quam si cogantur donauit pater tuus multa multa et ipse donasti cesserit parum gratus manent tamen hi qui bonis eius nihilque ex illis ad te nisi gloria redit nam liberalitatem iucundiorem debitor gratus clariorem ingratus facit sed quis ante te laudem istam pecuniae praetulit quotus quisque principum ne id quidem in patrimoniis nostris suum duxit quod esset de suo nonne ut regum ita caesarum munera illitos cibis hamos opertos praeda laqueos aemulabantur cum priuatis facultatibus uelut hausta et implicita retro secum quidquid attigerant referrent quam utile est ad usum secundorum per aduersa uenisse uixisti nobiscum periclitatus es timuisti quae tunc erat innocentium uita scis et expertus es quanto opere dete  stentur malos principes etiam qui malos faciunt meministi quae optare nobiscum quae sis queri solitus nam priuato iudicio principem geris meliorem immo te praestas quam tibi alium precabare itaque sic imbuti sumus ut quibus erat summa uotorum melior pessimo princeps iam non possimus nisi optimum ferre nemo est ergo tam tui tam ignarus sui ut locum istum post te concupiscat facilius est ut esse aliquis successor tuus possit quam ut uelit quis enim curae tuae molem sponte subeat quis comparari tibi non reformidet expertus et ipse es quam sit onerosum succedere bono principi et adferebas excusationem adoptati an parua pronaque sunt ad aemulandum quod nemo incolumitatem turpitudine rependit salua est omnibus uita et dignitas uitae nec iam consideratus et sapiens qui aetatem in tenebris agit eadem quippe sub principe uirtutibus praemia quae in libertate nec bene factis tantum ex conscientia merces amas constantiam ciuium rectosque ac uiuidos animos non ut alii contundis ac deprimis sed foues et attollis prodest bonos esse cum sit satis abundeque si non nocet his honores his sacerdotia his prouincias offers hi amicitia tua hi iudicio florent acuuntur isto integritatis et industriae pretio similes dissimiles adliciuntur nam praemia bonorum malorumque bonos ac malos faciunt pauci adeo ingenio ualent ut non turpe honestumque prout bene ac secus cessit expetant fugiantue ceteri ubi laboris inertiae uigilantiae somno frugalitatis luxuriae merces datur eadem ista quibus alios artibus adsecutos uident consectantur qualesque sunt illi tales esse et uideri uolunt et dum uolunt fiunt  et priores quidem principes excepto patre tuo praeterea uno aut altero et nimis dixi uitiis potius ciuium quam uirtutibus laetabantur primum quod in alio sua quemque natura delectat deinde quod patientiores seruitutis arbitrabantur quos non deceret esse nisi seruos horum in sinum omnia congerebant bonos autem otio aut situ abstrusos et quasi sepultos non nisi delationibus et periculis in lucem ac diem proferebant tu amicos ex optimis sumis et hercule aequum est esse eos carissimos bono principi qui inuisissimi malo fuerint scis ut sint diuersa natura dominatio et principatus ita non aliis esse principem gratiorem quam qui maxime dominum grauentur hos ergo prouehis et ostentas quasi specimen et exemplar quae tibi secta uitae quod hominum genus placeat et ideo non censuram adhuc non praefecturam morum recepisti quia tibi beneficiis potius quam remediis ingenia nostra experiri placet et alioqui nescio an plus moribus conferat princeps qui bonos esse patitur quam qui cogit flexibiles quamcumque in partem ducimur a principe atque ut ita dicam sequaces sumus huic enim cari huic probati esse cupimus quod frustra sperauerint dissimiles eoque obsequii continuatione peruenimus ut prope omnes homines unius moribus uiuamus porro non tam sinistre constitutum est ut qui malum principem possumus bonum non possimus imitari perge modo caesar et uim effectumque censurae tuum propositum tui actus obtinebunt nam uita principis censura est eaque perpetua ad hanc dirigimur ad hanc conuertimur nec tam imperio nobis opus est quam exemplo quippe infidelis recti magister est metus  melius homines exemplis docentur quae in primis hoc in se boni habent quod adprobant quae praecipiunt fieri posse et quis terror ualuisset efficere quod reuerentia tui effecit obtinuit aliquis ut spectaculum pantomimorum populus romanus tolli pateretur sed non obtinuit ut uellet rogatus es tu quod cogebat alius coepitque esse beneficium quod necessitas fuerat neque enim a te minore concentu ut tolleres pantomimos quam a patre tuo ut restitueret exactum est utrumque recte nam et restitui oportebat quos sustulerat malus princeps et tolli restitutos in his enim quae a malis bene fiunt hic tenendus est modus ut appareat auctorem displicuisse non factum idem ergo populus ille aliquando scaenici imperatoris spectator et plausor nunc in pantomimis quoque auersatur et damnat effeminatas artes et indecora saeculo studia ex quo manifestum est principum disciplinam capere etiam uulgus cum rem si ab uno fiat seuerissimam fecerint omnes macte hac grauitatis gloria caesar qua consecutus es ut quod antea uis et imperium nunc mores uocarentur castigauerunt uitia sua ipsi qui castigari merebantur idemque emendatores qui emendandi fuerunt itaque nemo de seueritate tua queritur et liberum est queri sed cum ita comparatum sit ut de nullo minus principe querantur homines quam de quo maxime licet tuo in saeculo nihil est quo non omne hominum genus laetetur et gaudeat boni prouehuntur mali qui est tranquillissimus status ciuitatis nec timent nec timentur uitiorum paenitentiam exspectas mederis erroribus sed implorantium omnibusque quos bonos facis hanc adstruis laudem ne coegisse uidearis  quid uitam quid mores iuuentutis quam principaliter formas quem honorem dicendi magistris quam dignationem sapientiae doctoribus habes ut sub te spiritum et sanguinem et patriam receperunt studia quae priorum temporum immanitas exsiliis puniebat cum sibi uitiorum omnium conscius princeps inimicas uitiis artes non odio magis quam reuerentia relegaret at tu easdem artes in complexu oculis auribus habes praestas enim quaecumque praecipiunt tantumque eas diligis quantum ab illis probaris an quisquam studia humanitatis professus non cum omnia tua tum uel in primis laudibus ferat admissionum tuarum facilitatem magno quidem animo parens tuus hanc ante uos principes arcem publicarum aedium nomine inscripserat frustra tamen nisi adoptasset qui habitare ut in publicis posset quam bene cum titulo isto moribus tuis conuenit quamque omnia sic facis tamquam non alius inscripserit quod enim forum quae templa tam reserata non capitolium ipsaque illa adoptionis tuae sedes magis publica magis omnium nullae obices nulli contumeliarum gradus superatisque iam mille liminibus ultra semper aliqua dura et obstantia magna ante te magna post te iuxta te tamen maxima quies tantum ubique silentium tam altus pudor ut ad paruos penates et larem angustum ex domo principis modestiae et tranquillitatis exempla referantur ipse autem ut excipis omnes ut exspectas ut magnam partem dierum inter tot imperi curas quasi per otium transigis itaque non albi et attoniti nec ut periculum capitis adituri tarditate sed securi et hilares cum commodum est conuenimus et admittente principe interdum est aliquid quod nos domi quasi magis necessarium teneat excusati semper tibi nec umquam excusandi sumus scis enim sibi quemque praestare quod te uideat quod frequentet ac tanto  liberalius ac diutius uoluptatis huius copiam praebes nec salutationes tuas fuga et uastitas sequitur remoramur resistimus ut in communi domo quam nuper illa immanissima belua plurimo terrore munierat cum uelut quodam specu inclusa nunc propinquorum sanguinem lamberet nunc se ad clarissimorum ciuium strages caedesque proferret obuersabantur foribus horror et minae et par metus admissis et exclusis ad hoc ipse occursu quoque uisuque terribilis superbia in fronte ira in oculis femineus pallor in corpore in ore impudentia multo rubore suffusa non adire quisquam non adloqui audebat tenebras semper secretumque captantem nec umquam ex solitudine sua prodeuntem nisi ut solitudinem faceret ille tamen quibus sibi parietibus et muris salutem suam tueri uidebatur dolum secum et insidias et ultorem scelerum deum inclusit dimouit perfregitque custodias poena angustosque per aditus et obstructos non secus ac per apertas fores et inuitantia limina irrupit longe tunc illi diuinitas sua longe arcana illa cubilia saeuique secessus in quos timore et superbia et odio hominum agebatur quanto nunc tutior quanto securior eadem domus postquam erus non crudelitatis sed amoris excubiis non solitudine et claustris sed ciuium celebritate defenditur ecquid ergo discimus experimento fidissimam esse custodiam principis innocentiam ipsius haec arx inaccessa hoc inexpugnabile munimentum munimento non egere frustra se terrore succinxerit qui saeptus caritate non fuerit armis enim arma irritantur num autem serias tantum partes dierum in oculis nostris coetuque consumis non remissionibus tuis eadem frequentia eademque  illa socialitas interest non tibi semper in medio cibus semperque mensa communis non ex conuictu nostro mutua uoluptas non prouocas reddisque sermones non ipsum tempus epularum tuarum cum frugalitas contrahat extendit humanitas non enim ante medium diem distentus solitaria cena spectator adnotatorque conuiuis tuis immines nec ieiunis et inanibus plenus ipse et eructans non tam adponis quam obicis cibos quos dedigneris attingere aegreque perpessus superbam illam conuictus simulationem rursus te ad clandestinam ganeam occultumque luxum refers ergo non aurum nec argentum nec exquisita ingenia cenarum sed suauitatem tuam iucunditatemque miramur quibus nulla satietas adest quando sincera omnia et uera et ornata grauitate neque enim aut peregrinae superstitionis ministeria aut obscaena petulantia mensis principis oberrat sed benigna inuitatio et liberales ioci et studiorum honor inde tibi parcus et breuis somnus nullumque amore nostri tempus angustius quam quod sine nobis agis sed cum rebus tuis ut participes perfruamur quae habemus ipsi quam propria quam nostra sunt non enim exturbatis prioribus dominis omne stagnum omnem lacum omnem etiam saltum immensa possessione circumuenis nec unius oculis flumina montes maria deseruiunt est quod caesar non suum uideat tandemque imperium principis quam patrimonium maius est multa enim ex patrimonio refert in imperium quae priores principes occupabant non ut ipsi fruerentur sed ne quis alius ergo in uestigia sedesque nobilium immigrant pares domini nec iam clarissimorum uirorum receptacula habitatore seruo teruntur aut foeda uastitate procumbunt datur intueri pulcherrimas aedes deterso situ auctas ac uigentes magnum hoc tuum non erga  homines modo sed erga tecta ipsa meritum sistere ruinas solitudinem pellere ingentia opera eodem quo exstructa sunt animo ab interitu uindicare muta quidem illa et anima carentia sentire tamen et laetari uidentur quod niteant quod frequententur quod aliquando coeperint esse domini scientis circumfertur sub nomine caesaris tabula ingens rerum uenalium quo fit detestanda auaritia illius qui tam multa concupiscebat cum haberet superuacua tam multa tum exitialis erat apud principem huic laxior domus illi amoenior uilla nunc princeps in haec eadem dominos quaerit ipse inducit ipsos illos magni aliquando imperatoris hortos illud numquam nisi caesaris suburbanum licemur emimus implemus tanta benignitas principis tanta securitas temporum est ut ille nos principalibus rebus existimet dignos nos non timeamus quod esse digni uidemur nec uero emendi tantum ciuibus tuis copiam praebes sed amoenissima quaeque largiris et donas ista inquam donas in quae electus in quae adoptatus es transfers quod iudicio accepisti ac nihil magis tuum credis quam quod per amicos habes idem tam parcus in aedificando quam diligens in tuendo itaque non ut ante immanium transuectione saxorum urbis tecta quatiuntur stant securae domus nec iam templa nutantia satis est tibi nimiumque cum successeris frugalissimo principi magnum reicere aliquid et amputare ex his quae princeps tamquam necessaria reliquit praeterea pater tuus usibus suis detrahebat quae fortuna imperi dederat tu tuis quae pater at quam magnificus in publicum es hinc porticus inde delubra occulta celeritate properantur ut non consummata sed tantum commutata uideantur hinc immensum latus circi templorum pulchritudinem prouocat  digna populo uictore gentium sedes nec minus ipsa uisenda quam quae ex illa spectabuntur uisenda autem cum cetera specie tum quod aequatus plebis ac principis locus siquidem per omne spatium una facies omnia continua et paria nec magis proprius spectanti caesari suggestus quam propria quae spectet licebit ergo te ciuibus tuis inuicem contueri dabitur non cubiculum principis sed ipsum principem cernere in publico in populo sedentem populo cui locorum quinque milia adiecisti auxeras enim numerum eius congiarii facilitate maioremque in posterum suscipi liberalitatis tuae fide iusseras horum unum si praestitisset alius iam dudum illi radiatum caput et media inter deos sedes auro staret aut ebore augustioribusque aris et grandioribus uictimis inuocaretur tu delubra non nisi adoraturus intras tibi maximus honor excubare pro templis postibusque praetexi sic fit ut di tibi summum inter homines fastigium seruent cum deorum ipse non adpetas itaque tuam statuam in uestibulo iouis optimi maximi unam alteramue et hanc aeream cernimus at paulo ante aditus omnes omnes gradus totaque area hinc auro hinc argento relucebat seu potius polluebatur cum incesti principis statuis permixta deorum simulacra sorderent ergo istae quidem aereae et paucae manent manebuntque quam diu templum ipsum illae autem aureae et innumerabiles strage ac ruina publico gaudio litauerunt iuuabat illidere solo superbissimos uultus instare ferro saeuire securibus ut si singulos ictus sanguis dolorque sequeretur nemo tam temperans gaudii seraeque laetitiae quin instar ultionis uideretur cernere laceros artus truncata membra postremo truces horrendasque imagines obiectas excoctasque flammis  ut ex illo terrore et minis in usum hominum ac uoluptates ignibus mutarentur simili reuerentia caesar non apud genium tuum bonitati tuae gratias agi sed apud numen iouis optimi maximi pateris illi debere nos quidquid tibi debeamus illius quod bene facias muneris esse qui te dedit ante quidem ingentes hostiarum greges per capitolinum iter magna sui parte uelut intercepti deuertere uia cogebantur cum saeuissimi domini atrocissima effigies tanto uictimarum cruore coleretur quantum ipse humani sanguinis profundebat omnia patres conscripti quae de aliis principibus a me aut dicuntur aut dicta sunt eo pertinent ut ostendam quam longa consuetudine corruptos deprauatosque mores principatus parens noster reformet et corrigat alioqui nihil non parum grate sine comparatione laudatur praeterea hoc primum erga optimum imperatorem piorum ciuium officium est insequi dissimiles neque enim satis amarit bonos principes qui malos satis non oderit adice quod imperatoris nostri non aliud amplius ac diffusius meritum est quam quod insectari malos principes tutum est an excidit dolori nostro modo uindicatus nero permitteret credo famam uitamque eius carpi qui mortem ulciscebatur nec ut in se dicta interpretaretur quae de simillimo dicerentur quare erga te caesar muneribus omnibus tuis omnibus comparo multis antepono quod licet nobis et in praeteritum de malis imperatoribus cotidie uindicari et futuros sub exemplo praemonere nullum locum nullum esse tempus quo funestorum principum manes a posterorum exsecrationibus conquiescant quo constantius patres conscripti et dolores nostros et  gaudia proferamus laetemur his quibus fruimur ingemiscamus illis quae patiebamur simul utrumque faciendum est sub bono principe hoc secreta nostra hoc sermones hoc ipsae gratiarum actiones agant meminerintque sic maxime laudari incolumem imperatorem si priores secus meriti reprehendantur nam cum de malo principe posteri tacent manifestum est eadem facere praesentem et quis iam locus miserae adulationis manebat ignarus cum laudes imperatorum ludis etiam et commissionibus celebrarentur saltarentur atque in omne ludibrium effeminatis uocibus modis gestibus frangerentur sed illud indignum quod eodem tempore in senatu et in scaena ab histrione et a consule laudabantur tu procul a tui cultu ludicras artes remouisti seria ergo te carmina honorque aeternus annalium non haec breuis et pudenda praedicatio colit quin etiam tanto maiore consensu in uenerationem tui theatra ipsa consurgent quanto magis de te scaenae silebunt sed quid ego istud admiror cum eos quoque honores qui tibi a nobis offeruntur aut delibare parcissime aut omnino soleas recusare nihil ante tam uulgare tam paruum in senatu agebatur ut non laudibus principum immorarentur quibuscumque censendi necessitas accidisset de ampliando numero gladiatorum aut de instituendo collegio fabrorum consulebamur et quasi prolatis imperi finibus nunc ingentes arcus excessurosque templorum fastigium titulos nunc menses etiam nec hos singulos nomini caesarum dicabamus patiebantur illi et quasi meruissent laetabantur at nunc quis nostrum tamquam oblitus eius de quo refertur censendi officium principis honore consumit tuae moderationis haec laus non  constantiae nostrae et tibi obsequimur quod in curiam non ad certamen adulationum sed ad usum munusque iustitiae conuenimus hanc simplicitati tuae ueritatique gratiam relaturi ut te quae uis uelle quae non uis nolle credamus incipimus inde desinimus ibi a quo incipi in quo desini sub alio principe non posset nam plerosque ex decretis honoribus et alii non receperunt nemo ante tantus fuit ut crederetur noluisse decerni quod ego titulis omnibus speciosius reor quando non trabibus aut saxis nomen tuum sed monimentis aeternae laudis inciditur ibit in saecula fuisse principem cui florenti et incolumi numquam nisi modici honores saepius nulli decernerentur et sane si uelimus cum priorum temporum necessitate certare uincemur ingeniosior est enim ad excogitandum simulatio ueritate seruitus libertate metus amore simul cum iam pridem nouitas omnis adulatione consumpta sit non alius erga te nouus honor superest quam si aliquando de te tacere audeamus age si quando pietas nostra silentium rupit et uerecundiam tuam uicit quae qualiaque aut decernimus nos aut tu non recusasut adpareat non superbia et fastidio te amplissimos honores repudiare qui minores non dedigneris pulchrius hoc caesar quam si recusares omnes nam recusare omnes ambitionis moderatio est eligere parcissimos quo temperamento et nobis et aerario     aerario autem quod sumptibus eius adhibes modum ut qui exhaustum non sis innocentium bonis repleturus stant igitur effigies tuae quales olim ob egregia in rem publicam merita priuatis dicabantur uisuntur eadem e materia caesaris statuae qua brutorum qua camillorum nec discrepat causa illi enim  reges hostemque uictorem moenibus depulerunt hic regnum ipsum quaeque alia captiuitas gignit arcet ac summouet sedemque obtinet principis ne sit domino locus ac mihi intuenti sapientiam tuam minus mirum uidetur quod mortales istos caducosque titulos aut depreceris aut temperes scis enim ubi uera principis ubi sempiterna sit gloria hi sunt honores in quos nihil flammis nihil senectuti nihil successoribus liceat arcus enim et statuas aras etiam templaque demolitur et obscurat obliuio neglegit carpitque posteritas contra contemptor ambitionis et infinitae potestatis domitor ac frenator animus ipsa uetustate florescit nec ab ullis magis laudatur quam quibus minime necesse est praeterea ut quisque factus est princeps extemplo fama eius incertum bona an mala ceterum aeterna est non ergo perpetua principi fama quae inuitum manet sed bona concupiscenda est ea porro non imaginibus et statuis sed uirtute ac meritis prorogatur quin etiam leuiora haec formam principis figuramque non aurum melius uel argentum quam fauor hominum exprimat teneatque quod quidem prolixe tibi cumulateque contingit cuius laetissima facies et amabilis uultus in omnium ciuium ore oculis animo sedet adnotasse uos credo patres conscripti iam dudum me non eligere quae referam propositum est enim mihi principem laudare non principis facta nam laudabilia multa etiam mali faciunt ipse laudari nisi optimus non potest quare non alia maior imperator auguste gloria tua quam quod agentibus tibi gratias nihil uelandum est nihil omittendum est quid est enim in principatu tuo quod cuiusquam praedicatio uel transilire uel praeteruehi debeat quod momentum quod immo temporis punctum aut beneficio sterile aut uacuum laude non omnia eius modi ut is optime te laudasse  uideatur qui narrauerit fidelissime quo fit ut prope in immensum diffundatur oratio mea et necdum de biennio loquor quam multa dixi de moderatione et quanto plura adhuc restant ut illud quod secundum consulatum recepisti quia princeps et pater deferebat at postquam ad te imperi summam et cum omnium rerum tum etiam tui potestatem di transtulerunt tertium consulatum recusasti cum agere tam bonum consulem posses magnum est differre honorem gloriam maius gestum consulatum mirer an non receptum gestum non in hoc urbis otio et intimo sinu pacis sed iuxta barbaras gentes ut illi solebant quibus erat moris paludamento mutare praetextam ignotasque terras uictoria sequi pulchrum imperio gloriosum tibi cum te socii atque amici sua in patria suis in sedibus adierunt decora facies multa post saecula consulis tribunal uiridi caespite extructum nec fascium tantum sed pilorum signorumque honore circumdatum augebant maiestatem praesidentis diuersi postulantium habitus ac dissonae uoces raraque sine interprete oratio magnificum est ciuibus iura quid hostibus reddere speciosum certam fori pacem quid immanes campos sella curuli uictorisque uestigio premere imminere minacibus ripis tutum quietumque spernere barbaros fremitus hostilemque terrorem non armorum magis quam togarum ostentatione compescere itaque non te apud imagines sed ipsum praesentem audientem consalutabant imperatorem nomenque quod alii domitis hostibus tu contemptis merebare haec laus acti consulatus illa dilati quod adhuc initio principatus ut iam exsatiatus honoribus et expletus consulatum recusasti quem noui imperatores destinatum aliis in se  transferebant fuit etiam qui in principatus sui fine consulatum quem dederat ipse magna ex parte iam gestum extorqueret et raperet hoc ergo honore quem et incipientes principes et desinentes adeo concupiscunt ut auferant tu otioso ac uacante priuatis cessisti inuidiosusne erat aut tibi tertius consulatus aut principi primus nam secundum imperator quidem sub imperatore tamen inisti nihilque imputare in eo uel honori potes uel exemplo nisi obsequium ita uero quae ciuitas quinquies atque etiam sexies consules uidit non illos qui exspirante iam libertate per uim ac tumultum creabantur sed quibus sepositis et absentibus in rura sua consulatus ferebantur in hac ciuitate tertium consulatum princeps generis humani ut praegrauem recusasti tantone papiriis etiam et quintiis moderatior augustus et caesar et pater patriae at illos res publica ciebat quid te non eadem res publica non senatus non consulatus ipse qui sibi tuis umeris attolli et augescere uidetur non te ad exemplar eius uoco qui continuis consulatibus fecerat longum quendam et sine discrimine annum his te confero quos certum est quotiens consules fuerunt non sibi praestitisse erat in senatu ter consul cum tu tertium consulatum recusabas onerosum nescio quid uerecundiae tuae consensus noster indixerat ut princeps totiens consul esses quotiens senator tuus nimia modestia istud etiam priuatus recusasses an consularis uiri triumphalisque filius cum tertio consul creatur ascendit non debitum hoc illi non uel sola generis claritate promeritum contigit ergo priuatis aperire annum fastosque reserare et hoc quoque redditae libertatis indicium fuit quod consul alius quam caesar esset sic exactis regibus coepit liber annus sic olim seruitus pulsa  priuata fastis nomina induxit miseros ambitionis qui ita consules semper ut semper principes erant quamquam non ambitio quam liuor et malignitas uideri potest omnes annos possidere summumque illud purpurae decus non nisi praecerptum praefloratumque transmittere tuam uero magnanimitatem an modestiam an benignitatem prius mirer magnanimitatis fuit expetito semper honore abstinere modestiae cedere benignitatis per alios frui sed iam tempus est te ipsi consulatui praestare ut maiorem eum suscipiendo gerendoque facias nam saepius recusare ambiguam ac potius illam interpretationem habet tamquam minorem putes tu quidem ut maximum recusasti sed hoc persuadere nemini poteris nisi aliquando et non recusaueris cum arcus cum tropaea cum statuas deprecaris tribuenda est uerecundiae tuae uenia illa enim sane tibi dicantur nunc uero postulamus ut futuros principes doceas inertiae renuntiare paulisper delicias differre paulisper et saltem ad breuissimum tempus ex illo felicitatis somno uelut excitari induere praetextam quam cum dare possent occuparint ascendere curulem quam detineant esse denique quod concupierint nec ideo tantum uelle consules fieri ut fuerint gessisti alterum consulatum scio illum exercitibus illum prouinciis illum etiam exteris gentibus poteris imputare non potes nobis audimus quidem te omne munus consulis obisse sed audimus diceris iustissimus humanissimus patientissimus fuisse sed diceris aequum est aliquando nos iudicio nostro oculis nostris non famae semper et rumoribus credere quousque absentes de absente gaudebimus liceat experiri an aliquid superbiae tibi ille ipse secundus consulatus  attulerit multum in commutandis moribus hominum medius annus ualet in principum plus didicimus quidem cui uirtus aliqua contingat omnes inesse cupimus tamen experiri an nunc quoque una eademque res sit bonus consul et bonus princeps nam praeter id quod est arduum duas easque summas potestates simul capere tum inest utrique non nulla diuersitas cum principem quam simillimum esse priuato consulem quam dissimillimum deceat atque ego uideo proximo anno consulatus recusandi hanc praecipuam fuisse rationem quod eum absens gerere non poteras sed iam urbi uotisque publicis redditus quid est in quo magis sis adprobaturus quae quantaque fuerint quae desiderabamus parum est ut in curiam uenias nisi et conuocas ut intersis senatui nisi et praesides ut censentes audias nisi et perrogas uis illud augustissimum consulum aliquando tribunal maiestati suae reddere ascende uis constare reuerentiam magistratibus legibus auctoritatem modestiam postulantibus adire quod enim interesset rei publicae si priuatus esses consulem te haberet tantum an et senatorem hoc nunc scito interesse principem te habeat tantum an et consulem his tot tantisque rationibus quamquam multum reluctata uerecundia principis nostri tandem tamen cessit at quemadmodum cessit non se ut priuatis sed ut priuatos sibi pares faceret recepit enim tertium consulatum ut daret nouerat pudorem nouerat moderationem hominum qui non sustinerent tertio consules esse nisi cum ter consule bellorum istud sociis olim periculorum consortibus parce tamen tribuebatur quod tu singularibus  uiris ac de te quidem bene ac fortiter sed in toga meritis praestitisti utriusque cura utriusque uigilantia obstrictus es caesar sed in principe rarum ac prope insolitum est ut se putet obligatum aut si putet amet debes ergo caesar et soluis et cum ter consules facis non tibi magnus princeps sed non ingratus amicus uideris quin etiam perquam modica quaedam ciuium merita fortunae tuae uiribus in maius extollis efficis enim ut tantum tibi quisque praestitisse uideatur quantum a te recepit quid isti benignitati precer nisi ut semper obliges obligeris incertumque facias utrum magis expediat ciuibus tuis debere tibi an praestitisse equidem illum antiquum senatum contueri uidebar cum ter consule adsidente tertio consulem designatum rogari sententiam cernerem quanti tunc illi quantusque tu accidit quidem ut corpora quamlibet ardua et excelsa procerioribus admota decrescant item ut altissimae ciuium dignitates collatione fastigii tui quasi deprimantur quantoque propius ad magnitudinem tuam ascenderint tantum etiam a sua descendisse uideantur illos tamen tu quamquam non potuisti tibi aequare cum uelles adeo in edito collocasti ut tantum super ceteros quantum infra te cernerentur si unius tertium consulatum eundem in annum in quem tuum contulisses ingentis animi specimen haberetur ut enim felicitatis est quantum uelis posse sic magnitudinis uelle quantum possis laudandus quidem et ille qui consulatum tertium meruit sed magis sub quo meruit magnus memorandusque qui tantum praemium cepit sed maior qui capienti dedit quid quod duos pariter tertio consulatu duos collegii tui sanctitate decorasti ut sit nemini dubium hanc tibi praecipuam causam fuisse extendendi consulatus tui ut  duorum consulatus amplecteretur collegamque te non uni daret uterque nuper consulatum alterum gesserat a patre tuo id est quanto minus quam a te datum utriusque adhuc oculis paulo ante dimissi fasces oberrabant utriusque sollemnis ille lictorum et praenuntius clamor auribus insederat cum rursus curulis rursusque purpura ut olim cum hostis in proximo et in summum discrimen adducta res publica expertum honoribus uirum posceret non consulatus hominibus isdem sed idem homines consulatibus reddebantur tanta tibi bene faciendi uis ut indulgentia tua necessitates aemuletur modo praetextas exuerant resumant modo lictores abire iusserant reuocent modo gratulantes amici recesserant reuertantur hominisne istud ingenium est hominis potestas renouare gaudia redintegrare laetitiam nullamque requiem gratulationibus dare neque alia repetendis consulatibus interualla permittere nisi dum finiuntur facias ista semper nec umquam in hoc opere aut animus tuus aut fortuna lassetur des quam plurimis tertios consulatus et cum plurimis tertios consulatus dederis semper tamen plures quibus debeas dare supersint omnium quidem beneficiorum quae merentibus tribuuntur non ad ipsos gaudium maius quam ad similes redundat praecipue tamen ex horum consulatu non ad partem aliquam senatus sed ad totum senatum tanta laetitia peruenit ut eundem honorem omnes sibi et dedisse et accepisse uideantur nempe enim hi sunt quos senatus cum publicis sumptibus minuendis optimum quemque praeficeret elegit et quidem primos hoc est igitur hoc est quod penitus illos animo caesaris insinuauit an parum saepe experti sumus hanc esse rerum condicionem ut senatus fauor apud  principem aut prosit aut noceat nonne paulo ante nihil magis exitiale erat quam illa principis cogitatio hunc senatus probat hic senatui carus est oderat quos nos amaremus sed et nos quos ille nunc inter principem senatumque dignissimi cuiusque caritate certatur demonstramus inuicem credimus inuicem quodque maximum amoris mutui signum est eosdem amamus proinde patres conscripti fauete aperte diligite constanter non iam dissimulandus est amor ne noceat non premendum odium ne prosit eadem caesar quae senatus probat improbatque uos ille praesentes uos etiam absentes in consilio habet tertio consules fecit quos uos elegeratis et fecit hoc ordine quo electi a uobis erant magnus uterque honor uester siue eosdem maxime diligit quos scit uobis esse carissimos siue illis neminem praefert quamuis aliquem magis amet proposita sunt senioribus praemia iuuenibus exempla adeant frequentent securas tandem ac patentes domos quisquis probatos senatui uiros suspicit hic maxime principem promeretur sibi enim adcrescere putat quod cuique adstruatur nullamque in eo gloriam ponit quod sit omnibus maior nisi maximi fuerint quibus maior est persta caesar in ista ratione propositi talesque nos crede qualis fama cuiusque est huic aures huic oculos intende ne respexeris clandestinas existimationes nullisque magis quam audientibus insidiantes susurros melius omnibus quam singulis creditur singuli enim decipere et decipi possunt nemo omnes neminem omnes fefellerunt praeuertor iam ad consulatum tuum etsi sunt quaedam ad consulatum quidem pertinentia ante consulatum tamen in primis quod comitiis tuis interfuisti candidatus non consulatus tantum sed immortalitatis et gloriae et exempli  quod sequerentur boni principes mali mirarentur uidit te populus romanus in illa uetere potestatis suae sede perpessus es longum illud carmen comitiorum nec iam inridendam moram consulque sic factus es ut unus ex nobis quos facis consules quotus quisque principum antecedentium honorem istum aut consulatui habuit aut populo non alii marcidi somno hesternaque cena redundantes comitiorum suorum nuntios opperiebantur alii sane peruigiles et insomnes sed intra cubilia sua illis ipsis consulibus a quibus consules renuntiabantur exsilia et caedem machinabantur o praua et inscia uerae maiestatis ambitio concupiscere honorem quem dedigneris dedignari quem concupieris cumque ex proximis hortis campum et comitia prospectes sic ab illis abesse tamquam danubio rhenoque dirimare auerseris tu honori tuo sperata suffragia renuntiarique te consulem iussisse contentus liberae ciuitatis ne simulationem quidem serues abstineas denique comitiis abstrusus atque abditus quasi illic tibi non consulatus detur sed abrogetur imperium haec persuasio superbissimis dominis erat ut sibi uiderentur principes esse desinere si quid facerent tamquam senatores plerique tamen non tam superbia quam metu quodam submouebantur an stuprorum sibi incestarumque noctium conscii auspicia polluere sacratumque campum nefario auderent contaminare uestigio non adeo deos hominesque contempserant ut in illa spatiosissima sede hominum deorumque coniectos in se oculos ferre ac perpeti possent tibi contra et moderatio tua suasit et sanctitas ut te et religioni deorum et iudiciis hominum exhiberes alii consulatum ante quam acciperent tu et dum accipis meruisti peracta erant sollemnia comitiorum si principem  cogitares iamque se omnis turba commouerat cum tu mirantibus cunctis accedis ad consulis sellam adigendum te praebes in uerba principibus ignota nisi cum iurare cogerent alios uides quam necessarium fuerit consulatum non recusare non putassemus istud te facturum fuisse si recusasses stupeo patres conscripti necdumque satis aut oculis meis aut auribus credo atque identidem me an audierim an uiderim interrogo imperator ergo et caesar et augustus et pontifex maximus stetit ante gremium consulis seditque consul principe ante se stante et sedit inturbatus interritus et tamquam ita fieri soleret quin etiam sedens stanti praeiit ius iurandum et ille iurauit expressit explanauitque uerba quibus caput suum domum suam si scienter fefellisset deorum irae consecraret ingens caesar et par gloria tua siue fecerint istud postea principes siue non fecerint ullane satis digna praedicatio est idem tertio consulem fecisse quod primo idem principem quod priuatum idem imperatorem quod sub imperatore nescio iam nescio pulchriusne sit illud quod praeeunte nullo an hoc quod alio praeeunte iurasti in rostris quoque simili religione ipse te legibus subiecisti legibus caesar quas nemo principi scripsit sed tu nihil amplius uis tibi licere quam nobis sic fit ut nos tibi plus uelimus quod ego nunc primum audio nunc primum disco non est princeps super leges sed leges super principem idemque caesari consuli quod ceteris non licet iurat in leges attendentibus dis nam cui magis quam caesari attendant iurat obseruantibus his quibus idem iurandum est non ignarus alioqui nemini religiosius quod iurauerit  custodiendum quam cuius maxime interest non peierari itaque et abiturus consulatu iurasti te nihil contra leges fecisse magnum hoc erat cum promitteres maius postquam praestitisti iam totiens procedere in rostra inascensumque illum superbiae principum locum terere hic suscipere hic ponere magistratus quam dignum te quamque diuersum consuetudini illorum qui pauculis diebus gestum consulatum immo non gestum abiciebant per edictum hoc pro contione pro rostris pro iure iurando scilicet ut primis extrema congruerent utque hoc solo intellegerentur ipsi consules fuisse quod alii non fuissent non transilui patres conscripti principis nostri consulatum sed eundem in locum contuli quidquid de iure iurando dicendum erat neque enim ut in sterili ieiunaque materia eandem speciem laudis deducere ac spargere atque identidem tractare debemus inluxerat primus consulatus tui dies quo tu curiam ingressus nunc singulos nunc uniuersos adhortatus es resumere libertatem capessere quasi communis imperi curas inuigilare publicis utilitatibus et insurgere omnes ante te eadem ista dixerunt nemini tamen ante te creditum est erant sub oculis naufragia multorum quos insidiosa tranquillitate prouectos improuisus turbo perculerat quod enim tam infidum mare quam blanditiae principum illorum quibus tanta leuitas tanta fraus ut facilius esset iratos quam propitios cauere te uero securi et alacres quo uocas sequimur iubes esse liberos erimus iubes quae sentimus promere in medium proferemus neque enim adhuc ignauia quadam et insito torpore cessauimus terror et metus et misera illa ex periculis facta prudentia monebat ut a re publica ubi erat autem omnino res publica oculos  aures animos auerteremus at nunc tua dextera tuisque promissis freti et innixi obsaepta diutina seruitute ora reseramus frenatamque tot malis linguam resoluimus uis enim tales esse nos quales iubes nihilque exhortationibus tuis fucatum nihil subdolum nihil denique quod credentem fallere paret non sine periculo fallentis neque enim umquam deceptus est princeps nisi qui prius ipse decepit equidem hunc parentis publici sensum cum ex oratione eius tum pronuntiatione ipsa perspexisse uideor quae enim illa grauitas sententiarum quam inadfectata ueritas uerborum quae adseueratio in uoce quae adfirmatio in uultu quanta in oculis habitu gestu toto denique corpore fides tenebit ergo semper quid suaserit scietque nos quotiens libertatem quam dedit experiemur sibi parere nec uerendum est ne incautos putet si fidelitate temporum constanter utamur quos meminit sub malo principe aliter uixisse nuncupare uota et pro aeternitate imperii et pro salute principum immo pro salute principum ac propter illos pro aeternitate imperii solebamus haec pro imperatore nostro in quae sint uerba suscepta operae pretium est adnotare si bene rem publicam et ex utilitate omnium rexerit digna uota quae semper suscipiantur semperque soluantur egit cum dis ipso te auctore caesar res publica ut te sospitem incolumemque praestarent si tu ceteros praestitisses si contra illi quoque a custodia tui capitis oculos dimouerent teque relinquerent uotis quae non palam susciperentur alii se superstites rei publicae optabant faciebantque tibi salus tua inuisa est si non sit cum rei publicae salute coniuncta nihil pro te pateris optari nisi expediat optantibus  omnibusque annis in consilium de te deos mittis exigisque ut sententiam suam mutent si talis esse desieris qualis electus es sed ingenti conscientia caesar quasi pacisceris cum dis ut te si mereberis seruent cum scias an merearis neminem magis quam deos scire nonne uobis patres conscripti haec diebus ac noctibus agitare secum uidetur ego quidem in me si omnium utilitas ita posceret etiam praefecti manum armaui sed ne deorum quidem aut iram aut neglegentiam deprecor quaeso immo et obtestor ne umquam pro me uota res publica inuita suscipiat aut si susceperit inuita ne debeat capis ergo caesar salutis tuae gloriosissimum fructum ex consensu deorum nam cum excipias ut ita demum te dei seruent si bene rem publicam et ex utilitate omnium rexeris certus es bene te rem publicam et ex utilitate omnium regere cum seruent itaque securus tibi et laetus dies exit qui principes alios cura et metu distinebat cum suspensi et attoniti parumque confisi patientia nostra hinc atque inde publicae seruitutis nuntios exspectarent ac si forte aliquos flumina niues uenti praepedissent statim hoc illud esse credebant quod merebantur nec erat discrimen ullum pauoris propterea quod cum a malo principe tamquam successor timeatur quisquis est dignior cum sit nemo non dignior omnes timentur tuam securitatem non mora nuntiorum non litterarum tarditas differt scis tibi ubique iurari cum ipse iuraueris omnibus nemo hoc non sibi praestat amamus quidem te in quantum mereris istud tamen non tui facimus amore sed nostri nec umquam inlucescat dies quo pro te nuncupet uota non utilitas nostra sed fides  caesar turpis tutela principis cui potest imputari queri libet quod in secreta nostra non inquirant principes nisi quos odimus nam si eadem cura bonis ac malis esset quam ubique admirationem tui quod gaudium exsultationemque deprenderes quos omnium cum coniugibus ac liberis quos etiam cum domesticis aris focisque sermones scires mollissimis istis auribus parci et alioqui cum sint odium amorque contraria hoc perquam simile habent quod ibi intemperantius amamus bonos principes ubi liberius malos odimus cepisti tamen et adfectus nostri et iudicii experimentum quantum maximum praesens capere potuisti illo die quo sollicitudini pudorique candidatorum ita consuluisti ne ullius gaudium alterius tristitia turbaret alii cum laetitia alii cum spe recesserunt multis gratulandum nemo consolandus fuit nec ideo segnius iuuenes nostros exhortatus es senatum circumirent senatui supplicarent atque ita a principe sperarent honores si a senatu petissent quo quidem in loco si quibus opus exemplo adiecisti ut te imitarentur arduum caesar exemplum et quod imitari non magis quisquam candidatorum quam principum possit quis enim uel uno die reuerentior senatus candidatus quam tu cum omni uita tum illo ipso tempore quo iudicas de candidatis an aliud a te quam senatus reuerentia obtinuit ut iuuenibus clarissimae gentis debitum generi honorem sed ante quam deberetur offerres tandem ergo nobilitas non obscuratur sed inlustratur a principe tandem illos ingentium uirorum nepotes illos posteros libertatis nec terret caesar nec pauet quin immo festinatis honoribus amplificat atque auget et maioribus suis reddit si quid usquam stirpis antiquae si quid residuae claritatis hoc amplexatur ac refouet et in usum rei  publicae promit sunt in honore hominum et in ore famae magna nomina excitata ex tenebris obliuionis indulgentia caesaris cuius haec intentio est ut nobiles et conseruet et faciat praefuerat prouinciae quaestor unus ex candidatis inque ea ciuitatis amplissimae reditus egregia constitutione fundauerat hoc senatui adlegandum putasti cur enim te principe qui generis tui claritatem uirtute superasti deterior esset condicio eorum qui posteros habere nobiles mererentur quam eorum qui parentes habuissent o te dignum qui de magistratibus nostris semper haec nunties nec poenis malorum sed bonorum praemiis bonos facias accensa est iuuentus erexitque animos ad aemulandum quod laudari uidebat nec fuit quisquam quem non haec cogitatio subiret cum sciret quidquid a quoque in prouinciis bene fieret omnia te scire utile est caesar et salutare praesidibus prouinciarum hanc habere fiduciam paratum esse sanctitati industriae suae maximum praemium iudicium principis suffragium principis adhuc autem quamlibet sincera rectaque ingenia etsi non detorquebat hebetabat tamen misera sed uera reputatio uides enim si quid bene fecero sciet caesar aut si scierit testimonium reddet ita eadem illa seu neglegentia seu malignitas principum cum male consultis impunitatem recte factis nullum praemium polliceretur nec illos a crimine et hos deterrebat a laude at nunc si bene aliquis prouinciam rexerit huic quaesita uirtute dignitas offertur patet enim omnibus honoris et gloriae campus ex hoc quisque quod concupiit petat et adsecutus sibi debeat prouinciis quoque in posterum et iniuriarum metum et accusandi necessitatem remisisti nam si profuerint quibus  gratias egerint de nullo queri cogentur    et alioqui nihil magis prodesse candidato ad sequentes honores quam peractos optime magistratus magistratu honore honor petitur uolo ego qui prouinciam rexerit non tantum codicillos amicorum nec urbana coniuratione eblanditas preces sed decreta coloniarum decreta ciuitatum adleget bene suffragiis consularium uirorum urbes populi gentes inseruntur efficacissimum pro candidato genus est rogandi gratias agere iam quo adsensu senatus quo gaudio exceptum est cum candidatis ut quemque nominaueras osculo occurreres deuexus quidem in planum et quasi unus ex gratulantibus te magis mirer an improbem illos qui effecerunt ut istud magnum uideretur cum uelut adfixi curulibus suis manum tantum et hanc cunctanter et pigre et imputantibus similes promerent contigit ergo oculis nostris antiqua facies princeps aequatus candidatis et simul stantis intueri parem accipientibus honorem qui dabat quod factum tuum a cuncto senatu quam uera acclamatione celebratum est tanto maior tanto augustior nam cui nihil ad augendum fastigium superest hic uno modo crescere potest si se ipse summittat securus magnitudinis suae neque enim ab ullo periculo fortuna principum longius abest quam humilitatis mihi quidem non tam humanitas tua quam intentio eius admirabilis uidebatur quippe cum orationi oculos uocem manum commodares ut si alii eadem ista mandasses omnes comitatis numeros obibas atque etiam cum suffragatorum  nomina honore quo solent exciperentur tu quoque inter excipientes eras et ex ore caesaris ille senatorius adsensus audiebatur quodque apud principem perhibere testimonium merentibus gaudebamus perhibebatur a principe faciebas ergo cum diceres optimos nec ipsorum modo uita a te sed iudicium senatus comprobabatur ornarique se non illos magis quos laudabas laetabatur iam quod precatus es caelites ut illa ipsa ordinatio comitiorum bene ac feliciter eueniret nobis rei publicae tibi nonne tale est ut nos hunc ordinem uotorum conuertere debeamus eosdemque obsecrare ut omnia quae facis quaeque facies prospere cedant tibi rei publicae nobis uel si breuius sit optandum ut uni tibi in quo et res publica et nos sumus fuit tempus ac nimium diu fuit quo alia aduersa alia secunda principi et nobis nunc communia tibi nobiscum tam laeta quam tristia nec magis sine te nos esse felices quam tu sine nobis potes an si posses in fine uotorum adiecisses ut ita precibus tuis di adnuerent si iudicium nostrum mereri perseuerasses adeo nihil tibi amore ciuium antiquius ut ante a nobis deinde a dis atque ita ab illis amari uelis si a nobis ameris et sane priorum principum exitus docuit ne a dis quidem amari nisi quos homines ament arduum erat has precationes tuas laudibus adaequare adaequauimus tamen qui amoris ardor qui stimuli quae faces illas nobis exclamationes subiecerunt non nostri caesar ingenii sed tuae uirtutis tuorumque meritorum uoces fuerunt quas nulla umquam adulatio inuenit nullus cuiquam terror expressit quem sic timuimus ut haec fingeremus quem sic amauimus ut haec fateremur nosti necessitatem seruitutis ecquando  simile aliquid audisti ecquando dixisti multa quidem excogitat metus sed quae adpareant quaesita ab inuitis aliud sollicitudinis aliud securitatis ingenium est alia tristium inuentio alia gaudentium neutrum simulationes expresserint habent sua uerba miseri sua uerba felices utque iam maxime eadem ab utrisque dicantur aliter dicuntur testis ipse es quae in omnium ore laetitia non amictus cuiquam non habitus quem modo extulerat inde resultantia uocibus tecta nihilque tantis clamoribus satis clausum quis tunc non e uestigio suo exsiluit quis exsiluisse sensit multa fecimus sponte plura instinctu quodam et imperio nam gaudio quoque cogendi uis inest num ergo modum ei tua saltem modestia imposuit non quanto magis a te reprimebatur exarsimus non contumacia caesar sed ut in tua potestate est an gaudeamus ita in quantum nec in nostra comprobasti et ipse acclamationum nostrarum fidem lacrimarum tuarum ueritate uidimus humescentes oculos tuos demissumque gaudio uultum tantumque sanguinis in ore quantum in animo pudoris atque hoc magis incensi sumus ut precaremur ne quando tibi non eadem causa lacrimarum utque numquam frontem tuam adduceres hoc ipsum has nos sedes quasi responsuras interrogemus uiderintne umquam principis lacrimas at senatus saepe uiderunt onerasti futuros principes sed et posteros nostros nam et hi a principibus suis exigent ut eadem audire mereantur et illi quod non audiant indignabuntur nihil magis possum proprie dicere quam quod dictum est a cuncto senatu o te felicem quod cum diceremus non opes tuas sed animum mirabamur ea enim demum uera  felicitas felicitate dignum uideri sed cum multa illo die dicta sunt sapienter et grauiter tum uel in primis crede nobis crede tibi magna hoc fiducia nostri maiore tamen tui diximus alius enim fortasse alium ipsum se nemo deceperit introspiciat modo uitam seque quid mereatur interroget proinde dabat uocibus nostris fidem apud optimum principem quod apud malos detrahebat quamuis enim faceremus quae amantes solent illi tamen non amari se credebant sibi super haec precati sumus ut sic te amarent di quemadmodum tu nos quis hoc aut de se aut principi diceret mediocriter amanti pro nobis ipsis quidem haec fuit summa uotorum ut nos sic amarent di quomodo tu estne uerum quod inter ista clamauimus o nos felices quid enim felicius nobis quibus non iam illud optandum est ut nos diligat princeps sed di quemadmodum princeps ciuitas religionibus dedita semperque deorum indulgentiam pie merita nihil felicitati suae putat adstrui posse nisi ut di caesarem imitentur sed quid singula consector et colligo quasi uero aut oratione complecti aut memoria consequi possim quae uos patres conscripti ne qua interciperet obliuio et in publica acta mittenda et incidenda in aere censuistis ante orationes principum tantum eius modi genere monimentorum mandari aeternitati solebant acclamationes quidem nostrae parietibus curiae claudebantur erant enim quibus nec senatus gloriari nec principes possent has uero et in uulgus exire et posteris prodi cum ex utilitate tum ex dignitate publica fuit primum ut orbis terrarum pietatis nostrae adhiberetur testis et conscius deinde ut manifestum esset audere nos de bonis malisque principibus non tantum post ipsos iudicare postremo ut experimento cognosceretur et ante nos gratos sed  miseros fuisse quibus esse nos gratos probare antea non licuit at qua contentione quo nisu quibus clamoribus expostulatum est ne adfectus nostros ne tua merita supprimeres denique ut in posterum exemplo prouideres discant et principes acclamationes ueras falsasque discernere habeantque muneris tui quod iam decipi non poterunt non instruendum illis iter ad bonam famam sed non deserundum non submouenda adulatio sed non reducenda est certum est et quae facere et quae debeant audire si faciant quid nunc ego super ea quae sum cum toto senatu precatus pro senatu precer nisi ut haereat animo tuo gaudium quod tunc oculis protulisti ames illum diem et tamen uincas noua merearis noua audias eadem enim dici nisi    facta non possunt iam quam antiquum quam consulare quod triduum totum senatus sub exemplo patientiae tuae sedit cum interea nihil praeter consulem ageres interrogatus censuit quisque quod placuit licuit dissentire discedere et copiam iudicii sui rei publicae facere consulti omnes atque etiam dinumerati sumus uicitque sententia non prima sed melior at quis antea loqui quis hiscere audebat praeter miseros illos qui primi interrogabantur ceteri quidem defixi et attoniti ipsam illam mutam ac sedentariam adsentiendi necessitatem quo cum dolore animi quo cum totius corporis horrore perpetiebantur unus solusque censebat quod sequerentur omnes et omnes improbarent in primis ipse qui censuerat adeo nulla magis omnibus displicent quam quae sic fiunt tamquam omnibus placeant fortasse imperator in senatu ad reuerentiam eius componebatur ceterum egressus statim se  recipiebat in principem omniaque consularia officia abicere neglegere contemnere solebat ille uero ita consul ut si tantum consul foret nihil infra se putabat nisi quod infra consulem esset ac primum ita domo progrediebatur ut illum nullus adparatus adrogantiae principalis nullus praecursorum tumultus detineret una erat in limine mora consultare aues reuererique numinum monitus nemo proturbabatur nemo submouebatur tanta uiatoribus quies tantus pudor fascibus ut plerumque aliena turba subsistere et consulem et principem cogeret ipsius quidem officium tam modicum temperatum ut antiquus aliquis magnusque consul sub bono principe incedere uideretur iter illi saepius in forum frequenter tamen et in campum nam comitia consulum obibat ipse tantum ex renuntiatione eorum uoluptatis quantum prius ex destinatione capiebat stabant candidati ante curulem principis ut ipse ante consulis steterat adigebanturque in uerba in quae paulo ante ipse iurauerat princeps qui tantum putat esse in iure iurando ut illud et ab aliis exigat reliqua pars diei tribunali dabatur ibi uero quanta religio aequitatis quanta legum reuerentia adibat aliquis ut principem respondebat se consulem esse nullius ab eo magistratus ius nullius auctoritas imminuta est aucta etiam siquidem pleraque ad praetores remittebat atque ita ut collegas uocaret non quia populare gratumque audientibus sed quia ita sentiebat tantum dignationis in ipso honore ponebat ut non amplius esse censeret quod aliquis collega adpellaretur a principe quam quod praetor esset ad hoc tam adsiduus in tribunali ut labore refici ac reparari uideretur quis nostrum idem curae idem sudoris insumit quis adeo expetitis honoribus aut  deseruit aut sufficit et sane aequum est tantum ceteris praestare consulibus ipsum qui consules facit quippe etiam fortuna uidebatur indignum si posset honores dare qui gerere non posset facturus consules doceat accepturisque amplissimum honorem persuadeat scire se quid sit quod dabit sic fit ut illi quoque sciant quid acceperint quo iustius senatus ut susciperes quartum consulatum et rogauit et iussit imperi hoc uerbum non adulationis esse obsequio tuo crede quod non alia in re magis aut senatus exigere a te aut tu praestare senatui debes ut enim ceterorum hominum ita principum illorum etiam qui sibi di uidentur aeuum omne et breue et fragile est itaque optimum quemque niti et contendere decet ut post se quoque rei publicae prosit moderationis scilicet iustitiaeque monimentis quae prima statuere consul potest haec nempe intentio tua ut libertatem reuoces ac reducas quem ergo honorem magis amare quod nomen usurpare saepius debes quam quod primum inuenit reciperata libertas non est minus ciuile et principem esse pariter et consulem quam tantum consulem habe etiam rationem uerecundiae collegarum tuorum collegarum inquam ita enim et ipse loqueris et nos loqui uis onerosa erit modestiae illorum tertii consulatus sui recordatio donec te saepius consulem uideant neque enim potest non nimium esse priuatis quod principi satis est adnuas caesar optantibus quibusque apud deos adesse consuesti quorum potes ipse uotorum compotes facias tibi fortasse sufficiat tertius consulatus sed nobis tanto  minus sufficit ille nos instituit induxit ut te iterum iterumque consulem habere cupiamus remissius istud contenderemus si adhuc nesciremus qualis esses futurus tolerabilius fuit experimentum tui nobis quam usum negari dabiturne rursus uidere consulem illum audiet reddet quas proxime uoces praestabitque gaudium quantum ipse percipiet praesidebit laetitiae publicae auctor eius et causa temptabitque adfectus nostros ut solet cohibere nec poterit pietati certe senatus cum modestia principis felix speciosumque certamen seu fuerit uicta seu uicerit equidem incognitam quandam proximaque maiorem praesumo laetitiam quis enim est tam modicilli ingenii qui non tanto meliorem consulem speret quanto saepius fuerit alius se a continuo labore etsi non desidiae ac uoluptati dedisset otio tamen et quiete recreasset hic consularibus curis exsolutus principales resumpsit tam diligens temperamenti ut nec consulis officium princeps nec principis consul adpeteret uidemus ut prouinciarum desideriis ut singularum etiam ciuitatum precibus occurrat nulla in audiendo difficultas nulla in respondendo mora adeunt statim dimittuntur statim tandemque principis fores exclusa legationum turba non obsidet quid in omnibus cognitionibus quam mitis seueritas quam non dissoluta clementia non tu locupletando fisco operatus sedes nec aliud tibi sententiae tuae pretium quam  bene iudicasse stant ante te litigatores non de fortunis suis sed de tua existimatione solliciti nec tam uerentur quid de causa sua quam quid de moribus sentias o uere principis atque etiam dei curas reconciliare aemulas ciuitates tumentesque populos non imperio magis quam ratione compescere intercedere iniquitatibus magistratuum infectumque reddere quidquid fieri non oportuerit postremo uelocissimi sideris more omnia inuisere omnia audire et undecumque inuocatum statim uelut adesse et adsistere talia esse crediderim quae ille mundi parens temperat nutu si quando oculos demisit in terras et fata mortalium inter diuina opera numerare dignatus est qua nunc parte liber solutusque tantum caelo uacat postquam te dedit qui erga omne hominum genus uice sua fungereris fungeris enim sufficisque mandanti cum tibi dies omnis summa cum utilitate nostra summa cum tua laude condatur quodsi quando cum influentibus negotiis paria fecisti instar refectionis existimas mutationem laboris quae enim remissio tibi nisi lustrare saltus excutere cubilibus feras superare immensa montium iuga et horrentibus scopulis gradum inferre nullius manu nullius uestigio adiutum atque inter haec pia mente adire lucos et occursare numinibus olim haec experientia iuuentutis haec uoluptas erat his artibus futuri duces imbuebantur certare cum fugacibus feris cursu cum audacibus robore cum callidis astu nec mediocre pacis decus habebatur submota campis inruptio ferarum et obsidione quadam liberatus agrestium labor usurpabant gloriam istam illi quoque principes qui obire non poterant usurpabant autem ita ut domitas fractasque  claustris feras ac deinde in ipsorum quidni ludibrium emissas mentita sagacitate colligerent huic par capiendi quaerendique sudor summusque et idem gratissimus labor inuenire enimuero si quando placuit idem corporis robur in maria proferre non ille fluitantia uela aut oculis sequitur aut manibus sed nunc gubernaculis adsidet nunc cum ualentissimo quoque sodalium certat frangere fluctus domitare uentos reluctantes remisque transferre obstantia freta quantum dissimilis illi qui non albani lacus otium baianique torporem et silentium ferre non pulsum saltem fragoremque remorum perpeti poterat quin ad singulos ictus turpi formidine horresceret itaque procul ab omni sono inconcussus ipse et immotus religato reuinctoque nauigio non secus ac piaculum aliquod trahebatur foeda facies cum populi romani imperator alienum cursum alienumque rectorem uelut capta naue sequeretur nec deformitate ista saltem flumina carebant atque etiam danubius ac rhenus tantum illud nostri dedecoris uehere gaudebant non minore cum pudore imperi quod haec romanae aquilae romana signa romana denique ripa quam quod hostium prospectaret hostium quibus moris est eadem illa nunc rigentia gelu flumina aut campis superfusa nunc liquida ac deferentia lustrare nauigiis nandoque superare nec uero per se magno opere laudauerim duritiam corporis ac lacertorum sed si his ualidior ipso corpore animus imperitet quem non fortunae indulgentia emolliat non copiae principales ad segnitiem luxumque detorqueant tunc ego seu montibus seu mari exerceatur et laetum opere corpus et crescentia laboribus membra mirabor uideo enim iam inde antiquitus maritos  dearum ac deum liberos nec parentum diuinitate nec dignitate nuptiarum magis quam his artibus inclaruisse simul cogito cum sint ista ludus et auocamentum quae quantaeque sint huius curae seriae et intentae et a quibus se in tale otium recipit uoluptates sunt enim uoluptates quibus optime de cuiusque grauitate sanctitate temperantia creditur nam quis adeo dissolutus cuius non occupationibus aliqua species seueritatis insideat otio prodimur an non plerique principes hoc idem tempus in aleam stupra luxum conferebant cum seriarum laxamenta curarum uitiorum contentione supplerent habet hoc primum magna fortuna quod nihil tectum nihil occultum esse patitur principum uero non domus modo sed cubicula ipsa intimosque secessus recludit omniaque arcana noscenda famae proponit atque explicat sed tibi caesar nihil accommodatius fuerit ad gloriam quam penitus inspici sunt quidem praeclara quae in publicum profers sed non minora ea quae limine tenes est magnificum quod te ab omni contagione uitiorum reprimis ac reuocas sed magnificentius quod tuos quanto enim magis arduum est alios praestare quam se tanto laudabilius quod cum ipse sis optimus omnes circa te similes tui fecisti multis inlustribus dedecori fuit aut inconsultius uxor adsumpta aut retenta patientius ita foris claros domestica destruebat infamia et ne maximi ciues haberentur hoc efficiebatur quod mariti minores erant tibi uxor in decus et gloriam cedit quid enim illa sanctius quid antiquius nonne si pontifici maximo eligenda sit coniunx aut hanc aut similem ubi est autem similis elegerit quam illa nihil sibi ex fortuna tua nisi  gaudium uindicat quam constanter non potentiam tuam sed ipsum te reueretur idem estis inuicem quod fuistis probatis ex aequo nihilque uobis felicitas addidit nisi quod scire coepistis quam bene uterque uestrum felicitatem ferat eadem quam modica cultu quam parca comitatu quam ciuilis incessu mariti hoc opus qui ita imbuit ita instituit nam uxori sufficit obsequi gloria an cum uideat quam nullus te terror nulla comitetur ambitio non et ipsa cum silentio incedat ingredientemque pedibus maritum in quantum patitur sexus imitetur decuerit hoc illam etiamsi diuersa tu facias sub hac uero modestia uiri quantam debet uerecundiam uxor marito femina sibi soror autem tua ut se sororem esse meminit ut in illa tua simplicitas tua ueritas tuus candor agnoscitur ut si quis eam uxori tuae conferat dubitare cogatur utrum sit efficacius ad recte uiuendum bene institui an feliciter nasci nihil est tam pronum ad simultates quam aemulatio in feminis praesertim ea porro maxime nascitur ex coniunctione alitur aequalitate exardescit inuidia cuius finis est odium quo quidem admirabilius existimandum est quod mulieribus duabus in una domo parique fortuna nullum certamen nulla contentio est suspiciunt inuicem inuicem cedunt cumque te utraque effusissime diligat nihil sua putant interesse utram tu magis ames idem utrique propositum idem tenor uitae nihilque ex quo sentias duas esse te enim imitari te subsequi student ideo utraque mores eosdem quia utraque tuos habet inde moderatio inde etiam perpetua securitas neque enim umquam periclitabuntur esse priuatae quae non desierunt obtulerat illis senatus cognomen augustarum quod certatim deprecatae sunt quam diu adpellationem patris patriae tu recusasses seu quod plus esse in eo iudicabant si  uxor et soror tua quam si augustae dicerentur sed quaecumque illis ratio tantam modestiam suasit hoc magis dignae sunt quae in animis nostris et sint et habeantur augustae quia non uocantur quid enim laudabilius feminis quam si uerum honorem non in splendore titulorum sed in iudiciis hominum reponant magnisque nominibus pares se faciant et dum recusant iam etiam et in priuatorum animis exoleuerat priscum mortalium bonum amicitia cuius in locum migrauerant adsentationes blanditiae et peior odio amoris simulatio etenim in principum domo nomen tantum amicitiae inane scilicet inrisumque remanebat nam qui poterat esse inter eos amicitia quorum sibi alii domini alii serui uidebantur tu hanc pulsam et errantem reduxisti habes amicos quia amicus ipse es neque enim ut alia subiectis ita amor imperatur neque est ullus adfectus tam erectus et liber et dominationis impatiens nec qui magis uices exigat potest fortasse princeps inique potest tamen odio esse non nullis etiamsi ipse non oderit amari nisi ipse amet non potest diligis ergo cum diligaris et in eo quod utrimque honestissimum est tota gloria tua est qui superior factus descendis in omnia familiaritatis officia et in amicum ex imperatore submitteris immo tunc maxime imperator cum amicum agis etenim cum plurimis amicitiis fortuna principum indigeat praecipuum est principis opus amicos parare placeat tibi semper haec secta et cum reliquas uirtutes tuas tum hanc constantissime teneas nec umquam tibi persuadeatur humile esse principi nisi odisse iucundissimum est in rebus humanis amari sed non minus amare quorum utroque ita  frueris ut cum ipse ardentissime diligas adhuc tamen ardentius diligaris primum quia facilius est unum amare quam multos deinde quia tibi amicos tuos obligandi tanta facultas inest ut nemo te possit nisi ingratus non magis amare operae pretium est referre quod tormentum tibi iniunxeris ne quid amico negares dimisisti optimum uirum tibique carissimum inuitus et tristis et quasi retinere non posses quantumque amares eum desiderio expertus es distractus separatusque dum cedis et uinceris ita quod fando inauditum cum princeps et principis amicus diuersa uelletis id potius factum est quod amicus uolebat o rem memoriae litterisque mandandam praefectum praetorii non ex ingerentibus se sed ex subtrahentibus legere eundemque otio quod pertinaciter amet reddere cumque sis ipse distentus imperi curis non quietis gloria cuiquam inuidere intellegimus caesar quantum tibi pro laboriosa ista statione et exercita debeamus cum otium a te tamquam res optima et petatur et detur quam ego audio confusionem tuam fuisse cum digredientem prosequereris prosecutus es enim nec temperasti tibi quo minus exeunti in litore amplexus in litore osculum ferres stetit caesar in illa amicitiae specula stetit precatusque est abeunti prona maria celeremque si tamen ipse uoluisset recursum nec sustinuit recedentem non etiam atque etiam uotis et lacrimis sequi nam de liberalitate taceo quibus enim muneribus aequari haec cura principis haec  patientia potest qua meruisti ut ille sibi nimium fortis ac prope durus uideretur nec dubito quin agitauerit secum an gubernacula retorqueret et fecisset nisi quod paene ipso contubernio principis felicius iucundiusque est desiderare principem desiderantem et ille quidem ut maximo fructu suscepti ita maiore depositi officii gloria fruitur tu autem facilitate ista consecutus es ne quem retinere uidearis inuitum ciuile hoc et parenti publico conuenientissimum nihil cogere semperque meminisse nullam tantam potestatem cuiquam dari posse ut non sit gratior potestate libertas dignus es caesar qui officia mandes deponere optantibus qui petentibus uacationem inuitus quidem sed tamen tribuas qui ab amicis orantibus requiem non te relinqui putes qui semper inuenias et quos ex otio reuoces et quos otio reddas uos quoque quos parens noster familiariter inspicere dignatur fouete iudicium eius quod de uobis habet hic uester labor est princeps enim cum in uno probauit amare se scire uacat culpa si alios minus amat ipsum quidem quis mediocriter diligat cum leges amandi non det sed accipiat hic praesens ille mauult absens amari uterque ametur ut mauult nemo in taedium praesentia nemo in obliuionem absentia ueniat tenet quisque locum quem semel meruit faciliusque est ut oculis eius uultus absentis quam ut animo caritas excidat plerique principes cum essent ciuium domini libertorum erant serui horum consiliis horum nutu regebantur per hos audiebant per hos loquebantur per hos praeturae etiam et sacerdotia et consulatus immo ab his petebantur tu libertis tuis summum quidem honorem sed tamquam libertis  habes abundeque sufficere his credis si probi et frugi existimentur scis enim praecipuum esse indicium non magni principis magnos libertos ac primum neminem in usu habes nisi aut tibi aut patri tuo aut optimo cuique principum delectum aestimatumque hos ipsos cotidie deinde ita formas ut se non tua fortuna sed sua metiantur et tanto magis digni quibus honor omnis praestetur a nobis quia non est necesse iustisne de causis senatus populusque romanus optimi tibi cognomen adiecit paratum id quidem et in medio positum nouum tamen scias neminem ante meruisse quod non erat excogitandum si quis meruisset an satius fuit felicem uocare quod non moribus sed fortunae datum est satius magnum cui plus inuidiae quam pulchritudinis inest adoptauit te optimus princeps in suum senatus in optimi nomen hoc tibi tam proprium quam paternum nec magis distincte definiteque designat qui traianum quam qui optimum adpellat ut olim frugalitate pisones sapientia laeli pietate metelli monstrabantur quae simul omnia uno isto nomine continentur nec uideri potest optimus nisi qui est optimis omnibus in sua cuiusque laude praestantior merito tibi ergo post ceteras adpellationes haec est addita ut maior minus est enim imperatorem et caesarem et augustum quam omnibus imperatoribus et caesaribus et augustis esse meliorem ideoque ille parens hominum deorumque optimi prius nomine deinde maximi colitur quo praeclarior laus tua quem non minus constat optimum esse quam maximum adsecutus es nomen quod ad alium transire non possit nisi ut adpareat in bono principe alienum in malo falsum quod licet omnes postea usurpent semper tamen agnoscetur ut tuum etenim ut nomine augusti admonemur  eius cui primum dicatum est ita haec optimi adpellatio numquam memoriae hominum sine te recurret quotiensque posteri nostri optimum aliquem uocare cogentur totiens recordabuntur quis meruerit uocari quanto nunc diue nerua gaudio frueris cum uides et esse optimum et dici quem tamquam optimum elegisti quam laetum tibi quod comparatus filio tuo uinceris neque enim alio magis adprobatur animi tui magnitudo quam quod optimus ipse non timuisti eligere meliorem sed et tu pater traiane nam tu quoque si non sidera proximam tamen sideribus obtines sedem quantum percipis uoluptatem cum illum tribunum illum militem tuum tantum imperatorem tantum principem cernis cumque eo qui adoptauit amicissime contendis pulchrius fuerit genuisse talem an elegisse macte uterque ingenti in rem publicam merito cui hoc tantum boni contulistis licet alteri uestrum filii uirtus triumphalia caelum alteri dederit non minor tamen uestra laus quod ista per filium quam si ipsi meruissetis scio patres conscripti cum ceteros ciues tum praecipue consules oportere sic adfici ut se publice magis quam priuatim obligatos putent ut enim malos principes rectius pulchriusque est ex communibus iniuriis odisse quam ex propriis ita boni speciosius amantur ob ea quae generi humano quam quae hominibus praestant quia tamen in consuetudinem uertit ut consules publica gratiarum actione perlata suo quoque nomine quantum debeant principi profiteantur concedite me non pro me magis munere isto quam pro collega meo cornuto tertullo clarissimo uiro fungi cur enim non pro illo quoque gratias agam pro quo non minus debeo praesertim cum indulgentissimus imperator in concordia nostra ea praestiterit ambobus quae si tantum in alterum contulisset ambos tamen aequaliter  obligasset utrumque nostrum ille optimi cuiusque spoliator et carnifex stragibus amicorum et in proximum iacto fulmine adflauerat isdem enim amicis gloriabamur eosdem amissos lugebamus ac sicut nunc spes gaudiumque ita tunc communis nobis dolor et metus erat habuerat hunc honorem periculis nostris diuus nerua ut nos etsi minus notos ut bonos promouere uellet quia mutati saeculi signum et hoc esset quod florerent quorum praecipuum uotum ante fuerat ut memoriae principis elaberentur nondum biennium compleueramus in officio laboriosissimo et maximo cum tu nobis optime principum fortissime imperatorum consulatum obtulisti ut ad summum honorem gloria celeritatis accederet tantum inter te et illos principes interest qui beneficiis suis commendationem ex difficultate captabant gratioresque accipientibus honores arbitrabantur si prius illos desperatio et taedium et similis repulsae mora in notam quandam pudoremque uertissent obstat uerecundia quo minus percenseamus quo utrumque nostrum testimonio ornaris ut amore recti amore rei publicae priscis illis consulibus aequaueris merito necne neutram in partem decernere audemus quia nec fas est adfirmationi tuae derogare et onerosum confiteri uera esse quae de nobis praesertim tam magnifica dixisti tu tamen dignus es qui eos consules facias de quibus ista possis praedicare tribuas ueniam quod inter haec beneficia tua gratissimum est nobis quod nos rursus collegas esse uoluisti ita caritas mutua ita congruens tenor uitae ita una eademque ratio propositi postulabat cuius ea uis ut morum similitudo concordiae nostrae gloriam minuat ac perinde sit mirum si alter nostrum a collega ac si a se ipse dissentiat non ergo temporarium et subitum est quod uterque collegae consulatu tamquam iterum suo gaudet nisi  quod tamen qui rursus consules fiunt bis quidem sed temporibus diuersis obligantur nos duos consulatus simul accepimus simul gerimus alterque in altero consules et iterum et pariter sumus illud uero quam insigne quod nobis praefectis aerario consulatum ante quam successorem dedisti aucta est dignitas dignitate nec continuatus tantum sed geminatus est honor finemque potestatis altera alterius tamquam parum esset excipere praeuenit tanta tibi integritatis nostrae fiducia fuit ut non dubitares te salua diligentiae tuae ratione facturum si nos post maximum officium priuatos esse non sineres quid quod eundem in annum consulatum nostrum in quem tuum contulisti ergo non alia nos pagina quam te consulem accipiet et nostra quoque nomina addentur fastis quibus ipse praescriberis tu comitiis nostris praesidere tu nobis sanctissimum illud carmen praeire dignatus es tuo iudicio consules facti tua uoce renuntiati sumus ut idem honoribus nostris suffragator in curia in campo declarator exsisteres iam quod ei nos potissimum mensi attribuisti quem tuus natalis exornat quam pulchrum nobis quibus edicto quibus spectaculo celebrare continget diem illum triplici gaudio laetum qui principem abstulit pessimum dedit optimum meliorem optimo genuit nos sub oculis tuis augustior solito currus accipiet nos inter secunda omina et uota certantia quae praesenti tibi conferentur uehemur alacres et incerti ex utra parte maior auribus nostris accidat clamor super omnia tamen praedicandum uidetur quod pateris  consules esse quos fecisti quippe nullum periculum nullus ex principe metus consulares animos debilitat et frangit nihil inuitis audiendum nihil coactis decernendum erit manet manebitque honori ueneratio sua nec securitatem auctoritate perdemus ac si quid forte ex consulatus fastigio fuerit deminutum nostra haec erit culpa non saeculi licet enim quantum ad principem licet tales consules agere quales ante principes erant ullamne tibi pro beneficiis referre gratiam parem possumus nisi tamen illam ut semper nos meminerimus consules fuisse et consules tuos ea sentiamus ea censeamus quae consularibus digna sunt ita uersemur in re publica ut credamus esse rem publicam non consilium nostrum non operam subtrahamus nec defunctos nos et quasi dimissos consulatu sed quasi adstrictos et deuinctos putemus eundemque locum laboris et curae quem reuerentiae dignitatisque teneamus in fine orationis praesides custodesque imperi diuos ego consul pro rebus humanis ac te praecipue capitoline iuppiter precor ut beneficiis tuis faueas tantisque muneribus addas perpetuitatem audisti quae malo principi precabamur exaudi quae pro dissimillimo optamus non te distringimus uotis non enim pacem non concordiam non securitatem non opes oramus non honores simplex cunctaque ista complexum omnium uotum est salus principis nec uero nouam tibi iniungimus curam tu enim iam tunc illum in tutelam recepisti cum praedonis auidissimi faucibus eripuisti neque enim sine auxilio tuo cum altissima quaeque quaterentur hic qui omnibus excelsior erat inconcussus stetit praeteritus est a pessimo principe qui praeteriri ab optimo non poterat tu clara iudicii tui signa misisti cum  proficiscenti ad exercitum tuo nomine tuo honore cessisti tu uoce imperatoris quid sentires locutus filium illi nobis parentem tibi pontificem maximum elegisti quo maiore fiducia isdem illis uotis quae ipse pro se nuncupari iubet oro et obtestor si bene rem publicam si ex utilitate omnium regit primum ut illum nepotibus nostris ac pronepotibus serues deinde ut quandoque successorem ei tribuas quem genuerit quem formauerit similemque fecerit adoptato aut si hoc fato negatur in consilio sis eligenti monstresque aliquem quem adoptari in capitolio deceat uobis patres conscripti quantum debeam publicis etiam monimentis continetur uos mihi in tribunatu quietis in praetura modestiae uos in istis etiam officiis quae studiis nostris circa tuendos socios iniunxeratis cum fidei tum constantiae antiquissimum testimonium perhibuistis uos proxime destinationem consulatus mei his acclamationibus adprobauistis ut intellegam etiam atque etiam enitendum mihi ut hunc consensum uestrum complectar et teneam et in dies augeam etenim memini tunc uerissime iudicari meruerit quis honorem necne cum adeptus est uos modo fauete huic proposito et credite si cursu quodam prouectus ab illo insidiosissimo principe ante quam profiteretur odium bonorum postquam professus est substiti cum uiderem quae ad honores compendia paterent longius iter malui si malis temporibus inter maestos et pauentes bonis inter securos gaudentesque numeror si denique in tantum diligo optimum principem in quantum inuisus pessimo fui ego reuerentiae uestrae sic semper inseruiam non ut me consulem et mox consularem sed ut candidatum consulatus putem  cum libros galli legerem quibus ille parenti ausus de cicerone dare est palmamque decusque lasciuum inueni lusum ciceronis et illo spectandum ingenio quo seria condidit et quo humanis salibus multo uarioque lepore magnorum ostendit mentes gaudere uirorum nam queritur quod fraude mala frustratus amantem paucula cenato sibi debita sauia tiro tempore nocturno subtraxerit his ego lectis cur post haec inquam nostros celamus amores nullumque in medium timidi damus atque fatemur tironisque dolos tironis nosse fugaces blanditias et furta nouas addentia flammas  ut laus est cerae mollis cedensque sequatur si doctos digitos iussaque fiat opus et nunc informet martem castamque mineruam nunc uenerem effingat nunc ueneris puerum utque sacri fontes non sola incendia sistunt saepe etiam flores uernaque prata iuuant sic hominum ingenium flecti ducique per artes non rigidas docta mobilitate decet 