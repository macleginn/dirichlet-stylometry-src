scribonius largus callisto suo salutem inter maximos quondam habitus medicos herophilus cai iuli calliste fertur dixisse medicamenta diuum manus esse et non sine ratione ut mea fert opinio prorsus enim quod tactus diuinus efficere potest id praestant medicamenta usu experientiaque probata animaduertimus itaque saepe inter deliberationes contentionesque medicorum auctoritate praecellentium dum quaereretur quidnam faciendum aut qua ratione succurrendum sit aegro quosdam humiles quidem et alioquin ignotos usu uero peritiores uel quod fateri pudet longe summotos a disciplina medicinae ac ne adfines quidem eius professioni medicamento efficaci dato protinus uelut praesenti numine omni dolore periculoque liberasse aegrum quamobrem spernendi quidem sunt qui medicinam spoliare temptant usu medicamentorum non a medendo sed a potentia effectuque medicamentorum ita appellatam probandi autem qui omni modo succurrere periclitantibus student ego certe aliquotiens magnum scientiae consecutus sum titulum ex usu prospere datorum medicamentorum multosque ex eadem causa non mediocrem gloriam tulisse memini est enim haec pars medicinae uel maxime necessaria certe antiquissima et ob hoc primum celebrata atque inlustrata siquidem uerum est anti  quos herbis ac radicibus earum corporis uitia curasse quia timidum genus mortalium inter initia non facile se ferro ignique committebant quod etiam nunc plerique faciunt ne dicam omnes et nisi magna compulsi necessitate speque ipsius salutis non patiuntur sibi fieri quae sane uix sunt toleranda cur ergo aliqui excludant medicinam ex usu medicamentorum non inuenio nisi ut detegant imprudentiam suam siue enim nullum experimentum eius generis remediorum habent merito accusandi sunt quod tam neglegentes in tam necessaria parte artis fuerint siue experti quidem sunt eorum utilitatem denegant autem usum magis culpandi sunt quia crimine inuidentiae flagrant quod malum cum omnibus animantibus inuisum esse debeat tum praecipue medicis in quibus nisi plenus misericordiae et humanitatis animus est secundum ipsius professionis uoluntatem omnibus diis et hominibus inuisi esse debent idcirco ne hostibus quidem malum medicamentum dabit qui sacramento medicinae legitime est obligatus sed persequetur eos cum res postulauerit ut militans et ciuis bonus omni modo quia medicina non fortuna neque personis homines aestimat uerum aequaliter omnibus implorantibus auxilia sua succursuram se pollicetur nullique umquam nocituram profitetur hippocrates conditor nostrae professionis initia disciplinae ab iureiurando tradidit in quo sanctum est ut ne praegnanti quidem medicamentum quo conceptum excutitur aut detur aut demonstretur a quoquam medico longe praeformans animos discentium ad humanitatem qui enim nefas existimauerint spem dubiam hominis laedere quanto scelestius perfecto iam nocere iudicabunt magni ergo aestimauit nomen decusque medicinae conseruare pio sanctoque animo quemque secundum ipsius  propositum se gerentem scientia enim sanandi non nocendi est medicina quae nisi omni parte sua plene excubat in auxilia laborantium non praestat quam pollicetur hominibus misericordiam desinant ergo qui prodesse adflictis aut nolunt aut non possunt alios quoque deterrere negando aegris auxilia quae per uim medicamentorum frequenter exhibentur etenim quasi per gradus quosdam medicina laborantibus succurrit nam primum cibis ratione aptoque tempore datis temptat prodesse languentibus deinde si ad hos non responderit curatio ad medicamentorum decurrit uim potentiora enim haec et efficaciora quam cibi post ubi ne ad haec quidem cedunt difficultates aduersae ualetudinis tunc coacta ad sectionem uel ultimo ad ustionem deuenit at asclepiades maximus auctor medicinae negauit aegris danda medicamenta quidam enim hoc mendacio etiam pro argumento utuntur poteram tamen si uerum id esset dicere uiderit asclepiades quid senserit forsan non omnino in hanc partem animum intendit homo fuit parum feliciter se in hoc negotio gessit non deterreor persona cum rem manifeste prodesse uideam nunc uero cum tam impudenter comminiscantur de eo quid possum ultra dicere nisi genere quodam parricidium ac sacrilegium eos committere qui haec dicunt ille enim febricitantibus uitiisque praecipitibus correptis quae ocea paqh graeci dicunt negauit medicamenta danda quia cibo uinoque apte interdum dato remediari tutius eos existimauit ceterum in libro qui parasceuasticon id est praeparationum inscribitur contendit ultimae sortis esse medicum qui non ad singula quaeque uitia binas ternasque compositiones et expertas et protinus paratas habeat uides ergo quam non placeat asclepiadi usus medicamentorum cui nisi plura quis ad quodque genus uitii medicamenta composita habeat non uidetur dignus professione medicinae sed ista licentia nomine tantummodo medicorum propter quorundam neglegentiam latius processit raro enim aliquis priusquam se suosque tradat medico diligenter de eo iudicat cum  interim nemo ne imaginem quidem suam committat pingendam nisi probato prius artifici per quaedam experimenta atque ita electo habeantque omnes pondera atque mensuras exactas ne quid errorum in rebus non necessariis accidat uidelicet quia sunt quidam qui pluris omnia quam se ipsos aestimant itaque sublata est studendi cuique necessitas et non solum antiquos auctores per quos consummatur professio quidam ignorant sed etiam comminisci falsa de his audent ubi enim delectus non est personarum sed eodem numero malus bonusque habetur disciplinae ac sectae obseruatio perit quodque sine labore potest contingere idemque dignitatis utilitatisque praestare uidetur posse unus quisque id magis sequitur sic ut quisque uolet faciet medicinam quosdam enim a peruerso proposito nemo potest mouere et sane omnibus permisit liberum arbitrium magnitudo professionis multos itaque animaduertimus unius partis sanandi scientia medici plenum nomen consecutos nos uero ab initio rectam uiam secuti nihil prius in totius artis perceptione qua homini permittitur iudicauimus quia ex hac omnia commoda nos consecuturos existimabamus non medius fidius tam ducti pecuniae aut gloriae cupiditate quam ipsius artis scientia magnum enim et supra hominis naturam duximus posse aliquem tueri et recuperare suam et unius cuiusque bonam ualetudinem itaque ut ceteris partibus disciplinae ita huic quoque quae per medicamenta uirtutem suam exhibet curiose institimus eo magis quod percipiebamus in dies ex usu profectus eius quos interdum supra fidem atque opinionem plurimorum exhibebamus sed quid ultra opus est probare necessarium usum esse medicamentorum praecipue tibi qui quia percepisti utilitatem eorum idcirco a me compositiones quasdam petisti ego autem memor humanitatis tuae candorisque animi tui quem omnibus quidem hominibus plene mihi autem etiam peculiariter praestas non solum quas desiderasti uerum etiam si quas  alias de expertis in praesenti habui in hunc librum contuli cupio enim medius fidius qua possum tuae in me tam perseueranti beneuolentiae respondere adiutus omni tempore a te praecipue uero istis diebus ut primum enim potuisti non es passus cessare tuae erga me pietatis officium tradendo scripta mea latina medicinalia deo nostro caesari quorum potestatem tibi feceram ut ipse prior legeres simpliciterque indicares mihi quid sentires plurimum enim iudicio tuo tribuo tu porro candidissimo animo et erga me beneuolentissimo diligentiam meam sub tanti nominis editione non uerbis sed re probasti periculumque non minus tu iudicii quam ego stili propter me adisti quo tempore diuinis manibus laudando consecrasti fateor itaque libenter unicas me tibi gratias agere quod et prius quam rogaueris consummasti amicissimo affectu uota mea et quod contigit mihi fauore plenissimo tuo maturiorem percipere studii huius mei fructum ac uoluptatem ignosces autem si paucae uisae tibi fuerint compositiones et non ad omnia uitia scriptae sumus enim ut scis peregre nec sequitur nos nisi necessarius admodum numerus libellorum postea tamen si et tibi uidebitur ad singula quaeque uitia plures compositiones colligemus oportet enim copiam quoque earum selectam haberi quoniam reuera quaedam quibusdam magis et non omnes omnibus conueniunt propter differentiam scilicet corporum quarum initium a capite faciemus summum enim et quasi primum locum hoc obtinet dantes operam ut simplicia prima ponamus interdum enim haec efficaciora sunt quam ex pluribus composita medicamenta erit autem nota  denarii unius pro graeca drachma aeque enim in libra denarii octoginta quattuor apud nos sunt sicut drachmae apud graecos incurrunt primum ergo ad quae uitia compositiones exquisitae et aptae sint subiecimus et numeris notauimus quo facilius quod quaeretur inueniatur deinde medicamentorum quibus compositiones constant nomina et pondera uitiis subiunximus  ad capitis dolorem primis diebus etiam in febre i item ad eundem aliud ii ad capitis dolorem plurium dierum iii ad capitis dolorem omnem iiii ad capitis dolorem cum inueterauerit u purgatio capitis per nares ui alia purgatio per nares uii alia purgatio uiii purgatio capitis per os ix sternutorium ad diuturnum capitis dolorem x ad capitis omnem dolorem et quamuis ueterem quae res in perpetuum sanat xi ad comitialem morbum simplicia iiii compositum unum xii ad eundem aliud xiii ad eundem aliud xiiii ad eundem aliud xu ad eundem aliud xui ad eundem aliud xuii ad eundem aliud xuiii item collyria lenia ad conturbationes et epiphoras oculorum simplex res quae omni collyrio melius facit xix ad easdem collyrium xx ad easdem aliud ex plantaginis suco mirificum xxi ad easdem diaglaukion noue factum xxii ad plurium dierum epiforan cum glutinosa lacrima fluit xxiii aliud collyrium ad tenuem lacrimam et ad pustulas et ulcera pura xxiiii collyrium ad sordida ulcera et crustas quas esxaras graeci uocant item ad carbunculos pustulas aspritudinem palpebrarum recentem xxu  collyrium lene quod facit ad tenuem et acrem lacrimam pustulas et ad ustiones et ulcera item ad solutas cicatrices quod quidam aqhnippon alii diasmurnhs uocant xxui aliud ad idem yittakinon xxuii collyria acria et perichrista ad cicatrices extenuandas et palpebrarum aspritudinem xxuiii alio modo ad idem xxix ad palpebras perungendas xxx aliud quo augustus usus est xxxi collyrium ywrikon ad caliginem et aspritudinem oculorum siccamque perturbationem quam chrofqalmian graeci uocant xxxii aliud ad caliginem et aspritudinem xxxiii aliud ad idem quod magis mulieribus conuenit xxxiiii ad cicatrices extenuandas ueteres et caliginem et aspritudinem acrem quod semel inunctum plurium dierum effectum exhibet xxxu collyrium quod proprie ad aspritudinem et callositatem palpebrarum facit xxxui liquidum medicamentum ad ueterrimam aspritudinem palpebrarum et callos durissimos xxxuii aliud liquidum medicamentum ad suffusiones xxxuiii ad auriculae dolorem et tumorem simplicia bene facientia sex xxxix ad idem compositum ex duabus rebus mirificum xl ad tumorem et exulcerationem aurium xli aliud ad carnem in foramine auris excrescentem xlii ad parotidas simplex xliii compositio ad idem xliiii alia compositio ad easdem antequam suppurauerint xlu ad sanguinis eruptionem de naribus remedia xlui  medicamentum compositum ad idem si praefocabuntur obturatis naribus qua ratione efficiatur ut adspirent et nihilominus nares spissatas habeant xluii ad ulcera in naribus compositiones duae xluiii ad idem xlix ad grauem odorem earum quem ozainan graeci dicunt l ad polypos li ad grauedinem lii ad dentium dolorem quibus colluendum est liii quibus suffiri oportet liiii quae commanducare oportet lu quae imponere extra lui qui mouentur dentes ut confirmentur luii ad eosdem aliud remedium luiii dentifricii octauiae compositio lix dentifricium octauiae augustae aliud messalinae lx ad fluorem gingiuarum quas praegnates quidam uocant et fluorem sanguinis lxi ad cancer in ore simplicia duo compositum unum lxii ad idem lxiii ad faucium et uuae tumorem lxiiii ad idem lxu ad suppurationem faucium suspectam et iam factam lxui ad anginam lxuii ad idem compositum ex pluribus lxuiii item ad idem compositum ex pluribus lxix item ad idem compositum ex pluribus lxx ad uuam diu iacentem lxxi ad arteriam diu exasperatam lxxii ad tumorem arteriae et tussim lxxiii ad fluorem et raucitatem arteriae lxxiiii arteriace qua melior non est facit ad omne uitium arteriae uocemque euiratam restituit lxxu ad suspirium simplicia quattuor lxxui ad idem compositum ex pluribus lxxuii ad idem compositum ex pluribus lxxuiii  item ad idem compositum ex pluribus lxxix ad strumas simplicia duo lxxx ad idem compositum ex pluribus et ad mammarum duritiem lxxxi item ad idem compositum ex pluribus et ad omnem duritiem lxxxii ad sanguinis eruptionem ex arteria uel de pectore uel de pulmone simplicia quinque lxxxiii ponenda extra quae sunt et quae euitanda lxxxiiii pastillus ad idem lxxxu pastillus ad idem lxxxui catapotium ad tussim cum fluore lxxxuii catapotium ad tussim aridam lxxxuiii catapotium ad tussim ueterem lxxxix pastillus ad destillationem pectoris et quicquid supprimendum est praecipue ad phthisicos initio somnum facit dolorem cuiusuis partis sedat xc pastillus ad idem remissior ualentis praeceptoris mei xci pastillus ad stomachi solutionem idem ad deiectionem et uesicae dolorem adiuuat et oculorum epiforas xcii pastillus ex odoribus facit ad omnem dolorem proprie autem ad tussim xciii medicamentum quod cocleario sumitur ad tussim aridam et lateris dolorem cum febre xciiii alterum medicamentum ad tussim aridam et horrores qui solent praecedere febres xcu aliud medicamentum ad tussim aridam xcui ad lateris dolorem siue cum febre siue sine febre pacci antiochi mirifica compositio xcuii eadem ad morbo comitiali correptos quos epilhptikous dicunt et furiosos xcuiii eadem ad scotomaticos et cephalalgicos xcix ad suspiriosos et ad uocis abscisionem c ad musculos maxillares et facies prauas ci  ad duritiem mammarum muliebrium cii ad stomachicos quod euidenter conuenit ciii ad eos quibus frequenter inacescit cibus et inflationibus urgentur et melagxolikous ciiii ad stomachi uitium quod cum siti ardescit cu ad intestina et colum et uomicas et menstrua mulierum cui ad idem et comitialem morbum et furiosos et podagram cuii ad stomachi solutionem et fluorem cuiii ad stomachi dolorem et inflationem cix aliud ad idem cx pastillus ad coeliacos et torminosos cxi alter melior ad eosdem cxii alter ad torminosos efficacior cxiii pastillus qui per anum mittitur cum intestina cancer occupauit cxiiii potio quae cum hoc medicamentum subtus immissum est proprie conuenit cxu ad eileon quod est inflatio intestinorum perniciosa cxui ad idem uitium alterum medicamentum cxuii ad idem quod per anum mittitur cxuiii ad coli inflationem et dolorem uetustum cxix cassii medici colice bona cxx tulli bassi colice melior eadem ad uitia muliebria facit cxxi ad colum quod et in praesentia tollit dolorem et in futurum remediat cxxii ad tumorem iecinoris et ad duritiam cxxiii ad duritiam iocineris ueterem cxxiiii ad tumorem et dolorem iocinoris et lienis et renum et uesicae et qui propter haec mali coloris sunt idemque prodest ad aquae mutationes cxxu ad tumorem et duritiem iocinoris ueterem idem ad lienosos et hydropicos et arquatos urinam mouet cxxui ad auriginem quod uitium quidam arquatum quidam regium uocant cxxuii  ad lienosos medicamentum cxxuiii aliud ad lienosos medicamentum cxxix lienem quod sanat extra positum cxxx aliud extra impositum cxxxi ad infantes lienosos cxxxii ad hydropicos cum iam distenti sunt aquae multitudine cxxxiii alterum medicamentum eiusdem generis efficacius cxxxiiii aluum mollientia cxxxu ad idem cxxxui ad idem cxxxuii altera purgatio per globulos qui deuorati integri deiciuntur cxxxuiii alia purgatio eiusdem generis cxxxix ad taenias necandas et lumbricos cxl ad lumbricos cxli ad teinesmon quod uitium est extremi intestini inritatio cum desurrectione cxlii ad renum tumorem et ulcerationem cxliii ad renum dolorem potio ac renum iocineris lienisque tumorem ac malum colorem et aquae mutationes cxliiii ad lapidem in renibus innatum et urinam suppressam cxlu ad tumorem et exulcerationem uesicae cxlui ad dolorem uesicae et difficilem exitum urinae quod uitium graeci dusourian uocant cxluii ad uesicam exulceratam cxluiii ad sanguinem per urinam reddentes cxlix ad calculosos et skolopendrios cl alterum ad eosdem cli aliud ad calculosos clii ad calculosos lienosos hydropicos cliii ad lumborum dolorem cliiii aliud ad lumborum dolorem clu ad paralysin et lumborum dolorem compositio antiochi antidotus optime facit acopum ad paralysin clui ad lumborum dolorem malagma cluii ad podagram cum tumore et feruore et rubore quam caldam uocant cluiii  ad eandem podagram clix ad podagram frigidam clx ad eandem quasi acopum clxi ad utramque podagram remedium quod in perpetuum sanat clxii ne cui serpens noceat clxiii ne quem scorpio feriat clxiiii ad morsus et ictus serpentium theriace clxu altera theriace ad eadem clxui altera theriace etiam ad aspidem clxuii ad uiperae morsum proprie clxuiii antidotos zwpurios clxix antidotos miqridateios clxx antidotos apulei celsi ad canis rabiosi morsum clxxi ad idem remedium quod brachio alligatur clxxii antidotos celsi clxxiii compositio alia clxxiiii emplastrum mirificum ad canis rabiosi morsum clxxu antidotus cassii ad toxicum et tela ueneno tincta clxxui antidotus marciani ad omnia mala medicamenta quae teleia id est perfecta dicitur quae augusto componebatur clxxuii singulorum malorum medicamentorum propria auxilia clxxuiii ad cicutam clxxix ad opium clxxx ad altercum clxxxi ad gypsum clxxxii ad spumam argenti clxxxiii ad cerussam clxxxiiii ad coriandrum clxxxu ad leporem marinum clxxxui ad salamandram clxxxuii ad aconitum clxxxuiii ad cantaridas clxxxix ad buprestim cxc ad dorycnion cxci  ad ixiam cxcii ad efhmeron cxciii ad toxicum cxciiii ad pharicum cxcu ad tauri sanguinem cxcui ad lac potum cxcuii ad fungos uenenatos cxcuiii ad sanguisugam cxcix quotiens suspicio mali medicamenti fuerit commune remedium cc item emplastra emplastrum uiride tryphonis chirurgi quod facit cum ossa in capite fracta sunt cci emplastrum uiride megetis chirurgi ad eadem ccii emplastrum uiride tryphonis ad uulnera recentia cciii emplastrum thraseae ad eadem minus acre cciiii emplastrum uiride tryphonis facit ad uetera ulcera ccu emplastrum uiride glyconis chirurgi ad omnia mirificum uocatur isis uitia corporis ccui emplastrum nigrum quod barbaros dicitur et facit ad omne recens uulnus et contusum ccuii emplastrum nigrum thraseae facit ad omne recens uulnus neruorum musculorumque punctus idem articulos praecisos iungit ccuiii emplastrum nigrum aristi chirurgi ad uulnera recentia punctusque musculorum neruorumque ad luxum contusum praecipue cum ossa fracta sunt artuum sine alligatura enim dimidio celerius sanat ccix emplastrum nigrum tryphonis chirurgi facit ad contusa et ad canis morsum et furunculos idem rosa dilutum explet ulcera concaua idem uocatur basilikh ccx emplastrum nigrum aristi chirurgi facit ad eadem et uocatur tetrafarmakos ccxi emplastrum rubrum dionysi chirurgi facit ad leuia uulnera et in tenerioribus corporibus ccxii  alterum rubrum emplastrum quo uenatores utuntur facit enim ad canis et ad omnium quadrupedum morsus megetis chirurgi ccxiii emplastrum coloris incerti facit ad omnia mediocria uulnera et ad morsum omnium quadrupedum ad contusa incisa articulamenta mire facit item cicatricem ducit tumorem non patitur fieri neque pus fasciam lanam sucidam non desiderat in balneo aut solio non excidit furunculos strumas aut discutit aut aperit aut persanat ccxiiii emplastrum luteum euelpisti chirurgi facit ad tenera ulcera mediocriter laesa ccxu emplastrum quod aperit et educit pus uel si quid aliud subest epispastikh dicitur ccxui emplastrum ex sale album quod dialwn graeci uocant facit ad omnem duritiem et diutinum dolorem et ducit sudores eadem ulcera callosa renouat et cogit facilius cicatricem ducere ccxuii emplastrum aliud ex sale nigrum ad eadem efficacius ccxuiii emplastrum album ad combusta et exulcerata ex frigore quae perniones uocantur ccxix emplastrum album ad cicatricem ducendam pacci antiochi ad perniones ad combusta et ulcera quae kakohqes graeci dicunt idem ex rosa dilutum in igne facit melius omni lipara ad omnia uitia quae in ano fiunt ccxx emplastrum ad combustum mirifice facit idem nigrum et cito persanat ccxxi lipara ad intertriginem et exasperationem atque tumorem ani ccxxii lipara rufa facit ad fissuras ani quas ragadas graeci uocant eadem ad eiusdem partis uitia et ulcera diutina ccxxiii ad condylomata simplicia complura ccxxiiii ad idem composita ccxxu ad idem alia ccxxui haemorrhoidas quemadmodum medicamento curare oporteat ccxxuii non exulceratas eminentias ex qualibet parte corporis medicamento tollere ccxxuiii  suppurationem sine ferro aperire et quod idem medicamentum pectoris lateris lumborum diutinos dolores tollit ccxxix melior tryphera hoc enim nomine appellatur utrumque genus medicamenti ccxxx ad stigmata tollenda medicamentum ccxxxi intestinum extremum cum prodierit quibus oportet remediis uti ccxxxii ad testiculorum tumorem ccxxxiii ad ueretri tumorem ccxxxiiii si ulcus sordidum fuerit aut cancere temptabitur corruptumue fuerit composita duo ccxxxu si cicatrix ducenda est ccxxxui ad omne ulcus in omni parte corporis sordidum communia simplicia medicamenta et compositum unum ccxxxuii ad omne purum ulcus et concauum quae complent ccxxxuiii ad omne ulcus in quo caro excrescit duo quae compescant ex pluribus et compositum unum ccxxxix ad idem alio modo compositum emplastrum ad cicatricem ducendam katautikh dromas dicitur ccxl emplastrum ad cicatricem ducendam ccxli emplastrum ad idem dia kadmias dicitur ccxlii ad papulas in capite efferuescentes uel qualibet corporis parte ccxliii ad ignem sacrum complura simplicia ccxliiii ad idem compositum ccxlu ad idem aliud ccxlui ad zonam quam graeci erphta uocant ccxluii ad idem aliud medicamentum ccxluiii ad impetigines simplex ccxlix ad idem aliud ccl ad scabiem simplex unum compositum unum ccli ad lepram quae quasi impetigo est cum prurigine cutis simplicia quattuor cclii ad idem compositio ccliii ad idem alterum malagma ccliiii  malagma ad opisqotonon tetanon kunikon spasmon idem facit ad omnem tensionem et contractionem neruorum cclu malagma quod stomachum solutum confirmat aluum incitat supprimit et adstringit quicquid opus est cclui malagma ad pectoris et lateris dolorem et quicquid ex perfrictione fit ccluii malagma ad omnem dolorem praecipue iocineris ccluiii malagma ad iocinoris et lienis tumorem et dolorem cclix malagma ad praecordiorum tensionem cclx malagma ad lienosos cclxi malagma ad omnem ueterem dolorem praecipue lumborum cclxii malagma quod discutit strumas parotidas panum idem suppurationes interaneis partibus futuras aperit facit ad omnem dolorem item articulorum praecipue lumborum cclxiii malagma ad omnem dolorem corporis et articulamentorum facit et ad podagram cclxiiii malagma ad contusionem pectoris lateris idem facit ad suspectas in iisdem partibus suppurationes uel iam factas aperit enim cito et sanat idem prodest praecordiis tensis iocineri duro cclxu malagma ad luxum contusum canis morsum parotidas strumas podagram cclxui malagma ad podagram et omnem dolorem et tensionem neruorum cclxuii acopum ad perfrictionem lassitudinem dolorem tensionem neruorum item hieme non patitur perfrigescere cclxuiii acopum quod per uindemiae tempus componitur facit ad omnem dolorem corporis et neruorum cclxix acopum odoris grauioris ad perfrictionem et dolorem neruorum cclxx acopum optimi odoris quo augusta et antonia fere utebantur facit ad neruorum dolorem perfrigescere non patitur cclxxi  ad capitis dolorem ad capitis dolorem etiam in febre primis diebus bene facit serpylli pondo quadrans rosae aridae pondo quadrans haec incoquuntur duobus sextariis aceti acerrimi donec ad dimidias perducantur inde sumitur cyathus et in duobus rosae commiscetur frequenterque curatur ex eo caput ubi enim concaluit quod infusum est nisi eo recens adiciatur nocet item prodest eodem modo ruta per se uel cum hederae bacis decocta polygonion quoque et menta multis profuit eadem ratione decocta et infusa capiti dolenti spondylion et agni semen et platani pilulae similiter aceto incoctae rosaeque folia residuo aceto commixta cum autem pluribus diebus permanserit dolor tum omnium supra dictorum oportet uncias singulas sumere iisque admiscere lauri bacarum castorei nucum amararum pulei samsuci foliorum singulas uncias et in aceti sextariis tribus decoquere ad dimidias et eodem modo rosa admixta non tam frequenter caput curare ad omnem capitis dolorem efficaciter prodest crocomagmatis pondo sextans aluminis fissi uel gallae pondo uncia haec terere ex aceto et rosa uicibus adiecta oportet usque dum mellis habeant spissitudinem atque inde frontem et utraque tempora oblinere ad capitis dolorem cum inueterauerit bene facit haec compositio myrrhae  p i croci  p ii amygdalarum amararum  p ii rutae uiridis  p iii sphondylii  p i panacis  p i lauri bacarum  p iii serpylli  p ii castorei  p i teruntur haec omnia aceto et fiunt pastilli cum opus est diluuntur aceto et rosa in mellis spissitudinem atque ita frons et tempora inlinuntur  oportet uero permanente capitis dolore materiam quoque detrahere ex eo per nares uel os quae res etiam auriculam uel dentem dolentibus prodest nec minus quibus subitae uertigines obuersantur quos scotomaticos graeci dicunt item comitiali morbo correptos et caligine impeditos ex magna parte leuat debent autem ii omnes pridie abstinere et superioribus diebus aquam potare per nares ergo purgatur caput his rebus infusis per cornu quod rhinenchytes uocatur hederae suco per se uel betae suco cum exiguo flore aeris uel cyclamini suco mixto lacte aut aqua pari mensura bene detrahit e naribus liquorem et haec compositio salis nitri mellis aceti olei ueteris singulorum  p binum cyclamini suci staphidos agrias quam herbam pediculariam quod eos necat quidam appellant singulorum  p i haec in unum mixta naribus per cornu infunduntur uel pinna longiore nares interius perfricantur cum satis uisum fuerit fluxisse ut reprimatur aqua frigida nares diutius abluere pura oportet uel ea in qua pridie crocum adiectum maceratum fuerit sed si per os magis detrahere materiam uisum fuerit quia non sine tormento per nares ea deduceretur suadebimus pyrethri radiculam commanducare atque subinde hiantem pati fluere saliuam uel uuam passam cum piperis albi granis totidem dabimus commanducandam et expuendam aeque enim et haec deducunt pituitam bene facit et sinapi ex aceto tritum et non excastratum gargarizatum trium cyathorum mensura admixto mellis pondo quadrante detrahit enim largiter pituitam prodest cum diu caput dolet et adtondere ad cutem et radere et diutius siccum ad relaxationem cutis fricare et aqua calida fouere pura uel laurum incoctam habente quo tempore etiam sternutamentum concitare non alienum erit medicamento quod ex his rebus componitur ueratri albi castorei struthii quod est radix lanaria piperis albi singulorum  p i haec contusa tenuiter forato cribro transmittuntur cum opus  fuerit per pinnam aut calamum scriptorium naribus sufflentur uel specillo tincto in aquam et excusso tacta naribus iniciantur proritat sternutamentum etiam per se contusum et eadem ratione iniectum ueratrum album linguam enim nigram siccam et aridam sternutatio statim inundat capitis dolorem quamuis ueterem et intolerabilem protinus tollit et in perpetuum remediat torpedo nigra uiua imposita eo loco qui in dolore est donec desinat dolor et obstupescat ea pars quod cum primum senserit remoueatur remedium ne sensus auferatur eius partis plures autem parandae sunt torpedines eius generis quia nonnumquam uix ad duas tresue respondet curatio id est torpor quod signum est remediationis ad comitialem morbum ad comitialem morbum quem graeci epilepsiam uocant herbam quam iidem oximidam nos nerualem appellamus oportet ieiunum quam plurimam uiridem comesse a prima luna ad tricesimam haec eadem herba ebrio data copiosa in crapula uinum discutit mentemque restituit item hinnulei cerui coagulum intra nouem dies exceptum bene facit ad comitialem morbum intellegitur autem dierum numerus ex eo quod iacent aures hinnuleorum primis temporibus a nono die subriguntur oportet ergo sumere tunc coagulum et arefacere quo neque sol neque luna accedit atque inde dare pueris quidem uiciae magnitudinis globulum ex aquae calidae cyathis duobus maioribus fabae solidae magnitudine ex aquae calidae cyathis tribus per dies triginta dentur autem aquae purae supra medicamentum cyathi duo aut tres hoc remedium qui monstrauit dixit ad rem pertinere occidi hinnuleum tinctorio quo gladiator iugulatus sit  constat inter plures et crocodili testiculum pondere  i aut uictoriati per dies triginta ex aquae cyathis tribus sumptum multos remediasse ad recentem comitialem morbum cito proficit ad ueterem tardius thymi albi  p iii ex aceti cyathis tribus et mellis boni pondo uncia ut dilutum ieiunus bibat per dies quadraginta quinque sed cum biberit citatus ambulet milia passuum non minus iii et dimidium scio romae quandam honestam matronam aliquot comitiali morbo liberasse hoc medicamento eboreae scobis hemina mellis attici pondo libra haec in unum miscentur postea adicitur si puer fuerit qui laborat testudinis masculae palumbi masculi utrorumque ferorum id est nuper captorum sanguis quantum fluxerit dum uiua utraque animalia dimittantur sin autem puella fuerit feminini generis animalia sint et eodem modo capta sanguine effuso emittantur oportet autem clauum cypri aeris acutum demittere in iugulum testudinis et palumbi uenas quae sub alis sunt aere acuto incidere hoc medicamentum ligneo uaso signatum reponitur cum opus fuerit dantur ex eo luna decrescente per continuos dies triginta primum coclearia tria deinde quinque deinde septem deinde nouem summum undecim et rursus nouem deinde septem deinde quinque postea tria et iterum augetur minuiturque numerus cocleariorum donec dies triginta ante dicti consumantur postea oportebit scobis eboreae heminam per duos menses consumere uitio correptum accipientem ex ea terna coclearia in die ex aquae cyathis tribus hoc medicamento qui utitur neque uinum neque suillam gustet praeterea habeat in brachio uiriam eboream nam sunt et qui sanguinem ex uena sua missum bibant aut de caluaria defuncti terna coclearia sumant per dies triginta item ex iecinore gladiatoris iugulati particulam aliquam nouies datam consumant quaeque eiusdem generis sunt extra medicinae professionem cadunt quamuis profuisse quibusdam uisa sint  illud tamen non oportet ignorare sanari hoc uitium cum cognitum est aliquibus uiros facilius mulieribus remediari pueros uel uirgines liberari post complexum et deuirginationem collyria composita lenia ad conturbationes et epiphoras oculorum scio multa collyria tametsi tarde magnos tamen effectus habere sed nulli collyriorum tantum tribuo quantum lycio indico uero per se hoc enim inter initia si quis ut collyrio inungatur protinus id est eodem die et dolore praesenti et futuro tumore liberabitur superuacuum est autem nunc laudes eius referre in aliis enim expertus intelliges simplicis rei uix credendos effectus oportet uero minime quater quinquiesue ex interuallo inungere deinde cum coniuerint oculi ad singulas inunctiones ex aqua quam poterint sustinere calidissima spongeis expressis uaporare eos diutius eodemque die in balneum ducere ita ut cum cetero corpore caput quoque et facies calda immergatur et foueatur uinoque uti ut quisque adsuetus est postero die si qua uestigia epiphorae remanserint inungere collyrio aliquo acriore aquato sub uespere et rursus in balneum deducere et uinum dare eodem modo fere enim uno die tollit epiphoram et praecipue incipientem neque adhuc alio medicamento tactam sed si ea uis fuerit epiphorae ut non cedat uno die spectare oportebit donec impetus sedetur et ita in balneum deducere ceteraque facere quae praecepimus idem hoc medicamentum etiam supraperunctum tardius quidem sed eosdem effectus praestat maxime in teneris corporibus ut mulierum et puerorum quorum oculi nullius medicamenti uim sustinent triduo enim aut plerumque quadriduo tollit dolorem adiutum oui infusione et aquae calidae uapore item compositorum collyriorum hoc maxime probo ad recentes epiphoras et conturbationes oculorum tumoresque et dolores aloes indicae  p iiii croci  p ii opii  p i commis  p iiii plantaginis suci cyathos tres terere oportebit per se crocum diligenter deinde cetera admiscere pridie macerata suci plantaginis cyatho atque ita reliquis  duobus cyathis admixtis cum spissata fuerint collyria fingere utrumque autem genus medicamenti eximie prodesse iudico proprietate quidem quadam sed praecipue quod nullam in se aspritudinem habent ut pleraque quibus fere inunguntur homines nam quae ex cadmia aut aere usto eiusdemque generis pigmentorum componuntur quamuis curiose terantur naturam tamen suam amittere non possunt numquam enim ut sucus diluuntur sed cum in summam subtilitatem deducta sunt perseuerantia terentium corpora tamen quasi puluerulenta necesse est maneant quae oculorum partes uelut configunt certe exterius pungunt foramina primae tuniculae oculi atque in initiis interdum non tam molestam futuram concitant epiphoram quo nomine etiam quod diaglaucium dicitur probo in initiis nam et hoc genere quodam ex eadem materia constat nec ullam aspritudinem habet quandoquidem sic componitur croci  p u sarcocollae  p x glaucei suci  p xx tragacanthi  p u et opii  p u hoc enim ego adicio et ita melius respondet sed opium et in hoc et in omni collyrio medicamentoque uerum adicere oportet quod ex lacte ipso papaueris siluatici capitum fit non ex suco foliorum eius ut pigmentarii institores eius rei compendii et lucri causa faciunt illud enim cum magno labore et exiguum conficitur hoc sine molestia et abundanter teritur ante omnia crocum aqua pluuiali deinde adicitur sarcocolla glaucium opium tragacanthum prius omnia seorsum macerata non multa eius generis aqua ut quam primum id est si potest fieri eodem die fingantur collyria solet  enim diu neglectum mortario inacescere his fere utor primis diebus collyriis non sine ceteris auxiliis prout res postulat abstinentia dico sanguinis detractione meliusque ea ceteris proficere adfirmo cum uero pluribus quis diebus uexatus fuerit epiphora et perseuerantia umoris et pituita ipso calore oculorum glutinosior uisa fuerit quod fere sexto septimoue die accidere solet tum proderunt et ea quorum genus superius improbauimus composita ex rebus metallicis facilius enim iam patiuntur oculi si modo exulcerati non fuerint iniuriam quorum praecipue hoc mihi placet quod a colore phaeon dicitur accipit autem haec aeris usti  p xii cadmiae ustae  p xii stibii cocti  p xii acaciae chylismatis  p ui aloes  p iii opii  p ii croci  p iii castorei uictoriati pondus myrrhae lycii idem ponderis commis  p xuiii aqua pluuiali quae sunt dura tam diu teruntur donec leuissima fiant postea cetera alio mortario singula trita admiscentur cum tollendum est commi adicitur hoc quidam etiam in initiis utuntur cum oui aquato liquore per se uel cum collyrio quod a cinereo colore spodiacon appellatur collyrium spodiacum a quibusdam cinereum dicitur componitur autem ex his cadmiae botroitidos ustae super testam donec incandescat et uino falerno extinctae  p xl cretae samiae astera quam uocant samias  p lxxx stibii cocti  p xx opii  p x commis alexandrini  p xx teruntur haec omnia pluuiali aqua ultimum commi adicitur ante hoc cum cetera leuia sunt facta opium miscetur maceratum pridie aqua facit hoc per se etiam initio cum tenuis abundansque fluit lacrima et pustulae molestae sunt aut cum prima tunicula oculi  exesa est aliaue exulcerata cum purum ulcus est diluitur fere oui albore quod est tenuissimum ad sordida ulcera oculorum crustasque habentia quas escharas uocant item ad carbunculos quos anthracas dicunt facit bene et per se mel atticum purum pyxide cyprii aeris conditum et repositum mensibus duobus nec minus quanto enim diutius remanet efficacius fit sed praecipue hoc collyrium quod quidam athenippum quidam diasmyrnes quidam euodes uocant quia boni odoris est sed praecipue hoc quod etiam ad pustulas papulasque et suppurationes oculorum facit et ad cicatrices non ueteres et ad palpebrarum recentem aut in corporibus tenerioribus aspritudinem oportet autem eo ad sordida ulcera diluto cum oui albo id est aquatissimo uti deinde cum lacrimae fluere desierint cinereo superinungere item ad pustulas ex ouo tritum facit ad papulas uero et ad dolores cum rubore et distentione oculi sicca cum lacte muliebri ex aqua autem ad cicatrices recentes extenuandas et palpebrarum aspritudinem tollendam subiecto scilicet specillo aut inuersa palpebra si quis eo non utatur componitur autem ex his pompholygis lotae  p uiii aeris usti  p uiii croci  p iiii myrrhae  p iiii nardi  p ui et uictoriati lapidis haematitis  p ii et uictoriati piperis albi grana decem opii  p i et uictoriati commis  p x teritur uino chio collyrium psittacinum a colore ita dictum facit ad epiphoras quae cum tenui et acri lacrima consistunt item ad ustiones et solutas cicatrices et uastum tumorem quem quia a loco interdum uidetur propel  lere oculum proptosin uocant cum oui albo quod est tenue sed praecipue facit cum quasi sanguine suffusi sunt oculi et ob id nullum nisi lenissimum collyrium patiuntur recipit autem haec croci  p iiii cadmiae  p iiii stibis  p iiii opii  p ii commis  p ii amyli recentis et dulcissimi  p iiii eodem ordine quo scripta sunt in mortario debent teri ex aqua pluuiali amylum autem cum iam fingendum erit collyrium adicietur interdum et hoc superinungantur qui prius athenippio curati sunt his fere collyriis lenibus omnia quae cum tumore et dolore fiunt circa oculos remediamus collyria acria acrioribus autem his ad cicatrices extenuandas et palpebras asperas quod quia ex quattuor rebus ut quadriga equis constat et celeres effectus habet harma dicitur recipit autem haec aeris usti  p iiii thuris arboris corticis  p iiii ammoniaci guttae  p iiii commis  p iiii teruntur ex aqua pluuiali hoc etiam superunctum ad puerorum epiphoras et qui non sufferunt inunctionem facit ut huiusmodi medicamenta quae perichrista uocant croci siculi pondo uncia commis pondo uncia haec aqua teruntur fiunt collyria est et hoc medicamentum satis efficax quo ita oportet palpebras perungere ne quid intra oculum fluat recipit autem haec croci siculi  p iii magmae croci  p xii thuris  p iii aluminis rotundi  p ui opii  p i myrrhae  p ii commis  p iii uino falerno teruntur cum leuia facta sunt et crassitudinem habent mellis spissi adicitur passi cretici pondo sextans reponitur pyxide stagnea si passum adiectum non erit collyrium non erit  bene facit et hoc medicamentum quo augustus usus est et recipit haec aluminis fissi  p xl thuris candidi  p x aloes  p xu croci  p xu opii  p ii gallae  p x rosae foliorum aridorum  p x plantaginis suci uel seminis  p x uino falerno teruntur cum leuia facta sunt et mellis spissitudinem habent adicitur passi sextarius aut hemina et rursus commiscetur reponitur uase stagneo uel argenteo collyrium psoricum ad caliginem et ad aspritudinem oculorum siccamque perturbationem sine tumore quam xerophthalmiam graeci appellant facit hoc collyrium bene quod psoricon dicitur habet autem haec croci  p xii psorici  p xxiiii psimithii  p iiii opii idem piperis albi idem commis  p ui aqua pluuiali commiscentur teruntur stratioticum collyrium ad aspritudinem et caliginem recipit autem haec psimithii  p ui piperis albi  p i omphacii  p ii cadmiae  p iii opobalsami  p ii opii  p i commis  p ii teruntur aqua pluuiali collyrium hoc melius superiore ad caliginem facit stacton quod uocant ad eadem fere autem magis mulieribus prodest habet haec cadmiae  p xii stibis  p ui piperis albi  p ii misys usti donec pumiceum fiat  p ii aeruginis rasae  p i et uictoriati aeris floris idem commis  p u aqua pluuiali teritur collyrium acre ad extenuandas cicatrices et quamuis ueteres caliginemque et aspritudinem angulorum quod semel inunctum plurium dierum effectum praestat oportet autem eo aquato uti diu enim tenet ammoniaci guttae pondo libram aeruginis pondo libram commis pondo  quadrantem pluuiali primum teritur aerugo postea cetera adiunguntur macerata aqua collyrium quod proprie facit ad aspritudinem palpebrarum et callositatem oportet autem aut subicere specillum aut inuertere palpebram aeris usti  p xxiiii aeruginis  p ui croci  p x myrrhae  p i nardi spicae  p i cassiae rufae fistularum uictoriati pondus piperis albi grana xlu commis  p ix uino chio teruntur medicamentum liquidum ad palpebrarum ueterrimam aspritudinem et excrescentem carnem sycosin quam uocant item callum durissimum hygram appellant quia est liquidum medicamentum carnem ex palpebris tollit sine magno dolore recipit haec myrrhae thuris croci singulorum  p iii misyi  p iii chalcitis  p ui haec teruntur diligenter aceto acri ubi leuia facta sunt et habent spissitudinem passi miscetur eis mellis attici pondo libra deinde in patella aeris cypri super carbones posita inferuescit donec mellis habeat non nimium liquidi spissitudinem atque ita reponitur pyxide aeris cypri cum opus fuerit inuertitur palpebra deinde hoc medicamento suffricatur curiose ad delacrimationem id est ubi desierit mordere medicamen rursus inuertere oportet palpebram atque ita pollice impresso membranas innatantes abducere quae facile subsequuntur post haec cinereo ex aqua inungendi erunt crassiore hoc inuentum multorum annorum callos et aspritudines palpebrarum desperatas a quibusdam oculariorum paucis diebus tollit hygra ad suffusiones oculorum quas graeci hypochymata dicunt medicamentum liquidum feniculi suci  p iii opobalsami  p iii mellis attici  p iii olei uiridis  p iii hyaenae fellis  p i euphorbi  p i hoc oleo diluitur et ita commiscetur ceteris aquato uti oportebit hoc medicamento est enim acerrimum et undique humores trahit quamobrem non sunt inungendi qui capitis dolorem aut grauitatem habent item ante biduum aut triduum ut aquam bibant quos desti  nauerimus eo unguere quamquam melius facient etiam si perseueranter aquam potauerint uitio enim molestissimo facilius inter initia carebunt non praeterit me habere te prudentes ocularios quibus si nomina dixeris collyriorum in hoc libro scriptorum contendant forsan se quoque habere eadem composita sed si pondera aut effectus comparare uoles longe diuersos inuenies ego enim ipse eodem nomine multa composita non eisdem ponderibus et rebus interdum habeo sed his maxime probatis utor nec utique adfirmo non posse et alios eadem habere nam et ipse ab aliis accepi sed raro scio quosdam ocularios simpliciter tradentes compositiones meque multum elaborasse ut ueras et incorruptas acciperem conscius sum mihi neque illud rursus dico nouas et non aliquibus notas me in hoc libro congesturum compositiones uerum etiam quasdam diuulgatas et ut ita dicam publicatas eiusmodi enim quia efficaces sunt etiam pluribus in notitiam ueniunt ad aurium dolorem ad auriculae et tumorem et dolorem sine ulcere prodest herbae urceolaris aut cucurbitae ramentorum sucus recens et tepens per strigilem in foramen auris dolentis infusus item bestiolae multorum pedum quae tactae complicant se in orbem pilulae rotundissimae similem catoecidius onus aut polypodas graeci hoc genus animalium uocant oleo domestico complures inferuefactae uase ferreo bene faciunt prodest et gliris pingue et gallinae adeps et medulla bubula liquefacta tepensque infusa sed praecipue picis flos quod pisselaeon appellant cum oleo communi mixtum ita ut tertia pars sit olei nam et dolorem sedat et fere non patitur suppurationem fieri et si facta fuerit eadem res persanat ad summam ego ipse diu uexatus ab aure cum multis frustra usus essem medicamentis ab hoc sum persanatus et alios complures sanaui florem  picis autem appello quod excipitur dum ea coquitur lana superposita eius uapori hoc etiam grauitatem odoris protinus tollit item bene facit hoc medicamentum ad tumorem et ad exulcerationem aurium aceti acris sextariis duobus incoquuntur mala granata duo quibus coriarii utuntur quia semper acida sunt nec umquam maturescunt rhoas oxias haec graeci dicunt donec madida fiant tunc haec adiciuntur et admiscentur aluminis fissi uncia acaciae suci pondo quadrans reponitur medicamentum ampulla uitrea cum opus est ad tumorem quidem calidum per strigilem infunditur deinde foramen summum lana sucida tegitur ad ulcus autem frigidum per eiusdem generis lanam et auriscalpium inicitur si caro excreuerit in foramine auris compescitur sine dolore aut ferro hoc pastillo aluminis fissi pondo triens aeruginis pondo triens misyos usti pondo triens rubricae sinopidis pondo triens commis pondo sextans teruntur priora ex aceto acri donec quasi cum collyrium componitur leuia fiant ultimum commi adicitur et fiunt pastilli qui ad omnia ulcera faciunt aqua diluti cum aut compescenda sunt aut si cicatricem debeant ducere sed aquatioribus oportet uti cum cicatrix ducenda est bene faciunt et ad exulceratas nares qualibet ex causa et grauiter olentes ad parotidas ad parotidas conuenit noctuae cerebellum butyro mixtum discutit enim fere eas sine dolore et molestia oportet autem aqua marina feruenti nouis spongiis demissis et per linteum intortum utrisque expressis uaporare parotidem atque ita oblinere hoc medicamento superque tegere lana sulphurata totam maxillam  item bene discutit parotidas iris illyrica contusa cocta ex passo more farinae hordeaciae calda bis uel ter in die imposita discutit et hoc medicamentum parotidas antequam suppurauerunt spumae argenteae pondo duo cerussae pondo libra salis ammoniaci pondo libra aeris flos pondo dodrans aceti sextarius olei ueteris sextarii duo et dimidium spumam cerussam salem per se et cum aceto terere oportet mortario deinde oleo admixto traicere in caccabum amplum ne extrafundatur et efferuescat efferuescit enim ualde cum haec super ignem posita habuerint emplastri temperaturam mollis deponere oportebit caccabum cum desierit feruere paulatim aspergere aeris flos et mouere spatha medicamentum ne extrafundatur et rursus coquere donec habeat emplastri spissitudinem stricti ad sanguinis eruptionem de naribus erumpit se e naribus sanguis qui cum abundanter fluxit nisi celerius supprimatur periculum adfert proderit ergo aqua frigida uel posca subinde totam faciem per spongiam refrigerare acetum acre infundere in aurem cuius e regione sanguis fluit aut in utramque si ex utraque sanguis emanauerit gypso totam faciem cum fronte et maxime nares crasse oblinere prodest et caput frigida aqua copiose superposito aliquo tegumento perfundere uel cucurbitam occipitio adfigere inicere autem intus narem aut nares oportebit cocleae uiuae carnem per se aut cum thuris polline tritam uel herbam quae quia multa est et ubique nascitur polygonos appellatur idem trita facit et lysimachios herba eodem genere proderit et spongiae particulam praesectam apte forcipe ad amplitudinem et patorem narium figuratam inicere paulo pressius ex aceto per se inter  dum aspargenda ei galla erit uel chalcitis curiose trita uel utraque in unum aequis ponderibus mixta melius enim facit item bene supprimit et hoc medicamentum mali corticis quo coriarii utuntur pondo quadrans aluminis aegyptii pondo sextans chalcitis pondo uncia haec trita per sucidam lanam aspersum medicamentum inicere oportebit facit autem etiam ad omnem ex qualibet parte corporis seu uulnere sanguinis eruptionem quoniam interdum ita ut diximus minus curati praefocari uidentur et maxime cum utraque obturata spisse necessario sunt foramina narium quia spirandi facultas eripitur non alienum est scire qua ratione utrumque praestari possit ut neque spiratio interpelletur neque remedium efficacissimum quod per oppilationem narium efficitur excludatur oportebit ergo sumere pinnam anseris quam maximam uel calami scriptorii fistulam modice plenam deinde aptare ad longitudinem nasi atque ita praecidere utraque parte ut perforata sit inuoluereque ex fasciola tenui lintea quasi instita et explere circuitum eius donec cum uideatur pator narium cuneatione quadam recipere posse fistulam atque ita ut est circumuolutam mergere aceto acri et inicere interdum per se uel asperso super acetum utro libuerit ante dictorum medicamentorum hoc autem remedio magis uti cum per utrasque nares sanguis abundauit ad ulcera in naribus ad ulcera in naribus plumbi stercus quod scoriam dicunt ex uino et murteo oleo uicibus adiecto terere oportet donec spissum fiat et ita per pinnam nares obteguntur facit et hoc medicamentum bene pompholygis  p iiii ce  russae  p xii hyssopi  p iii uino falerno et rosa uicibus adiecta teritur donec mellis habeat temperaturam ad polypos ad grauem odorem narium ozainan graeci hoc uitium uocant aeruginis pondo quadrantem aut squamae aeris pondo quadrantem aut utrarumque rerum pondo sescuncias in mellis despumati pondo libra decoquere oportebit et eo uti liquido per pinnam ad polypos cum sint a cerebro paribus ponderibus sicca bene faciunt ad polypos misy usti chalcitidis ustae aeris flos usti soreos aeris squamae paria pondera tusa et cribrata sicco medicamento per pinnam saepius nares tactae eiusmodi uitia attenuata quotidie emendantur sed quia plerumque uexantur nares grauedine quae tumore earum efficitur non alienum est scire te eius quoque rei remedia prodest igitur quies unius diei et ab omni re abstinentia perungendae nares erunt bitumine liquido aut murra stacta uel pice liquida postero die pastillus iste nocte super cibum dandus est et si opus fuerit per triduum continuum  eodem tempore recipit autem haec apii seminis pondo trientem anesi pondo quadrantem alterci seminis quod hyoscyamum dicitur pondo trientem opii pondo unciam fiunt pastilli ponderis uictoriati alii parte tertia detracta dantur cum aquae cyathis tribus faciunt autem et ad oculorum epiphoras et stomachi nauseam et deiectiunculas et ad omnem fluorem ad dentium dolorem ad dentium dolorem quamuis plurimi dicant forfices remedium esse multa tamen citra hanc necessitatem scio profuisse itaque cum etiam exesus est aliqua ex parte eum non suadeo protinus tollendum sed excidendum scalpro medicinali qua cauatus est quod sine ullo fit dolore reliqua enim solida pars eius et speciem et usum dentis praestabit sed cum dolor urgebit uarie sedandus est partim collutione quorundam partim commanducatione nonnumquam suffitione aut impositione aliquorum prodest colluere os frequenter radice herbae quinquefoliae incoctae in uino item herba urceolari et cupressi bacis aqua incoctis alterci quoque radix aut eiusdem semen linteolo spisso inligatum et aqua saepius inferuefactum denti subinde adpositum item leuat aeque dolorem dentium portulaca commanducata ab ea parte qua non dolebunt ut sucus traiectus contineatur pusillo diutius et solani sucus tepens bene facit gargarizatus suffire autem oportet ore aperto alterci semine carbonibus asperso subinde os colluere aqua calida interdum enim quasi uermiculi quidam eiciuntur leuat dolorem et bitumen suffitum item commanducare proderit herbam rhododaphnen et saliuam dolentibus traicere ac pusillo diutius continere et ita hiantem pati saliuam decurrere item mentastrum uel radicem cotyledonos quae herba similia folia cymbalis habet nasciturque fere in parietibus humidis py  rethri quoque radix commanducata multorum leuauit dolorem nec minus alumen fissum linteolo spisso circumdatum et ita dolenti pressum diutius continere prodest imponere ipsi uero denti toto oportet hoc medicamentum quasi emplastrum peucedani suci  p iii opopanacis  p i thuris  p ii uuae passae sine granis  p i haec per se contundi iubebis deinde cetera seorsum trita commisceri in unum ubi fuerit dolor auriscalpium lana molli inuoluitur deinde tingitur feruentissimo oleo atque ita denti primum deinde proximis gingiuis superponitur bis terue donec hebetescat ex aliqua parte dolor post hoc medicamento dens cooperitur si repetierit aut permanserit nihilo minus aliquis dolor super medicamentum auriscalpium cum lana ex oleo candenti eodem modo imponere saepius oportebit id est donec dolor tollatur sed si quando mouentur dentes ex perfrictione confirmandi erunt plurima gargarizatione lactis asinini aut uini marsici ad tertias decocti in quo lapathi radices conici debebunt ut una decoquantur stringit etiam dentes alumen quo infectores utuntur ex melle attico ita ut duae partes sint mellis tertia aluminis haec misceri oportet mortario deinde patella fictili feruefacere ut spissentur atque ita recondere quolibet uase dum ne aereo hoc medicamentum primum austere erit et nimis perstringet dentes postea remissius uidebitur item proderit motis dentibus hoc medicamentum aceti acerrimi ualde sextarius unus semis cedriae uerae ne habeat picis aliquam mixturam hemina aluminis fissi pondo triens teritur alumen cum aceto miscetur deinde cedriae et una omnia uase aereo coquuntur taeda pingui  mota donec in mellis spissitudinem temperata redigantur hoc medicamento si quis ter in mense dentes fricuerit dolorem eorum non experietur dentifricii compositiones dentifricium quod splendidos facit dentes et confirmat farinae hordeaciae sextarium conspargere oportet aceto cum melle mixto et subigere diutius atque ita in globulos diuidere sex quibus dilatatis admiscere salis fossicii semunciam deinde furno coquere donec in carbonem redigantur tunc terere oportebit eos globulos et admiscere spicae nardi quod satis uidebitur ad odorem faciundum hoc octauia augusti soror usa est ad dentium candorem et confirmationem bene facit radicis edulis cortex sole arefacta et contusa cribrata item uitrum candidum quod simile crystallo est diligenter tritum admixta spica nardi utuntur plerique etiam huiusmodi dentifricio herbam urceolarem legunt cum iam in semine est quam plurimam cum radice deinde lotam uno die siccant postridie recenti muria dura macerant tertio die expressam olla noua componunt subinde salis fossicii quasi tabulata interponunt atque ita percoquunt fornace balneariorum donec in carbonem redigantur postea tritae ad tertias admiscent spicae nardi quod satis est hoc cum eo quod candidos facit dentes tum etiam confirmat augustam constat hoc usam nam messalina dei nostri caesaris hoc utitur cornorum cerui ustorum in olla noua et ad cinerem redactorum sextarium unum masticis chiae pondo unciam salis ammoniaci pondo sescunciam  ad fluorem gingiuarum solent gingiuae quorundam fluore infestari quas praegnates quidam uocant prosunt eis lentisci folia arida contusa et cribrata tenuiter perforato cribro facit et cinis eiusdem lentisci foliorum ex aqua eiusdem decocti compositum hoc autem medicamentum prodest quod et ad omnia ulcera quae in ore fiunt utile est anthera a graecis appellatur recipit haec aluminis fissi  p iiii myrrhae  p i croci  p ii cyperi id est iunci radicis  p ii gallae  p i rosae lutei floris  p i sandaracae  p iii his omnibus rebus tunsis cretis arido medicamento uti oportet per pinnam etiam ad parulidas et epnlidas id est ubi ex transuerso gingiua suppurauerit uel ubi super extremum molarem increuerit gingiua aut ad tonsillarum tumorem magnum ut digito pressius fricentur ad cancer in ore est et molestum interdum cum cancer os corripit quod in initiis neglectum breui spatio temporis mortis causa est oportet ergo cum primum uisum fuerit antequam latius serpat faucesque occupet misy  usto quam plurimo cum melle uti saepius deinde colluere aqua oleastri decocti subinde aut corticis mali granati medicamentum andronios prodest in omni parte corporis factum cancer recipit autem haec mali granati corticis  p x terrae mali  p ix aloes  p iiii thuris  p iiii myrrhae  p ii gallae  p uiii aluminis fissi  p iii aeris flos  p ii teruntur et cribrantur sicca curiose deinde admiscetur passum creticum dum habeat spissitudinem mellis et uitro reponitur cum opus est uino austeri sumendum medicamentum diluitur facit hoc medicamentum et ad carbunculos et ad ignem sacrum et ad zonam quam graeci herpetam dicunt ad faucium uuaeque tumorem ad faucium uuaeque tumorem stomatice hac fere utuntur quia nullam aspritudinem habet et satis efficax est uuae amineae acerbae cum primum granum incipiet perlucere suci sextarios quattuor mellis attici sextarium commisceto in unum atque in aereo uaso coquito subinde mouens donec mellis spissitudinem habeat altera eiusdem utor stomatice cum diutius uexatae partes ante dictae sunt aluminis fissi  p ii gallae contusae  p ii omphacii aridi  p i croci  p i passi cretici sextarius unus hoc decoquitur uaso fictili ad dimidias et ita cetera diligenter trita admiscentur utrumque autem medicamentum stagneo reponendum est uase ad suppurationem faucium ubi uero suppuratio faucium suspecta est diutius permanente earum tumore et interdum febriculis non sine horrore intercurrentibus  oportebit gargarizare quidem aqua mulsa crebrius furfuribus siligineis decocta uel passo ad dimidias decocto bene caldo uti ore et faucibus diutius contineatur uel ea aqua in qua ficus arida pinguis erit decocta perungere autem fauces hoc medicamento qua tactus sustinere poterit pusillo pressius mellis optimi heminam resinae terebinthinae  p ii rosae cyathos duos resinam cum rosa in duplici uaso uti solent unguentarii liquefacere oportet deinde admiscere ei mel et coquere donec spissum fiat medicamentum hoc etiam cum eruperit suppuratio uti oportet expurgat enim et explet idem ad anginam ad anginam prodest et sanguinis detractio cucurbitarum admissio ceteraque auxilia quibus medici efficacius utuntur medicamenta autem simplicia quidem haec faciunt laser cyrenaicum si poterit inueniri sin minus syriacum aqua dilutum crassius per pinnam faucibus adhibitum item euphorbium aqua dilutum compositorum autem medicamentorum haec sunt apta fellis taurini salis aceti mellis olei ueteris aequas partes in unum miscere oportet et cum opus fuerit pinna perfricare fauces diutius item bene facit git fricti  p ii pyrethri  p i sagapeni uictoriati pondus melle miscentur haec in unum trita facit bene et hoc medicamentum fellis taurini  p ii elaterii qui est sucus cucumeris siluatici  p i cachryos animati et misy  p i trita haec melle admixto reponitur cum opus est dilutum aqua tepida sumitur et fauces perunguntur cogunturque inde quam plurimum deuorare soluit enim uentrem et ita uehementissime prodest multos  enim a summo discrimine mortis liberauit item hoc medicamentum bene facit hirundinum pullorum cineris pondo quadrans hysopi pondo sextans nitri pondo uncia piperis pondo semuncia laseris pondo semuncia his tritis cretis mellis attici quod satis erit admiscetur et hoc ut ceteris medicamentis saepius fauces et pressius fricare oportet multis et hoc profuit medicamentum quod est sine dubio efficacius et uehementius costi apii anesi schoeni cassiae rufae singulorum  p binum git  p i amomi uictoriati p unius besae quod est semen rutae siluestris  p ii aluminis fissi semuncia gallae mediae magnitudinis numero u croci  p ii crocomagmatis uictoriati pondo myrrhae uictoriati pondo aristolochiae creticae  p iiii cinnami  p iii hirundinum siluestrium pullorum cineris pondo uncia nardi spicae uictoriati pondo haec siue contusa siue creta diligenter melle attico despumato comprehendantur omnia cum autem opus fuerit adicietur quod satis erit eiusdem mellis hoc augusta semper compositum habuit ad uuae tumorem et dolorem uuam supprimit diu iacentem sal ammoniacum galla contusa aequis ponderibus eadem ratione aluminis fissi  p iiii piperis albi  p i quibus in unum mixtis cocleario ter tacta resilit item herbae  cyclamini suco per coclearium ter die tacta ac per triduum non solum resilit ac fit minima sed etiam raro ualde molestat item ad uuae tumorem et tonsillarum siccum et efficax medicamentum gallae tusae pondo uncia aeris flos pondo semuncia menarum sine ouis quae sunt salsarum capita decem haec comburuntur et ita ceteris admiscentur cineres et postea nihilominus in unum diutius teruntur oportet autem digito humido tangere medicamentum et sic uuam ab imo rectam diutius supprimere sursum uersus item aliud efficacius ad uuam diu iacentem cyperi siccatae bene pondo quadrans myrrhae  s croci siccati ante   sandaracae  p i aluminis fissi  s aeris usti  s haec omnia in unum tunduntur cribrantur ac digito melle uncto medicamentum sumitur et ita uua leuatur ac tonsillae pressius fricantur per triduum uel si uoles digito mundo sine melle curabis ad tumorem et raucitatem arteriae et uocis abscisionem ad arteriam exasperatam simplicia quidem haec faciunt commi alexandrinum uel tracantum per se sub lingua retentum compositio autem haec est    ad tumorem arteriae papaueris siluatici iam maturi uiridis tamen adhuc capita quam plurima uase fictili coniciuntur aquaque su  perfunduntur ut supernatet duobus tribusue digitis haec ubi triduo macerata fuerint eodem uase coquuntur donec demadescant postea exprimuntur capita omnisque aquae percolatae prius diligenter mensura capitur ad cuius modum mellis attici quarta pars miscetur deinde per duplex uas coquitur donec mellis habeat spissitudinem hoc medicamentum et ad arteriae tumorem et ad tussim facit altera arteriace ad fluorem et raucitatem arteriae item ex ea ad tussim et abscisum sonum uocis tragacanthi  p ui commis alexandrinae  p ui myrrhae  p i thuris  p ii croci  p i piperis albi grana xx caryotarum recentium trium pulpas medias detracta exteriore cute interioribusque uenis uel uuae passae nouae et incorruptae purgatis interioribus granis  p uiii commi et tragacanthum passo cretico uno die et una nocte macerari oportet et postero die pila et pilo mundo contundere et cetera trita mortario curiose admiscere inde dare fabae magnitudine globulum sub lingua tenere deuorantem quod liquefactum fuerit hoc medicamentum pipere detracto et ad tumorem arteriae facit seruandum autem puxide buxea arteriace qua melior non est refertur autem ad asclepiaden nostrum facit ad omnia superius dicta efficacius et quicquid in arteria uitii est constat ex his myrrhae optimae pinguis  p xxiiii tragacanthi candidi  p xxxuiii glycyrizae radicis  p xuiii resinae terebinthinae uerae  p xuiii tragacanthum sicut est contundere et  per cribrum tenuibus foraminibus eicere oportet deinde myrrham tritam seorsum admiscere et rursus utraque in unum diu terere atque ita in pilam coicere et ibi cum concaluerint ictu pili terebinthinam paulatim miscere donec omnium unitas fiat postea glycyrizam contusam et cribratam mortarioque nihilominus tritam sensim aspergere oportet ubi haec bene mixta fuerint dum calet medicamentum plures accedant et pilulas faciant magnitudinis uiciae fit enim durissima haec arteriace et hoc ipso praecedit ceteras quia linguae subiecta non facile soluitur et ita diutius exhibet suum effectum ad suspirium ad suspirium facit bene inter simplicia quidem acetum scilliten quod uocant cocleario ter quaterue sumptum in die prodest et ipsa scilla argilla circumdata et furno cocta purgatis exterioribus putaminibus et quod tenerrimum est eius mellis duabus partibus attici mixtum et tritum bene cocleario semel in die bisue sumptum profuit multis pulmo uulpis in olla fictili ad cinerem redactus et datus mensura cocleariorum trium cum aquae calidae cyathis tribus item pulmo cerui eodem modo factus et datus prodest et hoc medicamentum euidenter aluminis fissi  p ui opii  p i aqua exigua opium diluitur miscetur alumini ante trito fiunt globuli ciceris amplitudinis dantur ieiuno ante cibum quaterni aut quini hoc medicamentum et ad sanguinis eruptionem ex interioribus partibus facit et ad ueterem tussim et ad phthisicos uel alios qui purulenta excreant hoc quoque medicamentum ad suspirium satis commode proficit sulphuris uiui  p i nitri  p i abrotoni quod tribus digitis comprehendi possit haec contunduntur et teruntur curiose cum opus est dantur ex his coclearia duo cum duobus cyathis aceti calidi ieiuno aliud medicamentum ad suspirium efficax ualde facit autem  et ad lumborum diutinum dolorem et ad paralysin et hydropicos lienosos bryoniae id est albae uitis radicis  p xii iris illyricae  p xii ammoniaci guttae  p xii asparagi radicis  p ui scillae bulbi crudi ex interiore parte  p xii tragacanthi  p ui mel miscetur contusis et tritis donec cerae mollis habeat temperaturam inde cum opus est datur  p i cum aquae mulsae cyathis tribus uel quattuor ad strumas et omnem duritiam in corporis quolibet loco ad strumas bene facit radix cucumeris siluatici cocta ex aqua mulsa et trita atque ita imposita item hebiscum eodem modo factum sed melius marini lepores oleo uetere necati faciunt in plumbea pyxide clusi quam diebus quadraginta diligenter alligatam oportet habere postea ex ea pinna oblinendae sunt strumae superque eas pellis lanata non nimium tonsa tegendi gratia imponenda est praecipere autem oportet ne quis hoc medicamento manus inquinet aut inquinatas priusquam bene lauerit ad os referat ad strumas et ad duritias mammarum mirifice facit antequam suppurent et post suppurationem nihilominus hoc medicamentum olei ueteris pondo dua spumae argenteae pondo libra gallae syriacae pondo triens mannae thuris pondo uncia galbani pondo uncia cum oleo coquitur spuma donec cerati spissi habeat temperamentum deinde admiscetur ei galla et secundum hanc manna cum emplastri habet spissitudinem tollitur ab igne medicamentum et cum desinet feruere paulatim galbanum miscetur per minutas partes linitur aluta cum opus est hoc medicamentum soluitur tertio quartoue die si non suppurauerint strumae sed si apertae fuerint hieme alternis aestate cotidie malagma ad strumam et omnem duritiem mirificum item  ad mammarum muliebrium duritiem et ad paniculas et ad tubera et cetera quae subito adnascuntur recipit haec resinae terebinthinae pondo dua cerae pondo semissem propolis quam quidam ceram sacram uocant pondo sescunciam galbani pondo sextantem olei ueteris pondo selibram haec omnia oleo ad ignem liquefacere oportet et postea miscere uisci de quercu pondo quadrantem ammoniaci guttae pondo quadrantem hebisci radicis aridae pondo quadrantem cyperi radicis quod nos gladiolum appellamus pondo sextantem faeculae pondo trientem aphronitri pondo quadrantem asii lapidis flos pondo quadrantem opopanacis pondo sextantem haec omnia ordine quo scripta sunt cribrata in caccabum coniciuntur opopanax oleo diluitur ubi temperatum est medicamentum manibus subigitur linitur cum opus est aluta ad sanguinis eruptionem ad sanguinis eruptionem siue ex arteria siue a pulmone uel pectore ea fuerit bene facit symphyti radix quam quidam inulam rusticam uocant quidam autem alum gallicum dicunt lota aqua frigida et rasa cultello eburneo uel osseo pondere sextantis aut plus id est quantum poterit manducare et deuorare neque enim amara est oportet autem eodem die acetum non gustare quod interdum per se magnifice solet prodesse sed huius radicis effectum resoluit item bene facit polygoni sucus cyathorum duum aut trium per triduum repetitus et plantaginis et solani eodem modo sucus prodest et cretae samiae  p i sumptum ex aquae frigidae rigore detracto cyathis tribus prodest et herbae quam polion uocant nos ut opinor tiniariam fasciculus quantum manu  comprehendi possit in tribus heminis aquae decoctus ad tertias redactus si quis inde cyathos tres dederit per triduum oportet autem sentienti uulnus extra eo loco spongiam ex aqua recenti imponere uel ex aceto acri ac frequenter mutare ne concalefacta noceat et uetare artus constringere quod plerique medicorum faciunt ignorantes quia incitatur sanguinis eruptio musculor umcompressione quandoquidem omnis constrictio in utramque partem exiget aeque subiectam materiam sicut utrem si quis medium laqueo constrinxerit animaduertet in utramque partem excludere subiectum liquorem et si superforatus casu fuerit incitatione eiaculabitur quod in eo erit eadem ergo ratione cum sanguis eruptus est qui constringunt ui magna artus exprimentes sanguinem uenis subiectum cogunt magis erumpi per uulnus huius rei argumentum si quis super laqueum percusserit uenam in brachio quae est animalis animaduertet aeque incitari sanguinem ex ea parte quam ex inferiore loco cum percussa est uena et hoc per se quidem si non uiderent medici merito essent culpandi quod neglegentes in ancipiti casu hominum essent cum uero asclepiades etiam pluribus usus sit argumentis in hac re neque ei quisquam contradixerit quis enim aduersus ueritatem hiscere potest tanto magis sunt custodiendi qui pollicentur salutis custodiam unius cuiusque se facturos tam inertes autem et neglegentes sunt ut ne necessaria quidem ad conseruandam uitam humanam quae per aliorum laborem reperta sunt studeant scire merito itaque manifeste quidam iugulantur genere quodam incitata eruptione sanguinis ab eiusmodi hominum imprudentia et o bone deus hi sunt ipsi qui imputant suam culpam in medicamentis quasi nihil proficientibus sed ad propositum reuertamur  faciunt etiam composita medicamenta ad sanguinis eruptionem quorum et hoc est acaciae suci pondo uncia hypocistidos qui est sucus rosae siluaticae quam caninam quidam uocant pondo uncia balausti quod est flos mali granati quo coriarii utuntur pondo uncia opii pondo semuncia balaustium contunditur siccatur siccum mortario teritur cetera pridie macerata in aqua commiscentur diligenter et pastilli finguntur quidam pondere  i quidam uictoriati dantur ad aetatem cuiusque ex aquae frigidae remissae cyathis tribus aut duobus hic pastillus bene facit ad dysentericos id est ad torminosos alter pastillus ad sanguinis eruptionem mirifice faciens tragacanthi  p ix samiae cretae  p uii cerae pontica e  p ix glycyrizae est autem radix dulcis suci  p u symphyti suci  p xii commis  p iiii hypocistidos suci  p uii thuris  p u aluminis liquidi  p u opii  p u amuli  p ui myrrhae  p u croci  p uii plantaginis suci  p iii passi myconii quod satis erit miscebitur fiunt pastilli alii pondere  i alii uictoriati dabuntur ex aquae tepentis cyathis duobus et dimidio ad tussim ueterem et destillationes et suspiria et inflationes cum dura habent praecordia et lienosos et phthisicos catapotium id est medicamentum quod non diluitur sed ita ut est deuoratur ad tussim quae cum fluore est croci pondo uncia myrrhae pondo sextans opi pondo quadrans contunditur crocum per  cribratur contusae myrrhae opium admiscetur aqua exigua dilutum postea adicitur crocum et cum in unum omnia bene mixta sunt finguntur pilulae erui magnitudinis dantur in noctem ternae uel quaternae catapotium alterum ad tussim aridam myrrhae piperis castorei galbani storacis opii singulorum idem ponderis castoreum et piper contunduntur et cribrantur deinde myrrhae ante tritae et cretae et ceteris contusis aeque admiscentur ubi omnium unitas mortario facta est melle despumato medicamentum comprehenditur deinde formantur pilulae uiciae magnitudinis dantur ternae uel quaternae in noctem aliud catapotium ad tussim ueterem suspirium et phthisi temptatos lienem et iecur durum habentes idem inflationem tollit et purgat mulierem si qua ex partu substiterunt styracis  p ui myrrhae  p ii et uictoriati opopanacis  p ii iris illyricae  p ii galbani  p ii resinae terebinthinae  p u alterci seminis  p i nitri  p i piperis albi  p i opii  p i irim altercum piper contundere oportet et cribrare nitrum mortario terere et cetera pilo commiscere et postea haec eis adicere atque facere catapotia magnitudinis fabae inde terna uel quaterna in noctem dare ad inflationes in ipsa distentione cum aquae calidae cyathis tribus pastillus ad tussim destillationem pectoris et pulmonis ad epiphoras oculorum uesicae dolorem qui cum fluore consistit ubi saepius et non sine cruciatu urinam faciunt item ad eos qui sanguinem ore eiciunt aut per urinam reddunt ad deiectionem tormina grauedinem choleram stomachi crebram nauseam cum uomitu sine febre et quidquid reprimere et siccare oportet optime compescit praeterea facit ad omnis partis corporis dolorem praeter capitis quin etiam si quando aliis hic  fuerit iunctus alii uitio non erit tunc dandum hoc medicamentum cum autem ad omnia quae supra dixi manifeste prosit tum praecipue ad initio phthisicos bene facit multos enim eripuit ex magno periculo interdum bis terue datus hic pastillus recipit haec myrrhae troglodytis  p ui croci  p u opii  p iiii thuris  p u alterci albi seminis  p iiii apollinaris herbae radicis corticis  p iiii contunditur haec cortex sicca per se et cribratur tenui cribro deinde crocum postea altercum myrrha thus quibus miscetur opium pridie aqua maceratum subinde aquae exiguum adicitur donec fingi pastilli possint pondere uictoriati alii tertia huius ponderis detracta dantur in noctem ex aquae cyathis tribus somnum faciunt dolorem omnem sedant ut superius dixi oportet autem ex eo etiam catapotia facere quidam enim facilius ea quam potionem sumunt et non multum interest ad eadem remissior quidem pastillus sed non contemnendus croci myrrhae alterci opii pondera paria contusa miscentur despumato attico melle fiunt pastilli eiusdem ponderis dantur ad aetatem et uires in noctem licet et hinc catapotia facere propter eandem causam sed tunc aqua non mel adicitur pastillus ad tussim et sanguinem reicientes et stomachum solutum habentes facit et ad deiectionem et uesicae dolorem apii seminis  p ui alterci seminis  p xii aneti  p xii opii  p ui croci  p iii rosae foliorum arefactorum in umbra  p xii myrrhae  p xii semina et crocum et folia rosae contunduntur cribrantur myrrha teritur opium aqua maceratur omnia in unum miscentur aqua adiecta fiunt pastilli uictoriati pondere alii tertia parte detracta dantur ad stoma  chum imbecillem habentis et sanguinem reicientis ex aquae frigidae cyathis duobus ceteris ex caldae totidem cyathis pastillus ex odoribus bene facit ad omnem dolorem proprie autem ad tussim item pectoris destillationem et oculorum epiphoras facit et ad suspirium et ad lateris dolorem et ad phthisicos et uesica renibusque laborantis uel sanguinem ab urina reddentis cum dolore cassiae cinnami croci singulorum  p iii alterci seminis apollinaris herbae radicis singulorum  p iiii piperis  p ii opii  p iiii thuris  p iii nardi spicae  p ii uino falerno contusa et trita utraque ut debent consparguntur fiunt pastilli uictoriati pondere et alii parte tertia detracta dantur in noctem prout uires sunt cum aquae calidae cyathis duobus aut tribus medicamentum quod per coclearium deuoratur bene facit ad tussim aridam et eos qui difficulter glutinosa excreant et praefocari uidentur interdum sed praecipue eis qui lateris dolorem cum febre sentiunt quos graeci pleuriticos uocant liberat enim omni periculo eos hoc medicamentum apulei celsi fuit praeceptoris ualentis et nostri et numquam ulli se uiuo compositionem eius dedit quod magnam opinionem ex ea traxerat est autem haec quae componitur tribus rebus his mellis attici despumati libra piperis nigri electi et ponderosi granis duobus myrrhae troglodytidos  p i piper contunditur diligenter et cribratur myrrha teritur mortario curiose et postea utraque in unum miscentur deinde mellis adicitur quantum sufficiat dantur coclearia quina uel sena pleuri  ticis etiam plura saepius sed cum interuallo dare oportet et maxime cum tussiunt et praefocari uidentur et difficulter spirant siue noctu siue interdiu protinus enim excreant ea quae obstant transitui spiritus et tussire desinunt lexipyretos alterum medicamentum ad tussim aridam nasturci animati seminis pondo uncia alterci seminis pondo uncia opii pondo uncia myrrhae pondo uncia croci pondo semuncia sulphuris uiui pondo semuncia piperis albi pondo quadrans melle colligitur medicamentum datur fabae aegyptiae magnitudine ex cyathis aquae tribus in noctem facit autem hoc medicamentum ad lateris dolorem et ad stomachi inflationem grauedinem coeliacis qui subito uniuersa deiciunt prodest et dolenti superpositum et circumdatum denti et si exesus est in cauernam eius insertum tollit praeterea horrores febrem praecedentes tum cum haec circuitum certum habet datum ante horam diutius corpore perfricato ex oleo calido prodest et eis qui sine horrore circuitibus febrium uexantur quamobrem lexipyretos haec compositio dicitur aliud ad tussim aridam et glutinosa excreantes purgat etiam interaneas uomicas suppurationes lini seminis urticae seminis nasturci seminis iris illyricae radicis aequa pondera misceri oportet et cum melle despumato quantum satis sit et frequenter oportet cocleario dare  antidotos hiera paccii antiochi ad uniuersa corporis uitia maxime ad lateris et podagram ad lateris dolorem siue cum febre siue sine febre fuerit compositio mirifica non ignorata quidem antiquioribus propter effectus sed praecipue a paccio antiocho auditore philonidis catinensis usu inlustrata fecit enim magnos quaestus ex ea propter crebros successus in uitiis difficillimis sed ne hic quidem umquam ulli uiuo se compositionem dedit post mortem eius tiberio caesari per libellum scriptum ad eum data et bibliothecis publicis posita uenit in manus nostras quam antea nullo modo extrahere potuimus quamuis omnia fecerimus ut sciremus quae esset ipse enim clusus componebat nec ulli suorum committebat pluraque enim quam recipit ipsemet contundi iubebat pigmenta fallendi suos causa hanc postea nos sciuimus quod et sane in libello ipse fatetur non ab eo inuentam sed usu exactiore comprobatam ad quae uitia et cum quibus et quemadmodum data proficeret est enim non ignota ponderibus tamen antiquis aut adiecit aut detraxit et res quae in hac compositione sunt non utique conueniunt ad antiquas interdum enim earum quaedam plures etiam numero accipiunt atque ideo non idem praestant cum interim haec mirifica temperatura composita mirificos effectus habeat  facit hoc uero medicamentum non solum ad lateris dolorem sed etiam ad plura uitia efficaciter quamobrem semper habeo id compositum percurram autem quam breuissime ad quae uitia et qualiter datum prosit ut etiam in libello eius scriptum est et ego ex magna parte iam expertus sum sanat ergo morbo comitiali correptos quos epilepticos graeci uocant et furiosos quos maenomenos dicunt item sanat quibus subito tenebrae obuersantur oculis cum uertigine quadam scotomaticos hos graeci appellant nec minus diutino correptos capitis dolore quem cephalalgiam appellant prodest data pondere  duum ex aquae mulsae cyathis quattuor cum remissi fuerint et si frequenter quidem corripiuntur post binas ternasue accessiones danda erit antidotos hiera hoc nomen enim tribuit ei propter duas causas ut existimo unam ne nomen eius uerum dicendo ostenderet quae esset dicitur enim a quibusdam picra quia amara est a quibusdam diacolocynthidos alteram quo magis sub tanta specie nominis commendaret medicamentum sed si ex longo interuallo accessionibus uexabuntur in remissione dolorum saepius dandum erit medicamentum ita enim aut ex toto remediatur aut certe minuitur cotidie impetus uitiorum et sedatur interuallaque maiora accipit et hoc ipso opportuniores fiunt ad ueratri potionem qua maxime haec uitia tolluntur dare autem his oportet secundum pur  gationem bis enim aut ter spumosa et glutinosa deiciunt ptisanae cremorem holera lenia ex urtica lapathio malua facta torpedine interdum admixta et cum exiguo pane aquamque potui facit bene haec compositio ad suspirium et ad uocis abscisionem et subitas praefocationes ex qualibet causa ortas et ad eos qui saepius existimantur ab incubone deludi usque eo tamen uexantur ut interdum uitae periculum adeant est enim uitium non contemnendum utique in processa aetate quibus dandum erit medicamentum proximo die eius noctis qua correpti sunt cum interuallum a somno fecerint et quod satis est ambulauerint ex aquae hysopum aut marrubium incoctum habentis cyathis quattuor uel quinque pondere  unius uel unius et uictoriati prout res postulauerit deinde post horas tres quattuorue cremor ptisanae detur facit et hoc medicamentum ad eos quorum musculi maxillares cum maximo dolore tensi sunt adeo ut aperire os nullo modo possint tetanon hoc uitium graeci dicunt item facit ad deprauatam faciem in utramlibet partem cynicon spasmon hoc idem appellant genus morbi praecipue uero ad pectoris et lateris dolores prodest ex qualibet causa factos siue latenti et occulta siue manifesta ut ex ictu casu conatu aliquo supra uires uel ponderis supra modum portatione uel contusione quae frequenter gla  diatoribus accidere solet in lusionibus et eorum maxime sauciatis nec minus arbore alta delapsis uel scalis deuolutis excussis a rheda uel curriculo atque ita tractis sed his id est ex manifesta causa uexatis cum aceti cyathis tribus quattuorue danda erit antidotos eis uero qui ex occulta causa laborant ex aqua mulsa proderit praeterea neruorum tensionibus mirifice conuenit quamobrem facit et ad tremulos et ad sideratione temptatos utralibet una enim ex contractione altera cum remissione neruorum conspicitur paralysim hoc utrumque uitium graeci appellant ad quod etiam cum correpti sunt prodest ex aquae mulsae cyathis tribus quattuorue datum medicamentum pondere  i uel unius et uictoriati admixto pondere uictoriati castorei prodest et ad articularem morbum quem arthritim uocant et ad spinae totius lumborumque dolorem ex aqua mulsa datum ad uires cuiusque item ad podagram bene facit nam et in praesentia detractione ipsa leuat et in futurum omni molestia liberat dimidio enim celerius sanantur qui acceperunt medicamentum quam prius solebant quid dicam duritias in mammis mulierum cum dolore consisten  tis quas nullum medicamentum leuat quemadmodum ex toto in perpetuum interdum sanat quas plerique medicorum insanabiles adfirmant carcinomata et cacoethes appellantes poteram nominare honestas feminas quas aut ille aut ego hoc medicamento sanauimus nisi crederem fidem te habere nobis alioquin ipse tibi iam dixissem illud uero supra omnium opinionem est quod ad stomachicos euidenter conuenit cum sit uirosissimum medicamentum ac uerum stomachus ne aduersus lenia quidem et simplicia medicamenta apte sit dispositus sed uidelicet in eiusmodi rebus potentior usus ratione est expertus enim unus quisque intelleget stomacho quoque hoc medicamentum eximie prodesse remediat enim eos quibus frequenter inacescit cibus et eos qui adsidue inflationibus urgentur uel dolore eius uexantur aut adsidue nauseant aut saliua abundant uel inedia consumuntur stomachumque ita solutum habent ut ex eo uarios liquores subinde exspuant consentiente capite ut nullum genus cibi continere possint item ad bilem atram generantes quos melancholicos uocant bene facit oportet autem non continentibus cibos secundum uomitum protinus oleo perunctis et diutius  presse fricatis dare medicamentum pondere  i ex aquae cyathis tribus deinde artus constringere et interdum olfactariis reficere et commanducatione oliuarum contusarum earumque rerum quae stomachum constringere solent interim subrectos recubantes deinde cum deiecerint solutis uinculis rursus perungere et fricare totum corpus atque ita uarietate apta ciborum stomachum proritare ut halica ex mulso malorum cydoneorum suco facto uel ex granatorum per se malorum suco uel si quos magis delectabit ex frigida posca secundum quae apala oua proderint et intubi cocti uel crudi ex aceto item lactucae caules apio similis ex posca decoctus ungula madida purpurae murices pelorides uulua pomorum sorba mala orbiculata scandiana pira crustumina segnina olla reposita item uuae ex olla haec enim et huiusmodi quae sunt confirmant stomachum quibus et insequentibus diebus uti oportebit paulatim ad consuetudinem progredientes donec prope omni molestia liberentur est stomachi uitium quod cum siccitate et ardore eius et siti inrequiebili et ut ita dicam inextinguibili consistit auonen graeci uocant  ab eo quod exsiccat omnem stomachi humorem scimus quosdam urnas aquae bibisse neque ideo sitim aliqua ex parte in praesentia compescuisse ad hoc  p i uel uictoriati datum ex aquae cyathis tribus frigidae ita prodest ut facile abstinere ab aqua proximis diebus possint lienosis uero ex posca et iocinerosis duritiam habentibus diutinam ex aqua mulsa satis conuenit nec minus hydropicis quibus datur eadem ratione sed his per complures dies oportebit ptisanae cremorem sine ullo alio liquore dari prodest compositio haec et colo inflato et ceteris intestinis futuras quoque uel iam factas uomicas iisdem partibus aut discutit aut celerius aperit item menstrua mouet mulieribus quae difficulter purgantur dandum autem erit his ex aqua medicamentum in qua decoquitur herba quae artemisia dicitur aut quam dictamnon appellant etiam ad papulas et sacrum ignem uel quam zonam uocant bene facit ex aqua mulsa detracto prius sanguine si res postulauerit ut et in aliis omnibus superius dictis faciendum est omnia enim auxilia adhibenda sunt quae ex usu prodesse eis comperta habemus quia facilius adiuta antidotos adiuuabit et effectus suos exhibebit recipit autem haec stycadis marrubii chamaedryos quae herba similia quercus folia habet agarici cucurbitulae siluestris quam colocynthidam appellant singulorum  p x opopanacis  sagapeni petroselini terrae mali piperis albi singulorum  p u cinnami nardi spicae myrrhae folii croci singulorum  p iiii in unum omnia ponderata contunduntur et cribrantur praeter opopanacem et sagapenon haec enim mortario teruntur adiecto melle tenui id est quam liquidissimo deinde ceteris miscentur quae et ipsa recipere debent tantum mellis quantum satis erit ad comprehendenda et continenda ea reponitur medicamentum uaso uitreo datur ut supra diximus ad cuiusque uires et est prorsus sacrum ut auctor huius nominis appellat si quando autem efficaciore eo uoluerimus uti propter difficultatme naturalem uitiorum aut diuturnitatem ut in furiosis aut comitiali morbo correptis uel lumborum perpetuum dolorem habentibus podagraue correptis uastius cucurbitae siluestris adiciemus ad superius dicta pondera  p xx opopanacis atque sagapeni singulorum  p iii quamobrem utraque parata debent esse medicamenta ut cum opus fuerit usus alterius utrius in promptu sit illud utique credas interim uelim mihi dum in aliis expertus tibi persuadeas hoc medicamentum non solum non nocere stomacho uerum etiam reficere et confirmare eum supra omnium opinionem ad stomachi dolorem et inflationem et cetera uitia interius medicamentum quod proprie aduersus solutionem stomachi facit et fluorem eiusdem maxime uero cum nihil cibi retinere possunt sed quidquid datum est reiciunt masticis chiae candidae pondo libra  tragacanthi albi pondo libra apollinaris radicis uncia contunditur tragacanthum cum radice postea mastiche adicitur reponitur in uitreo uaso dantur cum opus est coclearia tria secundum uomitum per se factum ex aquae frigidae cyathis tribus ad stomachi dolorem et inflationem palmarum  p xl aneti  p iiii croci  p ii git  p ii asari  p ii myrthae nigrae bacarum  p iiii iuniperi grana numero uiginti contunduntur seorsum omnia et in unum miscentur deinde fiunt pastilli pondere  i alii uictoriati dantur ieiuno ex aquae cyathis quattuor aut ex protropo musto quod est passi genus medicamentum siccum ad stomachi inflationem et dolorem et inediam mouet et urinam ideoque facit et ad hydropicos et iecur durum habentis et ad auriginem quam quidam regium quidam arquatum morbum uocant refertur in musam antonium recipit autem haec aloes pondo assis trientem croci cinnami nardi syriacae spicae asari xylobalsami masticae chiae singulorum  p ui tunditur et uitro reponitur dantur coclearia duo uel tria ex aquae cyathis tribus ad coeliacos et torminosos et ad uentris diutinum dolorem ad coeliacos id est qui subito et multa deiciunt item et ad aluum citatam et interdum leuia tormina sorborum aridorum contusorum sextarius unus rus syriaci quo coci utuntur sextarii duo mala granata recentia decem item mala cydonea decem haec utraque coniciuntur in  sapa facta ex musti adhuc in dolio feruentis sextariis triginta sex ad duodecim sextarios decocta donec malorum coria percoquantur ut sint madida deinde teruntur haec fictili mortario ut grana comminuantur quibus deinde cydonea admiscentur et aeque teruntur postea rus et sorba arida admiscentur cribrata curiose sapa quae residua est et omnibus in unum bene coactis reponitur medicamentum in uitreo uase dantur autem inde ieiunis in diem ligulae binae uel ternae per se sin autem grauior morbus insedit hic datur pastillus ad coeliacos et torminosos optime faciens acaciae balaustii hypocistidos opii pridie aqua macerati pondo sextans alterci seminis cretae samiae singulorum pondo uncia uino myrtite adiecto fiunt pastilli pondere  unius aut uictoriati dantur ieiuno sine febre ex uini myrtitis aut signini cyatho uno cum duobus aquae mixto febricitantibus ex aquae cyathis tribus hoc etiam incitata libidine ipsius morbi pastillus siue plures diluti aqua calida uino oleo per clysterem immittitur statim somnus consequitur quotiens desurrexerint torminosi qui grauiter adflicti sunt et utique prodest alius pastillus ad torminosos efficacior acaciae  p iiii croci  p ii gallae  p uiii hypocistidis  p iiii lycii  p iiii myrrhae  p iiii rus quo coci utuntur nardi spicae syriacae aloes singulorum  p ii anesi commis singulorum  p iiii piperis nigri  p ii tunduntur teruntur cribrantur ex suco  rubi cauliculorum uel ex uino signino collyrii ritu cum fuerint haec ita leuia ut ungue nulla pateat aspritudo finguntur pastilli pondere  i alii pondere uictoriati datur unus ieiuno ante meridiem alter in noctem ex aqua si febres erunt ex uino signino si sincere corpus erit hoc efficax est medicamentum et si cetera quae debent consentiente eius ualetudine recte adhibita fuerint utique sanat pastillus item qui clysterio immittitur torminosis per anum cum sordida et sanguinulenta deiciunt id est cum intestina eorum cancer occupauit quo quasi cauterio tunc tantummodo uti oportet alioqui nocet ideoque a quibusdam ignorantibus eius usus accusatur quasi nocuus recipit autem haec chartae combustae cineris  p xxx calcis uiuae  p xxiiii arrenici quod est auripigmentum  p xii sandaracae  p ui haec trita uino consparguntur in quo rosa et lentis prius incoquuntur ut possint fieri pastilli pondere  duum aut unius cum opus est teritur unus pastillus et immittitur per aquam decoctam rosam et lentem habentem si febricitabunt sin minus ex uino eadem incocta habente facit et myrthae fasciculus cum oleastri uel oliuae ramulis utroque modo prout res exegerit incoctus potio autem id est pastillus cum immissum fuerit medicamentum sic conuenit in noctem myrrhae  p ii lycii  p iii thuris   p i opii  p ii aloes  p ii acaciae  p iiii myrthae bacarum nigrarum  p xui ouorum ex aceto coctorum uitelli duo haec trita uino surrentino consparguntur et fiunt pastilli pondere  i dantur febricitantibus ex aquae cyathis quattuor sine febre ex musti surrentini cyathis duobus ad ileon quod uitium est inflatio tenuium intestinorum facit bene galbani pondus uictoriati deuoratur in pilulas diuisum duas uel tres mouet et ructum et interdum deicit uentum deorsum atque ita prodest ad idem uitium mirifice prodest hoc medicamentum facit autem ad lateris dolorem et ad omnem partem corporis dauci seminis panacis radicis castorei paria pondera rutae siluaticae dimidium tritis uel contusis mel decoctum adicere oportet inde dare  p i aut uictoriati ex aquae calidae cyathis tribus facit et ad huiusmodi per anum immissum fenum graecum id aqua oportet bene coquere atque inde sumere heminam item in oleo domestico incoquere rutam quam plurimam et hinc caldam heminam adicere priori aquae quibus utrisque admiscere aphronitri triti sescunciam et ita per clysteria caldam immittere hoc ego iam stercus per os eicientem quod signum mortiferum est sanaui unguentarii cuiusdam seruum est autem uitium ileos periculosissimum et ideo inter praecipua refertur quamobrem non utique cum magna fiducia ad hoc genus uitii adgredi debemus  ad coli dolorem etiam uetustum compositionum genera experta quae in totum persanant ad coli inflationem bene facit cumini siluatici semen per se ut est datum quantum coclearia tria in aquae calidae cyathis quattuor nam cassii medici colice bona multis nota propter effectus uera haec est ut ab eius seruo atimeto accepi legato tiberii caesaris quia is eam solitus erat ei componere apii seminis pondo selibram anesi pondo quadrantem castorei pondo sextantem myrrhae pondo quadrantem spicae nardi indicae pondo sextantem opii pondo quadrantem croci pondo sescunciam piperis longi pondo sextantem semunciam piperis nigri pondo sextantem semunciam petroselini pondo sextantem schoeni pondo sescunciam haec omnia contusa cribrata melle attico decocto miscentur datur ex hoc medicamento quantum nux auellana media patet ex aquae cyathis tribus caldae in ipsis doloribus statim prodest idem medicamentum cerati ex malobathro facti duabus partibus et cerae uni mixtum et extra impositum in uentrem totum praeterea bene facit et ad stomachi inflationem et ad suspirium et ad iocineris dolorem tussim destillationem colice mirifica bassi tullii cito leuat deinde tollit inflationes coli et omnis partis corporis facit et ad stomachi imbecillitates et ad  intestinorum alioquin dolorem quem graeci strophon appellant ex aqua hyssopum aut rutam decoctam habente item bene facit ad sanguinem et ex interiore parte non enim patitur late fieri nec intus uulnus conuerti sed cito supprimit sanguinem et uulnus cogit coire dandum autem his est medicamentum ex aqua polion coctum habente aut rutam prodest et torminosis et coeliacis datum ex aqua centunculum herbam incoctam habente quam graeci gnafalida dicunt uel sorba uel siliquam syriacam lienosis datur ex mulso uel passo aquae mixtis eodem modo dandum est et eis qui sanguinem per urinam uel aluum reddunt nec minus etiam mulieribus quae fluore sanguinolento infestantur quod rhun erythron graeci dicunt uel ex partu abortuue quae residuos uuluae dolores habent et in totum quibus supprimendus est fluor aut ex aliqua parte corporis inflatio tollenda recipit autem haec spicae nardi costi piperis albi piperis nigri piperis longi myrrhae opii apollinaris radicis et cinnami asari acori thuris brassicae seminis castorei singulorum  p xii opopanacis  p x stoechadis dauci ami singulorum  p xuiii seselis cretici  p xxiiii mel atticum miscetur datur non plus quam  pondus aut uictoriati ceterum prout cuiusque uires postulabunt dummodo infra hoc pondus ex aquae calidae cyathis tribus in noctem secundum cenam haec potio etiam febricitantibus tuto datur sed coeliacis in ipso dolore prodest uitreo uase seruatur ad coli dolorem faciunt quidem mirifice quae superius posita sunt sed cetera medicamenta in aliis uitiis dolorem leuant in praesentia hoc uero quod dicturus sum supra hominis spem condicionemque est ideo primo tempore ne fidem quidem habet postea a nullo satis digne laudari potest nam et in praesentia dolorem tollit et in futurum remediat ne umquam repetat raro enim quis iterum uel ad summum tertio hoc accepto medicamento uexatus est quamobrem si quando repetierit iterum dolor dandae erunt per triduum et tunc potiones eodem modo quo primae datae fuerint interdum et tertio in dolore eodem genere po  tiones dabuntur quod raro quidem accidit posthac utique in futurum quoque remediatur ita ut ne suspicio quidem ulla relinquatur uitii si quando tamen frigus aut multitudo cibi praecesserint grauitatem quandam et torporem eius loci sine ullo dolore sentiunt plane ut intellegant quasi quanto malo caruerint hoc medicamento muliercula quaedam ex africa romae multos remediauit postea nos per magnam curam compositionem accepimus id est pretio dato quod desiderauerat aliquot non ignotos sanauimus quorum nomina superuacuum est referre constat autem medicamentum ex his rebus cerui cornua sumuntur dum tenera sunt quasi in taleas breuis diuisa olla fictili componuntur operculoque superposito et argilla undique circumdata fornace uruntur donec in cinerem candidissimum redigantur atque ita in uaso uitreo mundo reponuntur cum dolorem habuit aliquis pridie abstinetur quam poturus est medicamentum ab omni re atque ita postero die sumuntur ex cornibus coclearia tria cumulata satis ampla quibus miscentur piperis albi grana nouem trita et myrrhae exiguum quod odorem tantummodo praestare possit haec cum in unum commixta sunt mortario diligenter coclea uera africana id est inde adlata sumitur quam potest maculosissima et uiua mortario cum sua testa contunditur atque ut est teritur donec nullum uestigium appareat testularum postea uini falerni non saccati cyathus adicitur et nihilo minus rursus teritur magis enim tunc apparent residendo aspritudines si quae reliquae sunt quibus leuatis iterum adiciuntur cyathi duo eiusdem uini atque ita prioribus bene admiscentur  transfunditurque cum his quae sunt in mortario calice nouo et supra carbones imponitur mouente aliquo cocleario liquorem ne quid subsidat et peruratur at ubi bene incaluerit iniciuntur in eundem calicem quae supra dixi coclearia tria et permouetur cum autem calore temperata est potio datur obducenda statim dolorem leuat hoc facere oportebit per insequens biduum capientem cibi in prandio aut de tempore exiguum quod facile conficiatur ne crudus sumat medicamentum postea in consuetudinem uictus sui qui colo infestabatur dimittatur oportet tamen non indifferenter remediatos in futurum uiuere tametsi enim a coli dolore tuti sunt metuere nihilo minus debent ne alia parte corporis aeque adficiantur ob intemperantiam quam colo antequam remediati erant ad tumorem dolorem iocineris et duritiem ad tumorem et dolorem iocineris item ad duritiam facit bene lupi iecur primum in aqua feruenti demissum atque ita arefactum quantum uictoriatorum pondus trium ex aquae calidae cyathis tribus per aliquot dies dabis item bene facit ad duritiam iocineris ueterem cunilae aridae quam satureiam quidam uocant contusae  p unius uel uictoriati cum mulsi cyathis duobus uel totidem aquae proficit mirifice haec compositio ad tumorem et dolorem cum duritia iocineris et lienis item ad renum dolorem bene facit nam colorem corporis restituit qui propter uitia supra dictarum partium corrumpitur pallidusque conspicitur prodest hoc idem medicamentum etiam ad aquae mutationes croci  p x nardi  p ii cassiae  p ii costi  p i schoeni  p i cinnami  p i myrrhae stactae  p i mellis optimi   p xxu datur quantum faba aegyptia ex mixti mulsi cyathis quattuor uitreo uase seruatur ad iocineris duritiem ueterem hydropicos lienosos arquatos et quibus opus est urina item ex partu residua mulieri purgat et uuluae dolorem tollit sic anesi  p uiii dauci  p iii petroselini idem iuniperi idem silis idem tragacanthi  p i s panacis  p uiii iris myrrhae costi amomi singulorum  p ui cinnami  p iii cassiae  p iii smyrnei quod est semen olisatri  p uiii nardi syriaci  p iiii acori  p x balsami seminis  p ui opii  p u erui moliti sextarii bes scillae coctae pondo triens uini chii aut lesbii quod satis erit pastilli fiunt pondere  duum ad auriginem ad auriginem quod uitium arquatum quidam uocant caprae montanae stercus arefactum et tritum adiecta mica myrrhae ex uini meri cyathis tribus si febricitabunt ex aquae totidem item rumicis radices tres aquae tribus heminis incoctae donec sextarius relinquatur inde cyathi quattuor per triduum dantur ad lienosos ueteres et nouos  impubium puerorum lienosis bene facit tamariscum longe a mari collectum et arefactum et contusum pondere  unius aut uictoriati datum ex aqua uel ex posca prodest et inula arida campana eodem modo contusa et cribrata ex uini mixti cyathis quattuor pondere  unius data mirifice facit et ammoniacae guttae pondus uictoriati cum cauliculis tribus rubi ex aceto datum per quinque dies tollit enim ex toto duritiam potio ad lienosos balani quo unguentarii utuntur  p ii  costi  p i capparis radicis  p i hederae nigrae bacarum  p ii periclymeni quam siluae matrem uocamus pondus uictoriati galbani pondus uictoriati cardami nigri id est nasturcii seminis  p ii et uictoriati piperis nigri  p i scillae coctae  p xii haec omnia colliguntur melle fiunt globuli dantur pondere  duum uel unius ex melle et aceto mixtis cyathis quattuor aut tribus eadem facit ad hydropicos bene ex aqua mulsa urinam mouet lienosos sanat extra impositum sinapis sextarius unus maceratus et tritus adiecto sextario uno lentis aceto coctae oportet autem impositum esse medicamentum donec dolorem pati non possint postea solio calido demittantur ubi plures eos contineant dum desinat dolor alioquin exilient maior enim fit dolor calda tactis postea ceratum ex rosa imponere oportebit aliud eadem ratione impositum melius facit sinapis sextarium git cyathos duos nasturci cyathos quattuor myrobalani corticis cyathos quattuor piperis cyathos duos sinapi aceto acri pridie maceratum deinde tritum contusum ceteris miscetur in panno inlitum medicamentum imponitur fascia quam longissima alligatur uel pluribus in unum commissis quo tardius soluatur hoc est efficacissimum et multorum annorum tollit duritiam sed post hoc si quae reliquiae remanserint ammoniaco tollendae erunt et rubo infantibus lienosis dare oportebit aquam in qua candens ferrum demissum est uel lac caprinum capra tantummodo hedera pa  sta proderit his et sinapi siccum contusum cerato mixtum extra impositum et gypsum aqua conspersum et acetum in quo tamaricum decoctum fuerit uesica abditum et ita extra impositum ad hydropicos ad hydropicos cum iam distenti sunt propter aquae multitudinem initio enim alia uia prodest bene faciunt chameleae quae herba est simillima oliuae folia quinque uel sex etiam si arida fuerint data ex aquae mulsae cyathis tribus salis cocleario adiecto largiter enim aquam ducit item squama aeris quam lepidam graeci uocant pondere uictoriati data cum api seminis pari pondere ex aquae mulsae cyathis quattuor plurimum autem aquae deicit datur et radicis sucus ex uini cyathis tribus mixti oportet uero secundum purgationem spongeis nouis totum uentrem ex aceto et sale eiusdem mensurae diluto et inferuefacto imponere et constringere extra instita longa cibosque assae carnis dare cum pane azymo fricantem totum corpus sale oleo paribus mensuris uini meraci quod satis erit dantem bene facit ad hydropicos haec compositio et maxime in initiis quorum sufflatum corpus est hyposarca quod graeci uocant uitis albae radicis  p xx cocci cnidii  p iiii scillae bulbi cocti detracta exteriore parte  p x myrrhae  p uiii cum cumini cyathis tribus anesi cyathis tribus uini falerni sextariis duobus passi sextario uno praeter myrrham omnia contusa non cribrata macerantur passo et uino nocte et die postridie colatur liquor cui myrrha trita admiscetur ex quo cyathus datur a balneo alternis diebus singulis adiectis cyathis donec profectus intellegatur oportet autem his diebus dare eis cibos assae carnis agrestis aut uolucrum ac uinum austerum meraclum  aluum mollientia quoniam interdum res postulat et per aluum detrahi materiam ut diutius lippientibus secundum sanguinis detractionem scabiem ignem sacrum papulas habentibus et alia eiusmodi circa cutem summam non alienum iudicauimus horum quoque genus exponere sed prius ponemus quae aluum mediocriter molliunt simpliciaque sunt mollit ergo aluum herba mercurialis lenibus holeribus quam plurima mixta item nitri uictoriati pondus cum resina terebinthina auellanae nucis magnitudine deuoratum calices quoque eis incrustentur additis quinque uel sex salis farrisque granis apii seminis paribus mensuris ex his qui uinum non austere praebiberit quantum possit ante cibum et inter prandium uel cenam belle aluum mollit item ouilli lactis sextario si quis adiciat cnici purgati  p iiii molliet uentrem quidam tribus heminis uini adiciunt aloes uictoriati pondus uel idem pondus duobus tribusue sextariis uini et ita totum per partes aqua mixtum bibunt si detur autem uinum uetustius uentrem aloe cum eo satis mollit facit autem aloes per se uictoriati uel  pondus ex aquae cyathis tribus frigidae uel calidae perductae  purgat ergo belle chamelea herba quae oliuae folia similia habet quorum quinque uel sex dare oportet trita ex aquae mulsae cyathis iiii frigidae si adsuetus erit sin minus calidae adiecto salis cocleario detrahit enim aquam largiter biles purgat et filicis radix lota et rasa atque in minimas particulas concisa quantum placet aceto aspersa cocta ut solet et ita cum panis pondo quadrante consumpta bene purgat et haec compositio aloes uictoriati pondus colophonei uictoriati pondus una teruntur adicitur mellis quod satis est ad colligenda ea datur ex aquae calidae uel frigidae cyathis quattuor hoc medicamentum stomachum non conrumpit globuli mirifice purgantes qui ut sumuntur ita integri deiciuntur nec laedunt stomachum colophonei  p uiii bdellae  p ii commis  p i haec trita suco lactucae colliguntur et finguntur pilulae fabae magnitudinis dantur a tribus pilulis usque ad septem prout unius cuiusque uires patiuntur globuli qui etiam cenatis dantur et efficiunt mane deici quod satis sit colophoniae  p iii aloes  p iiii tragacanthi  p ii hoc pridie aqua maceratur postero die ceteris admiscetur fiunt inde globuli fabae magnitudinis dantur a tribus usque ad septem prout cuiusque uires patiuntur stomachum nullo modo uexant  ad taenias et lumbricos necandos ad taenias necandas eiciendas per triduum alium quam plurimum edat et betaceos caseum mollem secundum hoc filicis macedonicae contusae aridae et cribratae  p uiii cum melle quantum ipse uoluerit consumat post horas quattuor detur ei aloes et scamoniae singulorum uictoriati pondus ex aquae mulsae cyathis quattuor cum coeperit desurgere aqua calida supponatur licet et sine aleo pridie incenato dare utraque medicamenta ad lumbricos satis commode facit et santonica herba quae non uiget et cornu ceruinum limatum lima lignaria quantum quattuor uel quinque coclearia ex aquae muxarum decoctarum cyathis tribus rapi etiam seminis cyathus ex passi cyathis tribus pridie maceratus deinde tritus et datus aqua exigua adiecta ad prolapsionem et libidinem nimiam desurgendi extremi intestini tenesmos est irritatio ultimae partis directi intestini in quo uitio saepius libet desurgere sine causa proderit ad hoc quotiens desurrexerit uino austerissimo et aqua calida si fouerit uel uerbenis ex myrthae et oliuae ramulis factis ita ut duae partes myrthae sint quin etiam penicillum intinctum et non nimis expressum ex alterutro eorum ano adpositum proderit habere uel eodem modo glomus staminis albi diutius enim uaporem continet perungendus anus erit specillo lycio patarico uel  indico uel hoc collyrium iniciendum quod ad omnem deiectionem et tormina bene facit acaciae mali granati corticis usti singulorum  p iiii hypocistidis rhus quo coriarii utuntur opii singulorum  p ui omphacii  p iiii et uictoriati croci  p iiii uino austero colliguntur fiunt collyria magnitudinis nucleorum pineorum ad renum tumorem et exulcerationem etiam si sanguinolenta facient ad renum tumorem et exulcerationem etiam si sanguinolentam urinam facient rosae aridae foliorum papaueris nigri seminis nucleorum pineorum paria pondera contunduntur seorsum et in unum miscentur inde datur quantum nux iuglandis ex passi cyathis duobus et aquae cyathis tribus alia ad renum dolorem potio quae etiam quasi harenam sabulosam interdum detrahit apii seminis petroselini anesi singulorum  p xui dauci seminis  p iiii schoeni  p ui croci  p xxxii mellis quod satis uidebitur datur quantum lupinus ex mellis ligula et aquae cyathis iiii ad renum tumorem et dolorem facit eadem et ad iocineris et ad lienis tumorem ad eos qui mali coloris propter haec uitia sunt item aquae mutationes croci  p x nardi indicae  p ii cassiae  p ii costi  p i schoeni  p i cinnami  p i myrrhae stactes  p i mellis optimi  p xxu datur quantum fabae aegyptiae magnitudo ex mulsi cyatho mixto aquae duobus uel mulsae aquae cyathis tribus si cui autem lapis in renibus innatus fuerit et urinam non faciet medicamentum his rebus fieri debet petroselini pondo  anesi pondo   dauci seminis pondo  git pondo  cinnami pondo  schoeni pondo   croci  u apii seminis p  ui haec omnia tusa creta melle attico despumato pondo ii  colliguntur et medicamentum uitro condunt ad tumorem et dolorem uesicae et exulcerationem bene facit aqua in qua ferrum candens demissum est hoc ego traxi ab aquis calidis quae sunt in tuscia ferratae et mirifice remediant uesicae uitia appellantur itaque uesicariae quondam milonis brochi praetorii hominis optimi ad quinquagesimum lapidem ad tumorem et dolorem uesicae et ad eos qui difficulter urinam reddunt alterci seminis apii seminis maluae seminis cucumeris edulis seminis purgati singulorum  p ui amygdalorum dulcium purgatorum nucleorum pineorum purgatorum singulorum  p iii opii  p i croci  p i et uictoriati passo contusa consparguntur datur hoc medicamentum pondere  i ex passi cyathis duobus et aquae totidem ad uesicam et exulceratam nucleorum amygdalorum uictoriati pondus cucumeris edulis seminis purgati cyathus unus anesi cyathus papaueris nigri  p iiii croci  p i palmae cariotae numero xxx has macerari oportet in passi sextarium unum atque conterere his adicere cetera ex eodem dare nucis iuglandis magnitudine ex passi cyathis tribus ad sanguinem cum dolore per urinam reddentes aluminis fissi pondo uncia tragacanthi pondo sextans tragacanthum ex alumine trito cogitur in pastillos uictoriati pondere hinc uiciae magnitudine detractum datur ex passi cyathis tribus  ad calculosos experta ad initia uetustaue comprimenda et emendanda bene facit ad calculosos herba scolopendrios quam nos calcifragam appellamus belle facit contusa pondere  i ex aquae cyathis tribus per dies xxx eodem modo datur hierabotane quam nos uectonicam dicimus item eodem genere tantum licet autem aqua earum decocta uti cotidie ieiunum pondere  unius cum aquae cyathis tribus multos cum admiratione effectus audiui narrantes cai iuli nasci in lapidicinis bestiolas adhaerentes saxis quasi uerrucas has quinque ex aquae cyathis tribus suffindere et per urinam extrahere lapides certum est ad calculosos cucumeris seminis dauci anesi apii petroselini myrrhae singulorum  p iii et uictoriati cassiae daphnitidis cinnami nardi singulorum  p i aqua colliguntur fiunt pastilli lupini magnitudinis ex aquae dantur cyathis tribus per dies xl hoc medicamentum cum componitur pilum ligneum sit qui contundit anulum ferreum non habeat hanc enim superstitionem adiecit ambrosius medicus puteolanus qui affirmauit multos se hoc medicamento sanasse detrahere autem dixit post diem septimum fragmina quaedam lapidum quasi harenam ad calculosos lienosos hydropicos urinam detrahit lapidem extenuat eryngii pyrethri saliuncae calcifragae singulorum  p x ebuli aristolochiae singulorum  p u oxymyrsinae quae scopa regia  uocatur suco haec omnia contusa ligno colliguntur fiunt pastilli pondere  unius dantur ex aceti et mellis cyathis tribus calculosis illecebrae quantum manus capit aut auriculae murinae idem aut uectonicae tantundem earum quaelibet herba ex aquae tribus heminis ad tertias decoquitur inde sumuntur cyathi tres et eodem adiciuntur uini cyathi duo et nitri uictoriati pondus atque his dilutum medicamentum datur pondere  i per dies xlu in harenam soluit lapidem et hydropicis ex mulsi mixti cyathis tribus dandum est ad lumborum dolorem diutinum et paralysin ad lumborum dolorem cucurbitae siluestris floccorum aut seminis  p ii brathys  p i salis  p i fiunt catapotia melle decocto adiecto ualentibus tota datur compositio imbecillioribus dimidia autem sed mane per clysterem aluus ducenda est ouorum albis temperatum ad lumborum dolorem et paralyticos cucurbitae siluestris  p iiii pyrethri  p iiii myrrhae  p ii uel i dantur ex passi cyathis tribus licet hinc catapotia fieri dum idem ponderis deuoretur sed et his aluus acri clysmo mane trahenda est ad lumborum dolorem et paralyticos antidotos hiera pacci antiochi melius omni medicamento facit sed ad paralysim mirifice hoc acopum facit quo oportet in sole diu fricare aut loco flamma praecalfacto olei sabini  p xxu cucumeris siluatici recentis radicis  p xu haec radix magnitudine iuglandis nucis concisa uaso fictili nouo ex oleo coquitur donec sucum omnem remittat et quasi arida sit post hoc abicitur per linteum uel colum transmisso oleo in quo adicitur dum calet cerae ponticae in frusta redactae pondo libra olei laurini pondo libra olei cyprini pondo libra olei lilii pondo libra olei ueteris pondo dua pi  peris albi contusi et per cribrum tenuissimum transmissi  p as pyrethri contusi et per idem cribrum transmissi  p i haec in unum miscentur reponuntur uaso fictili facit praeterea ad lumborum et ad omnem dolorem corporis et praecipue neruorum muliebria loca durissima mollit cum diu aliis medicamentis nihil profectum est ad lumborum dolorem malagma quod proprie facit picis liquidae sextarios duos olei ueteris sextarium unum resinae terebinthinae sextarium unum cerae pondo libram et trientem mannae pondo bessem aphronitri pondo trientem coquitur pix cum oleo donec spissa fiat et postea adicitur ei resina deinde cera et secundum hanc ex interuallo manna ubi habet emplastri figuram medicamentum tollitur ab igne et cum tepere coeperit aphronitrum aspergitur sensim ne superfundatur quod in caccabo est ad podagram ad podagram cum feruore et tumore rubicundo quam caldam uocant bene facit primis diebus herba urceolaris item caseus mollis recens per se postea herbae salis pusillum admiscere oportebit item facit apium uiride per se uel cum poline nec minus solanum portulaca plantago spongea uel rhodia uel africana mollis ex aqua frigida lana sucida ex rosa et uino subinde autem haec omnia mutare oportet priusquam excalefiant prodest et omentum caprinum item farina fabae molitae cum suis ualuulis ex aceto cum melle diluta consparsa et imposita ducit enim sanguinem et dolorem leuat bene faciunt et mala citrea quam maxima quinque cocta ex aceti sextariis tribus donec madida fiant quibus tritis adicitur aluminis fissi pondo uncia myrrhae pondo sextans bene  facit et aloe aceto diluta et per pinnam pedibus inducta item opium lacte muliebri dilutum mirifice uero hoc facit cataplasma id est superpositum medicamentum tollit enim triduo dolorem lomenti hemina feniculi seminis cyathi duo polentae tenuis cyathi duo commiscentur haec in unum contusa molita trita deinde consparguntur aqua pluuia et ita temperantur ne durum sit medicamentum aut aquatum nimis impositum protinus leuat triduo tollit dolorem hoc constat si quis ter in mense inter denos dies usus fuerit in nocte non laboraturum ad frigidam podagram quae sine tumore consistit cataplasma piperis nigri moliti hemina feniculi seminis contusi hemina coquuntur ex aqua utraque ubi temperata sunt adicitur axungia suilla et dum calet panno spisso inductum medicamentum imponitur bene facit ad idem genus et hoc lini seminis et feni graeci seminis farinae hordeaciae singulorum bini sextarii cribrati in unum commiscentur inde coquere oportet quod satis erit ex aqua et oleo subinde caldum cataplasma etiam imponere ad hos bene facit et hibisci radix ex aqua mulsa cocta et imposita item sambucum cum axungia uetere tritum et impositum adiectus et brassicae cinis cum axungia uel semen caulium ubi autem impetus cessauerit et in hoc et in priore genere podagrae calda aqua marina diu fouendi sunt uel si haec non erit aquae purae feruenti salem adicito post epithemate uti oportet quod ad parotidas scriptum est tollit enim cito reliquias per sudores et in futurum confirmat neruos nec patitur facile uitiari scio quendam hoc quasi acopo medicum usum in nocte nec postea temptatum podagra cum ante diu esset uexatus lanam sucidam pondo librae uini ueteris sextario diu lauabat deinde expressam reiciebat uino autem residuo adiciebat aphronitri usti pondo sextantem olei uete  ris pondo libram reponebat in oleario fictili utebatur ut superius dixi in nocte multis profuit ad corpus in duplici calceo pellem caninam gestare ad utramlibet podagram torpedinem nigram uiuam cum accesserit dolor subicere pedibus oportet stantibus in litore non sicco sed quod alluit mare donec sentiat torpere pedem totum et tibiam usque ad genua hoc et in praesenti tollit dolorem et in futurum remediat hoc anteros tiberii caesaris libertus supra hereditates remediatus est genera medicamentorum et demonstrationes ad serpentum ictus morsusque ut sis tutus etiam si quando rus secesseris ponam theriacarum compositiones id est ad serpentum morsus atque ictus medicamenta sed prius quae cognita habui remedia ne cui serpentes noceant dicam habere ergo in cinctu oportet peucedanum uel cerui cum captus est in oculi angulo qui est ad nares uersus quae inueniuntur sordes uirosi odoris has siciliae uenatores diligenter colligunt et habent in cinctu propter ante dictam causam idem praestat et hierobotane et trifolium acutum quod oxytriphyllon graeci appellant nascitur et hoc siciliae plurimum nam in italiae regionibus nusquam eam uidi herbam nisi in lunae portu cum britanniam peteremus cum deo nostro caesare plurimum super circumdatos montes est autem foliis et specie et numero similis communi trifolio nisi quod huius pleniora sunt et quasi lanuginem quandam super se habent et in extrema parte uelut aculeum eminentem sed huius frutex duum pedum interdum aut etiam amplior conspicitur et odorem grauem emittit quorum nihil circa pratense trifolium inuenitur sed utrasque superius dictas herbas quas cum inueneris pridie notare oportet et circumscribere sinistra aure fruges aliquas ponentem atque postero die solis ortu sinistra manu uellere ita illigatas habere in africa aut sicubi scorpiones sunt nociui stellionem aridum in cinctu oportet habere  theriace prima theriace facit ad omnium serpentium morsus et ictus et adflatus mirifice eadem prodest et ad contusiones et ad conuulsiones interiorum partium laterisque ex qualibet causa et pectoris dolores uitis albae radicis pondo octo trifolii acuti seminis quod et ipsum in extremo aculeum habet uel eiusdem radicis p iii panacis  p iiii terrae mali  p u roris marini radicis  p iiii laseris  p iiii zingiberis  p iiii rutae siluaticae  p ui cumini thebaici  p iii myrrhae  p iii cumini aethiopici  p u castorei  p iii eryngii radicis  p iii serpulli  p iii erui albi seminis moliti  p xii chio uino consperguntur contusa ac trita fiunt pastilli pondere  unius aut uictoriati dantur ex uino mero uetere uel ex mixto uel ex aqua quae si non fuerint per se commanducandus erit pastillus et deuorandus theriace secunda alter pastillus ad eadem facit cinnami  p iiii serpulli  p iiii staphidos agrias quam herbam pediculariam quidam uocant quod pediculos necat a quibus hoc nomen trahit seminis  p iii et uictoriati piperis albi  p ui peucedani lactis  p uiii et uictoriati glycysidae nigrae seminis quam paeoniam graecorum quidam appellant  p i et uictoriati terrae mali  p iii nasturci seminis  p iiii cachryis  p ii et uictoriati castorei  p ii saliuncae  p u    altera theriace etiam ad aspidem    ad uiperae morsum proprie     antidotos zwpurios    antidotos miqridateios    acori  p ii phu  p i sagapeni  p ii iris illyricae  p ii balsami seminis  p ii rutae siluaticae  p ii gentianae  p ii anesi  p iii thlaspis  p ui et uictoriati rosae aridae  p iiii misy  p iiii acaciae  p iii commis  p ii cardamomi  p ii schoeni floris  p ui et uictoriati opopanacis  p ui opobalsami  p ui et uictoriati galbani  p ui et uictoriati resinae terebinthinae  p ui et uictoriati rubricae lemniae  p uii melle attico et uino chio conspargito donec habeat spissitudinem mellis reponitur uitreo uase danda autem est his qui malum medicamentum sumpserunt fabae aegyptiae magnitudine ex uini meri si poterit cyathis sex sin minus mixti meracius cyathis quattuor eodem modo et a serpente laesis danda erit ex mulso autem quorum iecur durum est aut arquati sunt et quibus alioquin urinam mouere studemus sed fabae nostratis magnitudine tussientibus oculis laborantibus latus dolentibus ceterum magnitudine ciceris coeliacis febricitantibus prodest enim et his uiciae magnitudine ante accessionem febrium tetanicis opisthotonicis spasmo correptis adiuuat enim et hos lupini magnitudine sed cum aquae cyathis tribus antidotus apulei celsi antidotus apulei celsi praeceptoris quam quotannis componebat et genere quodam publice mittebat centuripas unde ortus erat quia in sicilia plurimi fiunt rabiosi canes facit enim ad horum morsum protinus quidem data per dies triginta ita ut aquae id est liquoris timore numquam temptetur qui cum accidit summo cruciatu ad mortem eos compellit quos ob ante dictam causam hydrophobos graeci appellant in ipsa autem correptione uti oportet ea data cum rosae cyathis tribus et exigua aqua pondere  i hoc proficit ut aquam postea sine timore sumant et minus quidem liberati hac difficultate cruciantur ceterum nemo  adhuc correptus hoc malo quantum ego scio expeditus est quamquam peruenit ad me opinio esse in insula creta barbarum quendam naufragio adpulsum maiorem natu publice mercedem accipientem quem etiam cum liquorem timent et latratus edunt spasmoque uexantur remedio brachio sinistro alligato efficere ut et potionem accipiant et liberentur uitio quod adhuc ante antidotum celsi inter omnes quasi insanabile constitit hoc ego cum quaererem ab hospite meo legato inde misso nomine zopyro gortynense medico quid esset pro magno munere accepto dixit autem hyaenae corii particulam esse panno inligatam quod ego adhuc non sum expertus quamuis protinus magna cura hyaenam emerim et pellem paratam habeam quia non incidit ex eo quisquam et opto quidem ne incidat sed quia id non est in nostra potestate si casu inciderit remedium habere oportet ad tantae rei experimentum antidotus autem celsi haec recipit nardi syriaci croci myrrhae costi cassiae cinnami schoeni piperis albi piperis longi castorei galbani resinae terebinthinae opii singulorum  p iii alterci albi  p ii anesi  p i apii seminis tracanti singulorum  p ui mellis attici  unum uini falerni unciam in hoc maceratur tracantum et opium pridie postero die contusis ceteris miscentur in melle galbanum et resina fictili patella super carbones imposita resoluuntur deinde arida asparguntur et si opus est adicitur mel et ut cerati teneri spissitudinem habeant et rursus patella supra ignem imponitur mouenturque quae sunt in ea diligenter spatha fraxinea coquitur medicamentum donec crocinum habeat colorem ultima quae sunt uino macerata adiciuntur uase uitreo antidotos reponitur datur fabae aegyptiae magnitudine ex aqua facit autem etiam ad stomachi omne uitium et praecipue quod cum fluore consistit facit et ad oculorum epiphoras et ad tormina et ad coli inflationem iocineris pectoris dolorem tussientes aduersus mala medicamenta omnia serpentium morsus uel ictus oportet autem locum morsum a rabioso cane uel a serpente diu tenere in exulceratione neque pati cicatricem ducere ut uirus illa pertrahatur  extra itaque ea sunt imponenda quae etiam sana corpora exulcerant ut aleum lepidium chelidonium batracium sinapis scilla cepa cum aceto optime facit et caprifici liber per se contritus et impositus ulceri item laser per se compositio emplastri emplastrus antidota sed multo magis emplastri huius uis facit quod augusta propter eiusmodi casus habuit compositum et multis profuit accepimus a tryphone praeceptore nostro iris illyricae  p u castorei pontici  p u caprificus lactis aridi  p u canis nigrae adipis  p uiii eiusdem sanguinis  p x resinae terebinthinae  p uiii leporis coaguli  p iiii salis ammoniaci  p ii laseris cyrenaici  p ii aut syriaci  p iiii cerae ponticae  p xxxui olei ueteris cyathos duos aceti scillitis cyathos tres arida ex aceto teruntur quae liquefieri possunt oleo ad ignem liquefacta miscentur mortario tritis et temperatis in mellis spissitudinem uitreo reponitur antidotus cassi antidotus cassi medici facit aduersus toxicum potum eadem si quis uenenato telo percussus est praeterea ad omnis serpentis morsus aut ictus praecipue ad canis rabiosi morsus bis die sumpta pondere  unius ex aqua mulsa facit ad pectoris et lateris dolorem et tussim et omnia interanea inflatione alioque quo dolore correpta interanea nardi spicae syriacae  p iii costi  p iii cinnami gentianae cassiae myrrhae singulorum  p iii croci  p iii uuae passae purgatae  p ii schoeni  p ii opobalsami  p ii misyi dauci singulorum  p ii cumini aethiopici  p ii acori  p iiii et uictoriati asari   p i et uictoriati petroselini  p i et uictoriati scordii  p iiii piperis albi  p i et uictoriati piperis longi  p i et uictoriati phu pontici seminis  p iii rapae seminis  p iiii nardi folii  p iii scillae uictoriati pondus feniculi seminis  p iiii mellis attici quod satis erit ad uenenum et ad serpentes ex uino ad ceteros dolores interaneorum ex aqua antidotos marciani medici antidotus marciani medici cui quia nihil deest telea dicitur graece id est perfecta facit ad omnia haec una ad quae superiores antidoti omnes haec augusto caesari componebatur cinnami  p uiii amomi  p ui cassiae nigrae  p xxu croci  p xui schoeni  p u thuris  p u piperis albi  p ii myrrhae  p x piperis longi  p x nardi indicae  p x s nardi celticae  p xui rosae aridae  p ui costi albi  p ii opobalsami  p iiii laseris cyrenaici uictoriati pondus uel syriaci  p i stycados  p ui gentianae  p u trifolii acuti radicis  p iiii uel eiusdem seminis  p iii scordii  p xii polii  p u asari  p ii acori  p iii phu  p xxxii misy  p ii dictamni  p xii ammoniaci guttae  p iii agarici  p duum semis balsami seminis grana numero xx petroselini  p ui et uictoriati rutae siluaticae  p trium semis feniculi seminis  p trium semis dauci cretici  p iiii anesi  p ii cumini aethiopici  p ii rapae seminis  p u et uictoriati napi siluatici seminis  p iii anatis feminae sanguinis recentis  p ii anatis masculi sanguinis aridi  p iii haedi masculi sanguinis aridi  p iii testudinis marinae sanguinis aridi  p ui s anseris masculi sanguinis aridi  p iii mellis attici quod satis erit facit ad omnia haec ego composita habeo quoniam antidotos quas optimas sciuimus posui in facientibus ad omne malum uitium aliud medicamentum etiam ex multis rebus simplicia quoque medicamenta et propria remedia monstrabimus interdum enim haec melius aduersus quaedam quam antidotos faciunt  trademus autem singulorum malorum medicamentorum epotorum signa quo facilius intellegatur quid quisque sumpserit et qua ratione adiuuari debeat ad cicutam cicutam ergo potam caligo mentisque alienatio et artuum gelatio insequitur ultimoque praefocantur qui sumpserunt eam nihilque sentiunt adiuuari autem debent in initiis uino mero subinde quam plurimo caldo et per se et cum pipere et cum styrace poto ac maxime prodest lac asininum datum si minus uaccinum aut quodlibet oportet autem et aluum acri clystere ducere eorum et extra super uentrem imponere farinam hordeaciam uel triticeam coctam ex uino caldam ad opium opium potum quod quidam meconium uocant ab odoris grauitate intellegitur papaueris enim uiridis cuius sucus est qualitatem repraesentat facit autem capitis grauitatem gelationem et liuorem artuum sudoresque frigidos manare praeterea spirationem impedit mentem soporat sensusque abalienat adiuuari porro debent qui biberunt aqua cum oleo in unum mixtis saepius datis et frequenter reiectis per pinnam aut lorum uomitorium prodest et uini cyathus et passi et olei cyathus eadem ratione datus item uinum et acetum pari mensura datum ex aqua mulsa cum rosa eius mensurae ita ut ista subinde cogantur reicere praeterea caput rosa et aceto sine intermissione curetur eorumque pedes adsidue fricentur manibus siccis aut linteo aspero inuolutis prodest et sinapi ex aceto tritum circumdatum pedibus cruribusque et a somni tempore prohibere ne obsopiantur ad altercum altercum quod graeci hyoscyamum uocant qui biberunt caput graue uenisque distensum habent mente abalienabuntur cum quadam uerborum altercatione inde enim hoc nomen herba trahit altercum postea sopiuntur et omni sensu carent liuescentibus membris eorum adiuuantur autem lacte poto asinino quam plurimo uel quolibet  alio recenti per se uel decocto sed hi prius aqua mulsa saepius pota cogantur per pinnam reicere opio laesis similiter curentur ad gypsum gypso poto stomachus uenterque dolore uasto urgentur frigidus sudor subsequitur oculi sanguinolenti conspiciuntur urina alba redditur concrescit in aliqua parte uentris quod potum est et tactu quasi saxum percipitur adiuuari autem debent qui his malis uexantur cinere lixiuia e sarmentis facta quam plurima pota item aqua thymum aut origanum decoctum habente ad spumam argenti spuma argentea pota quam graeci liqarguron dicunt uentris infert grauitatem inflammationem postea dolorem cum urinae difficili exitu procedente tempore coloris quidem quasi plumbei sunt praecipue haec deformitas circa faciem deprehenditur suppurant autem plurimae partes eorum adiuuantur secundum reiectionem ab aqua mulsea acrique curatione pipere myrrha apii semine pondere pari in unum mixtis ex eoque medicamento  p unius dare oportet cum uini cyathis tribus quattuorue cotidie potis ad cerussam cerussam quam graeci psimithion uocant qui biberunt facile deprehenduntur linguam enim albam habent commissurasque dentium albicantes praeterea nauseant reiciunt poto medicamento caligant magis magisque uertigine quadam urgentur postea spiritus uia intercluditur et praefocantur adiuuantur autem post uomitum ab oleo uel ab aqua mulsea cremore ptisanae caldo largiore accepto sed bene uncto item lacte cum melle poto facit et malua discocta concisa sale et oleo pipereque condita et pro sorbitione data per se uel cum urtica herbaque  mercuriali prosunt et nucleorum persicorum interiora ex uino trita atque pota quam plurima item cinis lixiuiae caldae ex sarmentis factae ad coriandrum coriandrum datum apparet quidem ab odore spirationis totiusque corporis redolet enim et hoc herbam ut infectum intellegitur autem et ex gustu facit porro raucitatem et mentem mouet adiuuari autem debent qui biberunt ex uino mero atque plurimo uel aqua marina uel muria dura pota item ouis anserinis sorbilibus plurimum salis habentibus uel iure gallinaceo agninoue quam pinguissimo et salsissimo per se poto ad leporem marinum leporis marini gustus est non absimilis inlotis piscibus aut etiam putentibus qui sumpserunt autem eum stomacho uesicaque afficiuntur ita ut urinam quidem difficulter et cum dolore purpureique coloris reddant stomacho autem tento et dolenti sunt auersoque ab omni esca praecipue pisce nauseant praeterea et subinde reiciunt spumosa interdum biliosa aut sanguinolenta et maxime cum simulauit aut nominauit aliquis piscem in somnis litoris pulsi fluctus uidentur subinde audire oculi eorum exulcerantur genae inflantur coloris mali et uelut plumbei fiunt minutatimque per tabem quasi phthisici consumuntur adiuuari autem debent hoc malo circumuenti lacte muliebri uel equino uel uaccino aut asinino quam plurimo cotidie per se aut cum melle sumpto prodest et maluae sorbitio bene uncta et salsa item prosunt malorum punicorum grana assidue data bene facit et pix cedria si quis in die bina ternaue coclearia eius sumpserit per se uel ex passi cyathis duobus tribusue item bene faciunt iuniperi bacae tritae quam plurimae cum passo aut per se datae ad salamandram salamandra quibus data est lingua exasperatur corpus inualidum fit praeter hoc torpet rigoribus quibusdam et liuoribus quasi maculis uariatur adiuuari autem debent quibus impacta est melle quam  plurimo per se uel cum resina ex pinu cuius etiam tenera folia cum herba quam graeci xamaipitun appellant decocta ex aqua mulsea prosunt item lini seminis farina ex aqua mulsea sumpta quam plurima bene adiuuat ad aconitum aconiti gustus est auster et subamarus potum autem protinus facit corpus graue et displicens mordet autem stomachum et ipsum cor adficit itaque sudor e uestigio insequitur multus et frigidus maxime circa oculos et frontem apparet inflantur intestina et uenti plurimum emittunt qui biberunt capitisque dolorem habent cum uertigine quadam assidue quidem sed praecipue cum e lectulo se leuare conantur proprium autem est huius mali medicamenti protinus liuidos articulos et artus facere sed adiuuantur facile qui id sumpserunt ruta quam plurima pota cum uino item iure gallinae pinguis uel bubulae prodest his et uinum chamaepityn decoctam in se habens item acetum melle mixtum in quo ferri stercus quod scoriam graeci uocant ustum prius inferuescat saepius et ita detur item proficit abrotoni pondo sextans ex uino datus et origani pondo sextans eodem modo datus praecipue autem adiuuabit si quis coagulum leporis hinnulei et porci in unum miscuerit et dederit ex uini acris hemina aut cyathis tribus  i uel uictoriati pondus ad cantharides cantharides gustum et odorem similem pici e cedro factae habent potae stomachi dolorem morsusque excitant praecipue uesicae quamobrem qui biberunt eas difficulter urinam et cum sanguine reddunt exulcerata scilicet uesica praeterea animo subinde linquuntur deficiuntque adiuuantur autem cum saepius reiecerunt passo cum oleo poto uel omni lacte sed debent plurimum eius sumere item prosunt eis nuclei pini per se sumpti uel ex aqua mulsea aut ex passo triti et dati item cucumeris semen purgatum et lini semen ex passo datum adiuuat  bene et ius pingue agninum uel ex bubula factum et farina triticea pultis more cocta plurimum anserini adipis habens prodest et samiae cretae  p quattuor cum passi cyathis quattuor mixtisque aqua datum item oleum irinum ex ruta tritum et potum ad buprestim buprestis gustus est nitri similis facit autem tremorem stomachique infinitum dolorem et inflat totum corpus in speciem hydropici adiuuantur aqua ficus aridae decoctae et ipsa ficu plurima sumpta item passo plurimo et lacte muliebri et iure suillo pingui accepto et nitri pondere  quattuor cum aquae hemina dato et ceteris quae supra ad cantharidas scripta sunt ad dorycnion dorycnion gustum quidem habet lactis potum uero singultus crebros facit et uomitus frequenter concitat reiciunt autem ab stomacho ramenta quae etiam similia torminosis subindeque animo deficiunt adiuuari autem debent laesi eo lacte asinino equino bubulo conchyliis omnibus crudis atque decoctis ad ixiam ixia quam quidam chamaeleonta uocant odorem habet cum sumitur ocimi pota autem linguae tumorem facit mentem abalienat uentremque et omnes naturales exitus supprimit adiuuantur autem laesi ab ea absinthio poto cum uino item castorei pondere  ii dato ex uini cyathis quattuor et rutae fruticibus quinque uel sex facit bene et chamelea pondere  trium ex uini cyathis tribus aqua mixtis nec minus radix laseris ex uino data tragoriganum eodem modo datum ad ephemeron ephemeron potum protinus quidem totum os prurire facit uelut scilla tactum postea etiam adurit quasi pipere manducato secun  dum haec stomachum quoque mordendo exulcerat atque qui id biberunt primum ab ore sanguinem expuunt deinde ex stomacho cruorem reiciunt postea per sellas etiam abundantius eundem deiciunt adiuuabuntur autem laesi ab eo polygoni suco quam plurimo per se poto uel arido trito pondo librae dato cum aqua in qua praemacerantur aut mala cydonea aut uitis capreoli aut myrtus bacae aut eiusdem folia ad toxicum toxicum cuius sit gustus haud facile quiuis dixerit uerum cum potum est e uestigio ciet dolorem omnium interaneorum infinitum et uelut telo traiectorum concitatque mentis furorem cogitque exululare et palpitare lingua similiter decollatorum capitibus nihil enim potest intellegi ex uoce eorum adiuuantur autem qui id biberunt rosa pota aut oleo irino coactique frequentius reicere item aluo acri clysmo saepius ducta postea passo lacte et antidoto mithridatio ad pharicum pharicum et ipsum dicitur ex compluribus componi gustumque habere nardi potum autem facit spasmon cito exanimat adiuuantur uero laesi ab eo saliunca id est nardo siluestri quam plurima ex uino saepius data item olisatri radice aut semine ex uino dato bene facit et hoc medicamentum galbani puri  p duum myrrhae  p unius cum passi cyathis quattuor datum pondere  unius et hoc etiam ad omne medicamentum facit ad tauri sanguinem tauri sanguinis potum quamuis difficile quis celauerit hunc tamen uestigia cruoris relicta inter dentium commissuras produnt nauseant autem et praefocantur qui biberunt cum gelatur sed adiuuantur aceto calido saepius poto et iniecto per se uel cum nitro laserisue radice  ad lac potum lac potum et gelatum odore spirationis si non confitebitur qui laborat cognoscetur praefocantur autem et hoc homines adiuuari autem debent qui ab eo laborant menta quam plurima saepius sumpta item coagulo agnino leporino porcino uictoriati pondere ex aqua bis terue dato prodest et laseris radix cum posca et aluus acri clysmo ducta ad fungos fungis uenenatis cum quis laborat primum nauseat nec quicquam magnopere reicit postea stomachi uentrisque et praecordiorum infinitos habent dolores manant sudores frigidi per artus quin et ipsi gelantur celerrime nisi cito succurritur adiuuantur autem radice ea quam nos edimus acri quam plurima per se uel cum sale manducata eiusque semine si ipsa non fuerit poto ex uino item ruta ex aceto trita et pota proficit nec minus cinis lixiuia ex sarmentis pota adiuuat et nitrum aceto dilutum et datum eodemque modo aeris flos datum et mel cum aceto dilutum quam plurimum deuoratum oportet autem et oleo ante multo poto cogere eos reicere quantumcumque potuerint et eodem caldo subinde artus perunctos pressius fricare ad irudinem irudinem quam quidam sanguisugam uocant deuoratam et adhaerentem faucibus eoque ipso molestiam titillationemque quandam praestantem excutere oportebit aceto quam plurimo poto per se uel cum sale aut nitro aut lasere idem faciunt et niuis glebulae quam plurimae deuoratae medicamentorum malorum non nocet nominum aut figurarum notitia sed ponderis scientia hanc porro medicus nec quaerere nec nosse debet nisi diis hominibusque merito uult inuisus esse et contra ius fasque professionis egredi illas autem figuras dico et nomina necesse est ei scire ut et ipse deuitet ne per ignorantiam aliquam sumat et aliis idem praecipere  possit hoc enim proprium est medicinae et illud execratissimi pharmacopolae e contrario oppositi uirtuti eius ut et in ceteris artibus animaduertitur nulla enim est quae non habeat aduersantem sibi sub specie similitudinis professionem ad suspicionem mali medicamenti quotiens autem suspicio mali medicamenti accepta fuerit primo adsumere oportet quae nauseam faciunt ut oleum per se uel cum aqua et reicere deinde ea quae uentrem molliunt tamquam lac album ius pingue et salsum chameleam non cessantem inicere clysterem postea remedia propria ad singula quaeque et antidotos sumere implicitas medicinae partes inter se et ita conexas esse constat ut nullo modo diduci sine totius professionis detrimento possint ex eo intelligitur quod neque chirurgia sine diaetetica neque haec sine chirurgia utraque sine pharmacia id est sine ea parte quae medicamentorum utilium usum habet perfici possunt sed aliae ab aliis adiuuantur et quasi consummantur itaque quamuis ex magna parte ad diaeteticos pertinentes compositiones iam exhibuerimus tamen quasi claudicat et uacillat hic liber nisi eas quoque compositiones quae ad chirurgos pertinent posuerimus quarum initium ab emplastris faciemus emplastrum tryphonis subuiride emplastrum tryphonis chirurgi subuiride quod facit cum uulnus ita actum est ut os laedatur uel frangatur praecipue caluariae cephalice ideo a graecis dicitur idem si os scabrum aut putre uetustate uitii factum est expurgat et educit quantum eius alienum est facit praeterea et ad canis morsum et ad ulcus recens molle squamae aeris cypri   p xii thuris  p ui ammoniacae guttae  p ui resinae pituinae id est ex picea arbore  p xu resinae terebinthinae  p ui adipis uituli pondo quadrantem cerae pondo trientem olei pondo semunciam aceti cyathum unum et dimidium acetum intritum consumatur ad omnia quae teri debeant dum leuia habuerint mellis liquidi spissitudinem cera et utraque resina cum adipe purgato et oleo liquescant et incoquantur donec habeant spissi cerati temperaturam feruentia superfundentur rebus quae sunt in mortario minutatim et pistillo subinde dum calet permiscebitur atque ita dum desinit feruere emplastrum manibus subigetur et redactum in rotundas ampliores quas magdalias dicunt reponetur emplastrum megetis chirurgi emplastrum megetis chirurgi subuiride ad eadem facit componitur similiter accipit haec squamae aeris cypri  p xxu ammoniaci guttae  p xxu terrae mali quod aristolochiam graeci dicunt  p xx thuris  p xx aluminis fissi  p xx myrrhae  p xii resinae terebinthinae  p iiii pituinae resinae  p iiii adipis taurini  p iiii cerae  p iiii olei ueteris  unum aceti acris  iiii componitur hoc medicamentum cum caniculae sidus oritur teritur in sole donec acetum omne consumatur in quibusdam haec emplastrus efficacior in quibusdam superius posita inuenitur emplastrum uiride tryphonis chirurgi emplastrum uiride tryphonis chirurgi facit ad uulnera recentia quo utebatur etiam in gladiatoribus coloris boni euxroon ideo etiam  appellabat recipit haec aeris usti pondo sextantem aluminis rotundi pondo sextantem salis ammoniaci pondo sextantem thuris pollinis pondo sextantem aeruginis rasae pondo trientem haec teruntur ex aceto aliquot diebus postea cerae pondo duo resinae frictae pondo duo cum olei ueteris pondo dextante liquefacta ad ignem mortario superfunduntur et mixta manibus subiguntur emplastrum uiride thraseae chirurgi emplastrum uiride thraseae chirurgi ad recentia ulcera minus acre aeris usti  p xii salis ammoniaci  p ix haec terere aceto per aliquot dies oportet donec uiridis color appareat postea adicere aluminis fissi  p uii ubi omnia leuia facta habuerint mellis liquidi temperaturam cerae pondo libra resinae frictae pondo libra cum olei cyathis quinque liquefacta super ea adiciuntur et rursus mortario subiguntur refrigeratumque manibus subigitur ac reponitur emplastrum tryphonis chirurgi uiride emplastrum uiride tryphonis chirurgi facit ad recentia uulnera morsus hominum sed praecipue ad uetera ulcera quae nullo modo cicatricem ducunt et callos eminentes praeterea circa se habent oportet autem tunc non linteolo ut cetera illinire sed dilatatum magis manibus in magnitudinem uulneris satis crassum imponere superque linteola carpta plurima deinde spongeam nouam ex uerbenis murto oleaque factis constat ex his aeruginis  p iiii squamae aeris  p ui thuris pollinis  p ui galbani  p iiii aluminis rotundi  p iiii resinae pituinae  p xxu cerae  p xxu olei pondo sextante terebinthinae pondo selibra aceti quod satis erit componitur eodem modo quo et superius scripta uiridia emplastra sunt emplastrum uiride glyconis chirurgi emplastrum uiride glyconis chirurgi quod sui generis meo iudicio superat omnia uocatur isis accipit haec aeris usti aeris cypri aeruginis rasae salis fossicii guttae ammoniaci thuris masculi mali  terrae rotundi quae aristolochia strongyle graece dicitur mali terrae sarmentorum quibus unguentarii utuntur dicitur autem aristolochia clematitis aluminis rotundi singulorum pondo unciam myrrhae galbani aloes singulorum pondo sextantem cerae pondo trientem resinae colophoniae pondo iiii uel duo et bessem olei  unum haec autem galbano resina cera et oleo super ignem liquefactis miscentur mortario praetritis ceteris ex aceti sextario uno facit hoc emplastrum ad detectam membranam tegentem cerebrum de industria a medicis cum terebratu exciditur quod laedit eam os uel alioquin detectam rosa dilutum et impositum item facit ad capitis diutinum dolorem quem kefalalgian graeci appellant dolenti loco raso superpositum nec minus dies uiginti item facit ad oculorum imminentes epiphoras superpositum frontibus solent ceterum eodem modo sanguinis eruptiones e naribus adiuuare ulceribus factis eiusdem partis rosa dilutum prodest nec minus angina correptis faucibus extra superpositum ex toto collo parotidas initia habentes discutit suppuratas iungit si quis emissarium collectionis apto loco id est infra sinum ubi collectio est fecerit quod hypochysim graeci dicunt eadem ratione suppurationibus in mammis mulierum futuris aut factis adiuuat iungit omnem partem diuisam et fibulis coartatam praecipue cum intestina prolapsa et reposita sunt atque sartum uulnus quod a graecis gastroraphia dicitur lateris stomachi uentris iocineris lienis dolorem sedat adiuuat coeliacos torminosos uentri toto circumdatum item uesicae tumenti prodest eodem modo lumborum dolorem leuat ad luxatum omne atque eiectum et repositum articulamentum bene facit et ad podagram praeter quoduis aliud medicamentum satis conuenit hoc et mirifice prodest fistulas rosa dilutum sanat ad carbunculos et cancer imponendum est purgat enim nec patitur latius serpere uetera ulcera  cicatricem ducere cogit punctus neruorum musculorum qui periculosissimi sunt quos nugmata graeci dicunt sine incisione aut diuisione sanat cyprio oleo diluta ad neruorum uitia omni acopo melius facit eiusdem nigrum emplastrum nigrum eius barbara dicitur facit ad omne recens uulnus et contusum hoc plerique in gladiatoribus utuntur picis bruttiae  p c resinae frictae  p c bituminis iudaici  p c cerae  p c haec concisa in minima frusta coquuntur cum olei  uno donec spissentur quibus depositis ab igne et desinentibus nimis feruere adicitur spumae argenteae  p x cerussae  p x aeruginis  p u et haec autem cum aceti hemina terere oportet et minutatim aspargere ne efferuescat medicamentum ubi his adiectis et permixtis intepuerit medicamentum opopanax oleo dilutus exiguo pondere  duum adicietur deinde refrigeratum et manibus subactum medicamentum et in partes diuisum reponitur huic ergo emplastro cum ita compositum est dum adhuc modice calet adicito thuris pollinis pondo trientem et mirum quanto efficacior est sine dolore atque tumore conseruat uulnera et celerius sanat emplastrum nigrum thraseae chirurgi emplastrum nigrum thraseae chirurgi facit ad omnia recentia uulnera proprie autem ad neruorum musculorum punctus contusiones luxa et in totum tumorem non patitur fieri articulos incisos iungit eadem et gladiatorum et omnium hominum ad periculosa uulnera mirifice facit sinus ueteres et fistulas iungit interius iniecta primum et postea extra posita cerae pondo iiii picis bruttiae pondo iiii resinae frictae pondo iiii bituminis zacynthii quod est natura liquidum pondo iiii cerussae aeruginis chalcitidis misyis aluminis fissi aluminis rotundi  melanterias quae creta sutoria dicitur qua ligulae calceolorum denigrantur gallae syriacae singulorum pondo libra haec aceto teruntur donec leuia fiant quibus mellis habentibus spissitudinem cera atque alia quae igne liquefiunt ex bitumine super ignem soluta superfunduntur his quae sunt in mortario subigitur postea medicamentum manibus et reponitur uase fictili acetum habente emplastrum nigrum aristi emplastrum nigrum aristi chirurgi facit ad omne recens uulnus mirifice ad punctus neruorum et ad musculorum item ad contusum luxum praecipue ad ossa fracta sine alligatura enim interdum dimidio celerius sanat ea et sine dolore seruat iungit sinum habet autem haec spumae argenteae  p cc aluminis fissi  p xxx picis hispanae  p c bituminis iudaici  p c propolis  p xxx aeruginis  p x cerae  p c ammoniaci guttae  p xxiiii terebinthinae  p l olei ueteris sextarios quattuor oleo inferuescit spuma argentea trita curiose deinde adicitur bitumen et ipsum contusum et tritum ubi haec cerati mollis habent temperamentum pix adicienda est deinde cera et propolis postea ammoniacum a quo aerugo ultimum alumen aspargitur oportet autem ubi tumor suspectus est lanam sucidam ex uino siue oleo superponere emplastrum tryphonis emplastrum nigrum tryphonis basilice appellatur facit ad contusa et canis morsum et furunculos eadem rosa diluta explet concaua ulcera picis bruttiae  p xl cerae  p xl resinae  p xl galbani  p ii olei cyprei pondo sescuncia cum oleo communi pondere  ix cum oleo pix liquefit et coquitur donec coeant post hoc resina adici  tur deinde cera deinde cum emplastri habeant temperamentum deponitur caccabus et tepente medicamento galbanum dilatatum ne uno loco subsidat adicitur emplastrum aristi chirurgi emplastrum nigrum aristi chirurgi quod tetrapharmacon dicitur facit ad eadem recipit haec cerae picis resinae frictae paria pondera adipis taurini dimidium una omnia coquuntur donec emplastrum fiat emplastrum rubrum dionysi chirurgi emplastrum rubrum dionysi chirurgi facit ad mediocria uulnera et in teneris corporibus puerorum eadem iungit belle uulnera et sine tumore seruat spumae argenteae  p cxx olei  duos haec super ignem mouentur donec cerati habeant temperaturam post hoc adicitur aluminis  p xlu et coquitur usque dum rufum medicamentum fiat post hoc adicitur resinae colophoniae  p xlu cerae  p xlu ubi emplastri omnia habuerint spissitudinem deponitur caccabus et tepente medicamento et cum desierit feruere adicitur galbanum minutatim dilatatum quo facilius soluatur pondere  quattuor rursum eiusdem coloris alterum rubrum medicamentum quo uenatores utuntur facit enim ad canis morsum et omnium quadrupedum eadem et ad offensionem in stirpe et cetera uulnera mediocria spumae argenteae pondo quinque semis olei ueteris pondo duo haec coquuntur donec coeant deinde adicitur aeris squamae pondo uncia et coquitur donec colorem rufum sumat postea adicitur cerae pondo triens resinae frictae pondo duo ammoniaci guttae deposito paulisper caccabo pondo quadrans galbani item diuisi in minimas partes et rursus reposito ad breue tempus atque iterum deposito et non feruente caccabo pondo sextans  coloris incerti emplastrum coloris incerti facit ad omnia mediocria uulnera quadrupedum morsus contusa uel incisa articulamenta ut fit cum ad dentem peruenit pugnus eadem ad furunculos mire facit et strumas omnemque duritiem discutit si quis perseueranter eam imponat eadem cicatricem ducit diutini ulceris et in totum ad omnia leuia in quotidianos usus mirifica est tumorem non patitur fieri neque pus haeret ut fascia non sit opus in balineo non excidet haec est quam tu desiderasti olei ueteris pondo quinque spumae argenteae pondo quinque haec coquuntur donec coeant postea adicitur his resinae pituinae pondo quinque ubi emplastri habet temperamentum adicitur propolis malinae sincerae et bonae qualis est attica pondo selibra deinde in caccabo deposito uisci de quercu lecti pondo quadrans hanc semper habeo compositam emplastrum euelpisti chirurgi emplastrum luteum euelpisti chirurgi facit ad tenera corpora mediocriter laesa et abrasa quae aposyrmata graeci dicunt spumae argenteae pondo selibra olei hemina coquuntur dum coeant deinde adicitur cerae pondo duo resinae pituinae pondo duo emplastrum epispastice emplastrum quod aperit et educit pus uel si quid aliud subest epispastice dicitur cerae pondo libra resinae terebinthinae pondo libra nitri rubri pondo libra hoc teritur ex cinere lixiua donec leue factum habeat mellis spissitudinem postea supra dicta cum olei cyathis sex liquefiunt ad ignem quibus adicitur thuris pollinis selibra et ita quae in caccabo sunt mortario superfunduntur et commiscentur emplastrum album ex sale di alwn graeci dicunt facit ad  omnem duritiem et diutinum dolorem et ducit sudores eadem ulcera uetera callosa renouat et facilius aliis medicamentis quae hoc pollicentur cogit cicatricem ducere salis marini cerussae olei ueteris paria pondera coquitur cum oleo cerussa donec coeant et postea sal admiscetur emplastrum aliud ex sale nigrum efficacius eadem ad omnia facit sed recipit singulorum pondo libram similiter olei autem ueteris triplex adicitur emplastrum album ad combusta et perniones cerussae pondo libram olei myrtei pondo libram spumae argenteae  p xxiiii cerae ponticae pondo libram cerussa et spuma argentea coquuntur cum oleo donec coeant postea adicitur cera emplastrum album paccii antiochi emplastrum album paccii antiochi qua uti oportet cum in mammis mulierum alioue quouis loco duritia fuerit quae ad omne medicamentum exasperatur quam graeci carcinoma aut cacoethes uocant facit autem ad combusta et uetera omnia quae non facile cicatricem ducunt item ad ulcera ex frigore uel per se facta praecipue uero ad ani uitia difficilia et uetera rosa diluta cadmiae botroitis  p uiii pompholyges cypriae  p uii molybdaenae lotae  p u thuris masculi  p iiii cerussae  p lxx spumae argenteae  p l cerae ponticae  p uiii resinae terebinthinae  p uii olei myrtei  p c alterci albi iridis sertulae campanae terrae mali papaueris siluatici capitum corticis singulorum  p ui quae sunt dura teruntur ex uini ueteris sextario uno in quo die et nocte macerentur cum leuia facta fuerint et mellis spissitudinem habuerint tunc myrteum oleum minutatim in mortario adiciatur et cum fuerit temperaturae liparae medicamentum coniciatur in nouo fictili caccabo et coquatur pruna non nimis acri moueaturque sine requie ne aduratur cum emplastri temperaturam habuerit resina et cera adiciatur emplastrum ad combustum mirifice facit cum multis usus sim nullam magis probo et protinus imposita et postea tollit dolorem  statimque infinita celeritate persanat spumae argenteae pondo selibram adipis suilli purgati pondo selibram cerae ponticae pondo selibram ouorum assorum uitellos sex quos terere oportet et miscere spumae argenteae et tritae ceram cum adipe liquefacere deinde pati coire postea in unum miscere lipara ad intertrigines et exasperationem lipara ad intertrigines et exasperationem et tumorem ani mirifica spumae argenteae pondo triens cerussae pondo triens thuris pollinis pondo triens aluminis fissi pondo quadrans adipis suilli curati pondo quadrans uini austeri ueteris heminae tres rosae pondo sesquilibra olei acerbi pondo selibra teritur spuma cerussa alumen ex uino deinde adicitur thus minutum cretum et cum primum haec leuia apparuerint cum oleamentis et uino adipem liquefactum cum rosae pondo quadrante miscere in unum oportet lipara rufa lipara rufa facit ad fissuras ani diutinas quas ragadas dicunt eadem ad eiusdem partis exulcerationes et uitia diutina bene facit spumae argenteae  p xxxui cerussae  p ui chalcitidis ustae  p ui misyos usti  p ui resinae terebinthinae  p xii cerae  p ui olei myrtei  ii aquae pondo sextans cum aqua teruntur quae prima posita sunt et olei pondere dimidio cum reliquo oleo cera et terebinthina liquefacta mortario superfunduntur  ad condylomata ad condylomata facit bene elaterium sincere quod est sucus cucumeris siluatici compositus rationeque in pastillos redactus ex aceto dilutum et perunctum item propolis per se subacta et more emplastri imposita facit bene et resinae terebinthinae  p ui cerae idem in unum coacta igni quantum possunt gagatis lapidis triti recipere multis et iris contusa et ex uino mixto cocta et posita uelut farina hordeacea profuit facit et andronium medicamentum quod initio posuimus ad condylomata uino dilutum bene hoc medicamentum mirifice prodest aluminis melini  p c chalcitidis  p l faeculae  p l teritur aceto cum opus est uino aut aceto diluitur ad haemorrhoidas haemorrhoidas sic curare oportet medicamento perunguantur centaurii suci  p ii haec herba latine fel terrae dicitur et ubique in agris nascitur est autem tenuis multorum ramorum in rectum surgentium florem habet exiguum purpureum absinthi suci  p ii aluminis liquidi  p ii herbae pedicularis  p i misyis  p i mellis quantum ad comprehendenda ea satis erit hoc peruncto interius ano aut lana tincta interius trusa cum desederint ad sellam et apparuerint totae supra scripto medicamento rursus bene tangendae sunt undique et praeci  pue radices earum quas basis dicunt specilli latitudine subinde hauriente medico cumulate medicamentum et adcrustante imprimenteque donec combibant totum enim in eo est ut ab omni parte saturentur est autem hoc medicamentum chalcitidis ustae  p iiii aeris floris usti  p iiii misyis usti  p iii aeris squamae  p ii diphrygis  p ii soreos usti  p ii auripigmenti  p ii haec omnia teruntur et sicca ut dixi haemorrhoidibus imprimuntur undique post hoc tenue simplex rarum linteolum imponere oportet et super hoc panem autopyrum ex aqua maceratum et tritum rosaceo oleo adiecto hoc medicamentum sine magno labore circa septimum diem cadere cogit haemorrhoidas oportet autem bis die panem imponere nonnumquam in noctem si circum tensionem senserint a quarto die auriscalpio auerso quam partem kuaqiskon graeci uocant sensim temptare mouere partem abalienatam oportet quo celerius excidant haemorrhoides hoc medicamentum omnem carnem ex omni parte corporis exulceratam et excrescentem et eminentem sine magno morsu tollit ad uerrucas naeuos clauos haemorrhoidas si quando non exulceratas eminentias tollere sine ferro uoluerimus ut uerrucas naeuos aliaue eius generis hoc medicamento utimur calcis uiuae  p ui faeculae  p iii nitri usti  p iii haec terere oportet ex cineris lixiuia ex caprifico uel sarmentis donec leuia passi habeant temperamentum deinde adicere rubricae aut atramenti quod possit colorare ea deinde patella fictili coquere ad mellis spissitudi  nem atque pyxide nigri plumbi reponere melius autem recens facit cuius usus talis est quod destinatum erit tollere id ipsum specillo oblinetur crassius ex interuallo penicillo abstergetur et cum satis nigrum et quasi perustum uisum fuerit desinere oportebit imponere res et abstergere et panem ex aqua imponere et rosa hoc et strumas sanat antequam suppurent oportet autem cum hoc medicamentum causim fecerit in strumis nullum aliud medicamentum adhibere sanae enim ita fiunt cum uero aliqua pars suppurauerit et timidus fuerit ad sectionem cui id acciderit uiscum quam plurimum colligere oportebit eumque cum cinere lixiui diutius terere et aluta inductum imponere ita formata et in tantum spatium circumsecta quantum et quale uolumus ulcus id est emissarium uomicae fieri et ea parte scilicet imponemus quam tum necesse erit aperire hoc eodem medicamento saepe dolores diutinos pectoris lateris lumborum sustuli cum ad nullum malagma aut auxilium cedebant exulcerata enim minima parte cuiusque dolentis loci cum umoribus postea uitium ueluti eiciebatur ad eadem uitia melior tryphera hoc enim nomine superius positum medicamentum appellatur facit ad omnia quae ferro debent tolli sine magno dolore idem haemorrhoidas productas medicamento quod supra positum est tollit uuam nimis iacentem sine periculo per auriscalpium lana inuolutum perunctam ex parte qua tollenda est amputat oportebit autem postea aqua mulsea gargarizare et lentis atque rosae aridae aqua decoctae eadem res et palpebram pilosam remediat si quis radices aduersus naturam pilorum natas obliniuerit donec locus earum niger fiat recipit haec aeris flos  p iii calcis uiuae  p ui thapsiae radicis  p ui faeculae  p iii nitri  p ii auripigmenti  p ii fellis taurini  p ui teruntur ex cinere lixiuia qua quatiliarii utuntur donec habeat  mellis liquidi temperamentum reponitur pyxide nigri plumbi haec pyxis in ampliorem stagneam demittitur habentem cinerem lixiuiam usque ad operculum minoris oportet autem et hoc medicamentum colorare rubrica uel atramento huic medicamento si anatis sanguinis quasi duae ligulae adiunctae fuerint minus mordebit quatenus acrium et exulcerantium medicamentorum habita est mentio ponemus qua stigmata tolluntur indignis enim multis haec calamitas ex transuerso accidit ut dispensatori sabini caluisi naufragio in ergastulo deprehenso quem tryphon multis delusum et ne casu quidem litteras confusas ullo medicamento habentem liberauit alei candidi spicae capitis tritae cum cantharidibus uiginti alexandrinis sunt autem uariae et oblongae sulphuris uiui  p i et uictoriati chalcitis pondo as semis cerae pondo triens olei pondo triens ceram contritis ceteris admiscuit et imposuit ad intestini extremi prolapsionem intestinum extremum quibus prolabitur et excidit quotiens prodierit totiens uino calido uel uerbenis uel cinere lixiuia lauari oportet et reponere prodest et pice liquida perungere et cedria interdum uel androneo perungere et sic reponere bene facit et cinis ex sarmentis cribrata aspersa alumen fissum tritum bene et eodem modo aspersum atque intestino repositum ad testiculi tumorem cupressus bacae ex uino coctae conueniunt et faba quasi conchis multo cum cumino cocta item uua passa cum cumino contusa subinde in modum malagmatis melle quantum satis  sit adiecto item uua passa enucleata contusa ac mixta  eiusdem mensurae uel ponderis ad ueretri tumorem et dolorem ad ueretri tumorem lentis ex aqua cocta et trita rosaceo oleo mixta prodest si maior tumor erit mali granati corium ex aqua coctum et tritum lenticulae pari pondere admiscere oportet si ulcus sordidum erit aut cancer temptauerit uel iam occupauerit andronios ex uino bene facit    si cicatrix ducenda    omne ulcus in omni parte corporis sordidum id autem est cum candicat et quasi crustam perductam albam habet purgat uel per se iris arida contusa uel cum melle eadem ratione et terrae mali et panacis radix purgat sordida ulcera mirifice et hoc medicamentum purgat etiam si cancer temptauerit est autem lene auripigmenti quod graeci arsenikon dicunt  p ui aeris squamae  p iii elaterii  p i chartae combustae cineris  p iii cum opus est coclearia tria rosae cyatho permiscentur et linteola carpta in eo tinguntur atque ita ulceri superponuntur hoc medicamentum cito et sine ullo morsu expurgat sordidissima ulcera omne purum ulcus et concauum replet basilice rosa diluta ut superius dixi proprie autem hoc medicamentum medullae uitulinae  p iiii adipis anserini  p ii butyri  p ii medullae ceruinae  p ii cerae  p iiii terebinthinae  p ii mellis pondo sescuncia rosae pondo sescuncia resina cum rosa liquescit cui miscentur calenti  mel et cera cum cera praecalfacta in feruenti aqua contunduntur atque ita superioribus miscentur omne ulcus luxurians et excrescens carne compescit chalcitis per se trita uel aeris flos ustum bene autem et proprie hoc medicamentum facit quo meges utebatur calcis uiuae  p ii thuris  p i aeris squamae  p i tryphonis medicamentum tryphon chirurgus carnem eminentem hoc medicamento compescebat aeris flos usti  p ui chalcitis ustae  p iiii misys usti  p iiii aeris usti  p iiii hoc acre est et quasi cauterium crustam altam facit quamobrem cancer non patitur impositum serpere omnem eruptionem sanguinis uelut cauterium sistit et hoc autem et quae diximus imminuit cicatricem quoque ducit si quis tincto extractoque specillo quod ei quasi puluis adhaeserit exiguo oras ulceris tetigerit sed cicatricem medicamenta haec ducunt tryphonis ad cicatricem emplastrum efficax ad cicatricem ducendam spumae argenteae  p l misy usti chalcitis ustae aluminis fissi cerussae singulorum  p iiii resinae terebinthinae  p xii cerae  p u cera et resina liquefiunt deinde cum refrixerunt raduntur quibus sicca et bene trita adiciuntur et commiscentur emplastrum diacadmias emplastrum diacadmias graeci dicunt quod cicatricem ducit cadmiae pondo libram chalcitidis ustae pondo libram haec teruntur ex uini falerni heminis tribus donec liquida facta mellis habeant spissitudinem postea fit ceratum ex cerae pondo quattuor resinae frictae pondo quattuor olei myrtae pondo quattuor cum refrigeratum est raditur et miscetur his quae in mortario sunt quidam liquefacta haec ipsa dum calent mortario superfundunt et ita subigunt  ad papulas et porriginem ad papulas in capite efferuescentes uel qualibet parte corporis totius porriginem staphis agria trita et nitrum decoctum tritum pari mensura inmixto oleo et uino austero ante desudationem corporis ac postea item alumen liquidum ex aceto staphide agria adiecta ad epiphoram uero toto corpore efferuescentem medicamentum prodest ad ignem sacrum ad ignem sacrum coriandrum per se tritum bene facit est enim res uirosa uel cum pane eodem modo et menta prodest et cinis de filice facta aqua consparsa oblinita item cimolia creta suco solani diluta et per se solanum uel cum pane prodest ad ignem sacrum bene facit hoc medicamentum rutae uiridis pondo trientem spumae argenti pondo besem aceti  i olei uiridis  i cum aceti parte spuma et ruta teruntur donec leuia fiant postea quod superest aceti uicibus cum oleo adicitur facit et ad hoc medicamentum bene sulphuris uiui opii singulorum pondo semuncia spumae argenteae pondo uncia passo miscentur item hoc satis prodest cerussae  p uiii aluminis fissi  p iii thuris  p iii croci  p ii sulphuris uiui  p ii teruntur haec solani suco cum opus est uino diluuntur ad zonam ad zonam quam graeci erphta dicunt faciunt quidem ut supra dicta omnia praecipue cicuta uiridis bene trita et imposita item hoc medicamentum cerussae  p xxxuiii aluminis fissi  p xii croci  p ii thuris  p ii acaciae  p uiii diphrygis   p ii opii  p ii ex aqua teritur et cum opus est ex eadem dilutum perungetur ad idem melius facit gallae aluminis rotundi chalcitidis cretae sutoriae singulorum  p ii misyis corticis malorum acaciae singulorum  p iiii calcis uiuae  p xui mali cortex in aceti sextario uno decoquitur donec madida fiat deinde teritur acacia aceto eodem macerata nocte et die admiscetur et una teritur postea cetera adiciuntur et fiunt pastilli cum opus fuerit diluuntur aqua ad utrumque autem genus uitii mirifice medicamentum andronicum facit ad impetigines ad impetigines uua aminea quae sic dicitur per se bene facit est autem ruberrima et in uepribus nascitur qua fricari oportet impetiginem quoad curetur ut non appareat hoc autem diebus fit paucis ad sugillationes bene facit huius radicis recentis sucus ad sugillationes et liuores perunctus scabiem tollit sulphur nigrum oleo mixtum communi atque in cerati spissitudinem redactum hoc etiam lepram et quam elephantiam dicunt sanat et omnia quae efferuescunt per se cum inueterauerint ad scabiem ad scabiem halica ex aceto macerata et trita bene facit exiguo thure adiecto item picis liquidae libra cerae pondo semis sulphuris uiui pondo sextans aluminis fissi pondo i bene facit oliuae aethiopicae commi quod graece elaeas aethiopices dacryon uocant aceto dilutum item salicis libri ex aceto cocti atque ita triti et impositi tollunt scabiem facit et eiusdem cinis ex aceto ad scabiem prodest et farina hordeacia cocta ex posca si tenerum corpus erit uel ex aceto si durum per dies quattuor aut quinque deinde ceratum ex rosa adiecta cerussa imponere oportet donec cicatrix ducatur facit bene et haec compositio thuris masculi pondo triens  sulphuris pondo uncia ceparum pondo sextans rumicis erraticae radicis aceto quoque tritae pondoi omnia teruntur miscetur aceti quod satis erit id est dum mellis crassi habeat spissitudinem cum opus est scabiei locus nitro et aceto fricatur diutius et pressius deinde hoc medicamentum superlinitur alia compositio ad idem scammoniae  p iii myrrhae  p i aeris flos  p i astulae regiae quam asphodelon graeci dicunt radicis  p ii glutinis taurini  p ii nitri  p i et uictoriati teruntur omnia aceto praeter gluten hoc enim pridie aceto maceratur ceteris iam tritis miscetur cum opus est ante nitro et aceto locus exasperatur deinde hoc oblinitur ut consummetur liber malagmata et acopa adiciemus genera malagmatorum ad omnem corporis ualetudinem malagma ad opisthotonon id est cum ceruix reflexa est in posteriorem partem aut rigida cum intensione oculorum et maxillarum facit et ad cynicon spasmon cum in utramlibet partem deprauata est facies item ad omnem tensionem et contractionem neruorum et ligationem ancylen quod graeci uocant item ad dolorem omnis partis quamuis ueterem bdellii  p xui opopanacis  p uiii galbani  p uiii adipis uitulini  p xui piperis grana numero clx ammoniaci guttae  p uiii cachryos  p uiii iris  p xui cerae  p lu terebinthinae  p l arida quae sunt contunduntur cribrantur sucum habentia cum resina subinde admixta contunduntur cera in frusta concisa aqua feruenti demittitur et subacta manibus miscetur ceteris in pilam oportet autem pilum ligneum frequenter cypreo oleo perungere hoc malagma cypreo oleo liquefactum acopi usum praestat malagma alterum stomachum aluum intestina soluta habentibus et cholericis prodest confirmat omnem partem et adstringit quae  hoc desiderat aluminis fissi  p ui rhus syriaci  p ui gallae  p ui acaciae  p ui cerae  p xl picis hispanae  p xl olei malini aut rosae pondo trientem acacia uino exiguo macerata teritur cera et pix oleo alterutro mixta inferuescunt quibus temperatis adiciuntur cribrata sicca his acacia miscetur atque in unum omnia subiguntur malagma ad pectoris et lateris dolorem et quidquid ex perfrictione est bene calfacit idem ad omnem dolorem prodest samsuci contusi  i iris contusae sextarii i s cyperi contusi sextarius unus resinae terebinthinae pondo bes cerae pondo quadrans olei cyprei pondo selibra uini aminei sextarius unus in hoc arida contusa macerantur una nocte et die oleo cera et resina liquefiunt deinde superfunduntur uino miscentur manibus hoc medicamentum efficacius est secundo post dies triginta efficacius prodest initio enim humidum ualde est et uix inlitum remanet malagma ad omnem dolorem praecipue iocineris spicae nardi  p u celticae id est saliuncae  p x iris  p uiii meliloti quod a nobis sertula campana dicitur  p xxu cyperi  p uiii ammoniaci thymiamatis  p uiii cardamomi  p uii croci  p ii uini falerni sextarius unus in hoc omnia supra scripta contusa uno die et nocte macerantur praeter ammoniacum hoc enim aceto diluere oportet et quasi ceratum facere postea cerae pondo dua et bes resinae frictae pondo quattuor rosae pondo libra liquefiunt et refrigerata atque rasa ceteris miscentur hoc et ad praecordiorum tensionem bene facit et uesicae dolorem malagma ad lienosos et ad iocineris dolorem ammoniaci  guttae pondo i cerae pondo i rosae pondo sextans ammoniacum ex aceto teritur admixto crocomagmate quantum colorare possit ammoniacum quod teritur usque dum leue factum mellis crassi habeat spissitudinem postea cera liquefacta rosa adicitur mortario et bene pistillo mixta manibus utraque subiguntur facit hoc malagma ad luxum et ad capitis dolorem fronti superpositum malagma ad praecordiorum tensionem uentris stomachi duritiem cum dolore idem ad iecur et lienem prodest cerae  p l ammoniaci guttae  p l iris  p xxu panacis  p xx anesi  p xxu nitri  p xxu adipis taurini  p xxu feni graeci seminis  p xxu resinae terebinthinae  p l aceti acris sextarius unus mellis pondo triens mel aceto diluendum est atque arida omnia his maceranda sunt die et nocte ceram terebinthinam adipem liquefacta in unum ceteris miscere oportet et manibus subigere malagma ad lienosos myrobalani  p l aphronitri  p xxx capparis radicis  p xx cardamomi  p xxu ammoniaci guttae  p xxx cerae pondo selibram irini olei pondo selibram cera irino soluitur quibus ammoniacum aceto dilutum miscetur et postea arida quae sunt commiscentur malagma ad omnem dolorem ueterem ex qualibet causa factum praecipue ad lumborum dolorem quos ante leniter scarifant bdel  lae pondo trientem styracis pondo trientem hysopi pondo trientem ammoniaci pondo trientem piperis albi pondo trientem thuris pondo trientem bacae lauri aridae pondo dua terebinthinae pondo trientem opopanacis pondo trientem adipis taurini pondo trientem medullae ceruinae pondo trientem propolis pondo selibram olei ueteris pondo libram cerae pondo duo thuris pollinis pondo libram oleum cera resina propolis liquefiunt deinde thuris pollinis pondus superius dictum adicitur et cetera minutatim uel in unum contusa opopanacem oleo diluere oportet malagma quod discutit strumas parotidas panum quod graeci fugeqlon uocant idem omnem futuram suppurationem dissipat factam aperit facit et ad dolorem articulamentorum uel cuiuslibet partis praecipue ad lumborum dolorem atque inflationem stomachi uel coli picis hispanae aphronitri resinae pituinae cerae laurus bacarum singulorum  p xxxu adipis taurini  p xu ammoniaci guttae  p xu iris illyricae  p xu galbani  p xu piperis albi  p xu quae debent liquefieri soluuntur igne et oleo cetera contusa temperatis asperguntur ultimo loco tepente medicamento laurus bacae miscentur malagma ad omnem dolorem corporis et articulamentorum facit et ad podagram idem discutit uomicas aut aperit praecipue in pectore et interaneis prodest et lumborum doloribus cerae  p uiii ammoniaci  p x bdellae  p x iris  p ui galbani  p iii terebinthinae  p u contunduntur ordine quo scripta sunt pilo ligneo cyprino oleo quod in imo subsidit peruncto cera in aquam feruentem in minimas partes concisa demittitur et subacta manibus in pilam conicitur malagma item ad contusionem lateris idem facit ad suspec  tas uomicas aut iam factas praeterea ad iocinoris praecordiorum duritiam uel dolorem bene facit proderit et in omni loco dolenti impositum cyperi ammoniaci guttae cardamomi bdellae thuris resinae terebinthinae singulorum pondo besem thus et bdella macerantur pridie uini hemina una cetera contunduntur cerae pondo libra et triens et olei cyprini sextarius unus cum terebinthina liquefiunt ceterisque commiscentur quidam adiciunt myrrhae pondo sextantem croci pondo sextantem cinnamomi pondo sextantem malagma ad luxum contusum canis morsum parotidas strumas podagram cerae pondo dua resinae frictae pondo dua picis hispanae pondo tria ammoniaci pondo libram thuris pollinis pondo semis galbani pondo semis aceti  duos ammoniacum tritum cum aceto soluitur igne deinde resina cera pix adicitur et coquitur usque dum spissetur postea thus admiscetur ubi emplastri habuerit temperamentum medicamento tepente galbanum adicitur malagma ad podagram et omnem dolorem et tensionem neruorum ammoniaci guttae pondo i cerae pondo i axungiae ueteris selibram olei ueteris pondo trientem olei cedrini pondo unciam rosae pondo sextantem cyprini pondo sextantem croci pondo sextantem assi lapidis pondo unciam myrrhae pondo unciam aphronitri pondo semunciam patella noua liquefit axungia cera cum oleo uetere quibus adicitur ammoniacum tritum et mouetur usque dum soluatur postea oleum cyprinum rosa et cedria in unum miscentur et tunc subducitur flamma ne feruescat medicamentum secundum quae adicitur  crocum tritum ex aceto deinde myrrha trita per se aspergitur ultimum nitrum et assius lapis phoenicio inducitur acopi genera et compositiones acopum ad perfrictionem lassitudinem tensionem neruorum idem hieme non patitur perfrigescere artus hoc augusta utebatur samsuci floris sextarium unum feni graeci sextarium unum roris marini foliorum sextarium unum uini falerni congium olei uenafri sextarios quinque praeter oleum omnia in uino triduo macerare oportebit quarto die oleum adicere et coquere in pruna non acri medicamentum donec uinum consumatur postea excolare per linteum duplex oleum cui adhuc calenti cerae ponticae bessem miscere reponitur medicamentum fictili uel stagneo uase acopum quod per uindemiam componitur antequam mustum deferuescit musti recentis congios quinque in hoc et olei uenafri pondo quinquaginta macerantur res quae infra scriptae sunt contusae et percribratae grandioribus foraminibus cribri iris illyricae  p xl cyperi  p xl feni graeci  p xl piperis nigri  p xl xylobalsami  p xl calami odorati quo unguentarii utuntur  p lxxx spathes qua unguentarii utuntur  p lxxx schoeni  p lxxx saliuncae  p lxxx cassiae nigrae  p xxiiii cardamomi  p xxuiii styracis  p xxuiii costi  p xxuiii myrrhae amineae  p xxi cassiae daphnitidis  p xxiiii sertulae campanae  p xiiii spicae nardi  p xl haec cum musto et oleo macerantur uase stagneo aut fictili per dies triginta oportet autem uas bene clusum et alligatum die bis soluere immiscere omnia deinde rursus operire et signare  ne uires euanescant post dies triginta colantur macerata deinde oleum purum excipietur quod reponitur fictili uaso cuius oleaminis uires ad omnem contractionem neruorum tantae sunt ut sit uix credibile acopum ad perfrictionem lassitudinem neruorum dolorem odoris grauioris superiora enim boni sunt odoris ammoniaci guttae  p xu galbani  p iiii resinae terebinthinae  p lui cerae  p xxuiii mellis pondo triens olei ueteris  i hyssopi pondo uncia medullae ceruinae pondo uncia opopanacis  p ui uel plus quidam hunc non adiciunt ceram oleum terebinthinam liquefacere oportet deinde cetera adicere nouissimum ammoniacum tritum curiose hoc qui perunctus erit etiam a serpente tutus erit acopum quo fere augusta et antonia usae sunt facit ad perfrictionem et neruorum dolorem idem perunctum non patitur perfrigescere artus et refrigeratos calfacit componitur hieme hoc modo sumere oportet adipis porcinae sterilis pondo iii uel anseris adipis idem pondus deinde aqua frigida bene lauare atque in nouo uase adicere uini ueteris odorati congium unum aut sextarios tres et res non nimis contusas ponderis huius xylocinnami pondo quadrantem cardamomi pondo quadrantem cyperi pondo quadrantem schoeni pondo quadrantem rosae aridae foliorum pondo unciam sertulae campanae coronas decem haec omnia inferuescunt super carbones deinde perfrigerata eodem caccabo reponuntur posteroque die iterum inferuefiunt recondunturque eodem modo tertio die rursus recalefiunt et colantur per linteum uel ex iunco facto de industria colo uinum atque adipis quod superest in altero  nouo uase conicitur deinde cum gelauerit se adeps oportebit fundum caccabi perforare et uinum omne emittere atque in priorem caccabum adipem eandem conicere et uini eiusdem recentis eandem mensuram adicere resque non nimis contusas nec percribratas nardi syriaci spicae pondo sextantem saliuncae pondo sextantem amomi pondo quadrantem cassiae pondo quadrantem myrrhae pondo trientem cinnami pondo trientem rosae aridae foliorum pondo sextantem deinde semel mane et in nocte semel inferuefacere oportet idem in postero die cum inferuefacta fuerint percolanda erunt in caccabum priorem pertusum sed ante diligenter et spisse obturatum atque ubi congelauerit se adeps extrahendum erit spissamentum ut uinum omne effluere possit quod cum defluxerit quod superest adipis uase stagneo uno uel pluribus diligenter operto et adplumbato reponitur harum compositionum si qua fides est ipse composui plurimas et ad ea quae scripta sunt facientis scio paucas sed ualde paucas ab amicis et ipsis aeque ac mihi credo acceptas adieci quas cum iureiurando adfirmauerunt se ipsos expertos esse et bene facientis scire ad uitia quae scripta sunt illud autem te meminisse oportet mi calliste quod initio dixi eadem medicamenta in iisdem uitiis interim melius deteriusue respondere propter corporum uarietatem differentiamque aetatum temporumue aut locorum eaedem enim res in dissimiliter dispositis corporibus non possunt eosdem effectus exhibere sed adfirmo ex magna parte prosperos euentus si quando opus fuerit has compositiones habituras  