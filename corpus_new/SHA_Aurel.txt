flaui uopisci syracusii diuus aurelianus hilaribus quibus omnia festa et fieri debere scimus et dici impletis sollemnibus uehiculo suo me et iudiciali carpento praef urbis uir inlustris ac praefata reuerentia nominandus iunius tiberianus accepit ibi cum animus a causis atque a negotiis publicis solutus ac liber uacaret sermonem multum a palatio usque ad hortos uarianos instituit et in eo praecipue de uita principum cumque ad templum solis uenissemus ab aureliano principe consecratum quod ipse non nihilum ex eius origine sanguinem duceret quaesiuit a me quis uitam eius in litteras rettulisset cui cum ego respondissem neminem a me latinorum graecorum aliquos lectitatos dolorem gemitus sui uir sanctus per haec uerba profundit ergo thersiten sinonem ceteraque illa prodigia uetustatis et nos bene scimus et posteri frequentabunt diuum aurelianum clarissimum principem seuerissimum imperatorem per quem totus romano nomini orbis est restitutus posteri nescient deus auertat hanc amentiam et tamen si bene noui ephemeridas illius uiri scriptas habemus etiam bella charactere historico digesta quae uelim accipias et per ordinem scribas additis quae ad uitam pertinent quae omnia ex libris linteis in quibus ipse cotidiana sua scribi praeceperat pro tua sedulitate condisces  curabo autem ut tibi ex ulpia bibliotheca et libri lintei proferantur tu uelim aurelianum ita ut est quatenus potes in litteras mittas parui mi piniane praeceptis accepi libros graecos et omnia mihi necessaria in manum sumpsi ex quibus ea quae digna erant memoratu in unum libellum contuli tu uelim meo muneri boni consulas et si hoc contentus non fueris lectites graecos linteos etiam libros requiras quos ulpia tibi bibliotheca cum uolueris ministrabit                            et quoniam sermo nobis de trebellio pollione qui a duobus philippis usque ad diuum claudium et eius fratrem quintillum imperatores tam claros quam obscuros memoriae prodidit in eodem uehiculo fuit adserente tiberiano quod pollio multa incuriose multa breuiter prodidisset me contra dicente neminem scriptorum quantum ad historiam pertinet non aliquid esse mentitum prodente quin etiam in quo liuius in quo sallustius in quo cornelius tacitus in quo denique trogus manifestis testibus conuincerentur pedibus in sententiam transitum faciens ac manum porrigens iocandom praeterea scribe inquit ut libet securus quod uelis dices habiturus mendaciorum comites quos historicae eloquentiae miramur auctores  ac ne multa et friuola prooemiis odiosus intexam diuus aurelianus ortus ut plures loquuntur sirmii familia obscuriore ut nonnulli dacia ripensi ego autem legisse me memini auctorem qui eum moesia  genitum praedicaret et euenit quidem ut de eorum uirorum genitali solo nesciatur qui humiliore loco et ipsi plerumque solum genitale confingunt ut dent posteritati de locorum splendore fulgorem nec tamen magnorum principum in rebus summa sciendi est ubi quisque sit genitus sed qualis in re p fuerit an platonem magis commendat quod atheniensis fuerit quam quod unicum sapientiae munus inluxerit aut eo minores inuenientur aristoteles stagirites eleatesque zenon aut anacharsis scytha quod in minimis nati sint uiculis cum illos ad caelum omnis philo sophiae uirtus extulerit atque ut ad ordinem redeam aurelianus modicis ortus parentibus a prima aetate ingenio uiuacissimus uiribus clarus nullum umquam diem praetermisit quamuis festum quamuis uacantem quo non se pilo et sagittis ceterisque armorum exerceret officiis matrem quidem eius callicrates tyrius graecorum longe doctissimus scriptor sacerdotem templi solis inuicti in uico eo in quo habitabant parentes fuisse dicit habuisse quin etiam non nihilum diuinationis adeo ut aliquando marito suo iurgans ingesserit cum eius et stultitiam increparet et uilitatem en imperatoris patrem ex quo constat illam mulierem scisse fatalia idem dicit auspicia imperii aureliano haec fuisse primum pueri eius peluem serpentem plerumque cinxisse neque umquam occidi potuisse postremo ipsam matrem quae hoc uiderat serpentem quasi familiarem occidere noluisse his accedit quod ex palliolo purpureo quod soli sui temporis imperator optulerat sacerdos mulier crepundia  filio fecisse perhibetur addit etiam illud quod uinctum fasceolam aurelianum aquila innoxie de cunis leuauerit et in aram posuerit quae iuxta sacellum forte sine ignibus erat idem auctor est uitulum matri eius natum mirae magnitudinis candidum sed purpurantibus maculis ita ut haberet in latere uno aue  et in alio coronam multa superflua in eodem legisse me memini quippe qui adseueret etiam rosas in eiusdem mulieris chorte nato aureliano exsisse purpureas odoris rosei floris aurei fuerunt et postea multa omina iam militantis futuri ut res monstrauit imperii nam ingrediente eo antiochiam in uehiculo quod prae uulnere tunc equo sedere non posset ita pallium purpureum quod in honore eius spansum fuerat decidit ut umeros eius tegeret et cum in equum transire uellet quia inuidiosum tunc erat uehiculis in ciuitate uti equus est ei imperatoris adplicitus cui per festinationem insedit sed ubi comperit semet ad suum transtulit data est ei praeterea cum legatus ad persas isset patera qualis solet imperatoris dari a rege persarum in qua insculptus erat sol eo habitu quo colebatur ab eo templo in quo mater eius fuerat sacerdos donatus eidem etiam elefantus praecipuus quem ille imperatori optulit solusque omnium priuatus aurelianus elefanti dominus fuit  sed ut haec et talia omittamus fuit decorus had gratiam uiriliter speciosus statura procerior neruis  ualidissimis uini et cibi paulo cupidior libidinis rarae seueritatis inmensae disciplinae singularis gladii exserendi cupidus nam cum essent in exercitu duo aureliani tribuni hic et alius qui cum ualeriano captus est huic signum exercitus adposuerat manu ad ferrum ut si forte quaereretur quis aurelianus aliquid uel fecisset uel gessisset suggereretur aurelianus manu ad ferrum atque cognosceretur priuatim huius multa extant egregia facinora nam erumpentes sarmatas in illyrico cum trecentis praesidiariis solus adtriuit refert theoclius caesareanorum temporum scriptor aurelianum manu sua bello sarmatico una die quadraginta et octo interfecisse plurimis autem et diuersis diebus ultra nongentos quinquaginta adeo ut etiam ballistia pueri et saltatiunculas in aurelianum tales componerent quibus diebus festis militariter saltitarent mille mille mille decollauimus unus homo mille decollauimus mille bibat qui mille occidit tantum uini nemo habet quantum fudit sanguinis haec uideo esse perfriuola sed quia supra scriptus auctor ita eadem ut sunt latina suis scriptis inseruit  tacenda esse non credidi idem apud mogontiacum tribunus legionis sextae gallicanae francos inruentes cum uagarentur per totam galliam sic adflixit ut trecentos ex his captos septingentis interemptis sub corona uendiderit unde iterum de eo facta est cantilena  mille sarmatas mille francos semel et semel occidimus mille persas quaerimus hic autem ut supra militibus ita timori fuit ut sub eo posteaquam semel cum ingenti seueritate castrensia peccata correxit nemo peccauerit solus denique omnium militem qui adulterium cum hospitis uxorem commiserat ita puniuit ut duarum arborum capita inflecteret ad pedes militis deligaret easdemque subito dimitteret ut scissus ille utrimque penderet quae res ingentem timorem omnibus fecit huius epistola militaris est ad uicarium suum data huius modi si uis tribunus esse immo si uis uiuere manus militum contine nemo pullum alienum rapiat ouem nemo contingat uuam nullus auferat segetem nemo deterat oleum salem lignum nemo exigat annona sua contentus sit de praeda hostis non de lacrimis prouincialium habeant arma tersa sint ferramenta samiata calciamenta fortia uestis noua uestem ueterem excludat stipendium in balteo non in popina habeat torquem bracchialem anulum adponat equum et sagmarium suum defricet capitum animalis non uendat mulum centuriatum communiter curent alter alteri quasi domino nemo quasi seruus obsequatur a medicis gratis curentur haruspicibus nihil dent in hospitiis caste se agant qui litem fecerit uapulet  inueni nuper in ulpia bibliotheca inter linteos libros epistolam diui ualeriani de aureliano principe scriptam ad uerbum ut decebat inserui ualerianus  augustus antonino gallo consuli culpas me familiaribus litteris quod postumo filium meum gallienum magis quam aureliano commiserim cum utique seueriori et puer credendus fuerit et exercitus ne tu id diustius iudicabis si bene scieris quantae sit aurelianus seueritatis nimius est multus est grauis est et ad nostra iam non facit tempora testor autem omnes deos me etiam timuisse ne quid etiam erga filium meum seuerius si quid ille fecisset cumut est natura pronus ad ludicraleuius cogitaret haec epistula indicat quantae fuerit seueritatis ut illum ualerianus etiam timuisse se dicat  eiusdem ualeriani alia est epistola quae laudes illius continet quam ego ex scriniis praefecturae urbanae protuli nam illi romam uenienti salaria sui ordinis sunt decreta exemplum epistulae ualerianus augustus ceionio albino praefecto urbi uellemus quidem singulis quibusque deuotissimis rei p uiris multo maiora deferre compendia quam eorum dignitas postulat maxime ubi honorem uita commendatde     bet enim quid praeter dignitatem pretium esse meritorum sed facit rigor publicus ut accipere de prouinciarum inlationibus ultra ordinis sui gradum nemo plus possit aurelianum fortissimum uirum ad inspicienda et ordinanda castra omnia destinauimus cui tantum a nobis atque ab omni rei p communi totius exercitus confessione debetur ut digna illo uix aliqua uel nimis magna sint munera quid enim in illo non clarum quid non coruinis et scipionibus conferendum ille liberator illyrici ille galliarum restitutor ille dux magni totius exempli et tamen nihil prae  terea possum addere tanto uiro ad muneris gratiam non patitur sobrie et bene gerenda res pquare sinceritas tua mi parens carissime supra dicto uiro adficiet quamdiu romae fuerit panes militares mundos sedecim panes militares castrenses quadraginta uini mensalis sextarios quadraginta porcellum dimidium gallinaceos duos porcinae pondo triginta bubulae pondo quadraginta olei sextarium unum et item olei sextarium unum liquaminis sextarium unum salis sextarium unum herbarum holerum quantum sat est sane quoniam ei aliquid praecipue decernendum est quamdiu romae fuerit pabula extra ordinem decernes ipsi autem ad sumptus aureos antoninianos diurnos binos argenteos philippeos minutulos quinquagenos aeris denarios centum reliqua per praefectos aerarii praebebuntur  friuola haec fortassis cuipiam et nimis leuia esse uideantur sed curiositas nihil recusat habuit ergo multos ducatus plurimos tribunatus uicarias ducum et tribunorum diuersis temporibus prope quadraginta usque adeo ut etiam ulpii criniti qui se de traiani genere referebat et fortissimi re uera uiri et traiani simillimi qui pictus est cum eodem aureliano in templo solis quem ualerianus caesaris loco habere instituerat uicem sumeret exercitum duceret limitem restitueret praedam militibus daret thrachias bubus equis mancipiis captiuis locupletaret manubias in palatio conlocaret quingentos seruos duo  milia uaccarum equas mille ouium decem milia caprearum quindecim in priuatam uillam ualeriani congereret tunc cum ulpius crinitus publice apud byzantium sedenti ualeriano in thermis egit gratias dicens magnum de se iudicium habitum quod eidem uicarium aurelianum dedisset quare eum statuit adrogare  interest epistolas nosse de aureliano scriptas et ipsam adrogationem epistula ualeriani ad aurelianum si esset alius aureliane iucundissime qui ulpii criniti uicem posset implere tecum de eius uirtute ac sedulitate conferrem nunc te cum non meliorem requirere potuissem suscipe bellum a parte nicopolis ne nobis aegritudo criniti obsit fac quidquid potes multa non dico in tua erit potestate militiae magisterium habes sagittarios ityraeos trecentos armenios sescentos arabas centum quinquaginta saracenos ducentos mesopotamenos auxiliares quadringentos habes legionem tertiam felicem et equites catafractarios octingentos tecum erit hariomundus haldagates hildomundus cariouiscus commeatus a praefectis necessarius in omnibus castris est constitutus tuum est pro uirtutibus tuis atque sollertia illic hiemalia et aestiua disponere ubi tibi nihil deerit quaerere praeterea ubi carrago sit hostium et uere scire quanti qualesque sint ut non in uanum aut annona consummatur aut tela iaciantur in quibus res bellica constituta est ego de te tantum deo fauente  spero quantum de traiano si uiueret posset sperare res p neque enim minor est in cuius locum uicemque te legi consulatum cum eodem ulpio crinito in annum sequentem a die undecimo kal iuniarum in locum gallieni et ualeriani sperare te conuenit sumptu publico leuanda est enim paupertas eorum hominum qui diu in re p uiuentes pauperes sunt et nullorum magis his quoque litteris indicatur quantus fuerit aurelianus et re uera neque enim quisquam aliquando ad summam rerum peruenit qui non a prima aetate  gradibus uirtutis ascenderitlitterae de consulatu ualerianus augustus aelio xifidio praefecto aerarii aureliano cui consulatum detulimus ob paupertatem qua ille magnus est ceteris maior dabis ad editionem circensium aureos antoninianos trecentos argenteos philippeos minutulos tria milia in aere sestertium quinquagies tunicas multicias uiriles decem lineas aegyptias uiginti mantelia cypria paria duo tapetia afra decem stragula maura decem porcos centum oues centum conuiuium autem publicum aedi iubebis senatoribus aequitibus romanis hostias maiores duas minores quattuor et quoniam etiam de adrogatione aliqua me dixeram positurum quae ad tantum principem pertinerent quaeso ne odiosior uerbosiorue in ea re uidear quam fidei causa inserendam credidi ex libris acholi qui magister admissionum ualeriani principis fuit libro actorum eius nono  cum consedisset ualerianus augustus in thermis apud byzantium praesente exercitu praesente etiam  officio palatino adsidentibus nummio tusco consule ordinario baebio macro praefecto praet quinto ancario praeside orientis adsidentibus etiam a parte laeua auulnio saturnino scythici limitis duce et murrentio mauricio ad aegyptum destinato et iulio tryphone orientalis limitis duce et maecio brundisino praefecto annonae orientis et ulpicio crinito duce illyriciani limitis et thracici et fuluio boio duce raetici limitis ualerianus augustus dixit gratias tibi agit aureliane res p quod eam a gothorum potestate liberasti abundamus per te praeda abundamus gloria et his omnibus quibus romana felicitas crescit cape igitur tibi pro rebus gestis tuis coronas murales quattuor coronas uallares quinque coronas nauales duas coronas ciuicas duas hastas puras decem uexilla bicolora quattuor tunicas russas ducales quattuor pallia proconsularia duo togam praetextam tunicam palmatam togam pictam subarmalem profundum sellam eburatam nam te consulem hodie designo scripturus ad senatum ut tibi deputet scipionem deputet etiam fasces haec enim imperator non solet dare sed a senatu quando fit consul accipere  post haec ualeriani dicta aurelianus surrexit atque ad manus accessit agens gratias militaribus uerbis quae propria et ipsa adponenda decreui aurelianus dixit et ego domine ualeriane imperator auguste ideo cuncta feci ideo uulnera patienter excepi ideo et equos et coniuratos meos lassaui ut mihi gratias ageret res p et conscientia mea at tu plus fecisti ago ego gratias bonitati tuae et accipio consulatum  quem das dii faciant et deus sol inuictus ut et senatus de me sic iudicet agentibus igitur gratias omnibus circumstantibus ulpius crinitus surrexit atque hac oratione usus est apud maiores nostros ualeriane auguste quod et familiae meae amicum ac proprium fuit ab optimis quibusque in filiorum locum fortissimi uiri semper electi sunt ut uel senescentes familias uel fetus matrimoniis iam caducos substitutae fecunditas prolis ornaret hoc igitur quod cocceius nerua in traiano adoptando quod ulpius traianus in hadriano quod hadrianus in antonino et ceteri deinceps proposita suggestione fecerunt int adrogando aureliano quem mihi uicarium iudicii tui auctoritate fecisti censui esse referendum iube igitur ut lege agatur sitque aurelianus heres sacrorum nominis et bonorum totiusque iuris ulpio crinito iam consulari  uiro ipse actutum te iudice consularis longum est cuncta pertexere nam et actae sunt crinito a ualeriano gratiae et adoptio ut solebat impleta memini me in quodam libro graeco legisse quod tacendum esse non credidi mandatum esse crinito a ualeriano ut aurelianus adoptaretur idcirco praecipue quod pauper esset sed hoc in medio relinquendum puto et quoniam superius epistolam posui qua sumptus aureliano ad consulatum delatus est quare posuerim               rem quasi friuolam eloquendum putaui uidimus proxime consulatum furii placidi tanto ambitu in circo editum ut non praemia dari aurigis sed patrimonia uiderentur cum darentur tunicae subsericae lineae paragaudae darentur etiam equi ingemescentibus frugi hominibus factum est enim ut iam diuitiarum  sit non hominum consulatus quia utique si uirtutibus defertur editorem spoliare non debent perierunt casta illa tempora et magis ambitione populari peritura sunt sed nos ut solemus hanc quoque rem in medio relinquimus  his igitur tot ac talibus praeiudiciis muneribusque fultus claudianis temporibus tantus enituit ut post eum quintillo quoque eius fratre interempto solus teneret imperium aureoliano interfecto cum quo gallienus fecerat pacem hoc loco tanta est diuersitas historicorum et quidem graecorum ut alii dicant inuito claudio ab aureliano aureolum interfectum alii mandante ac uolente alii ab imperatore iam aureliano eundem occisum alii uero adhuc a priuato sed haec quoque media relinquemus ab ipsis petenda per quos in litteras missa sunt illud tamen constat omne contra meotidas bellum diuum claudium nulli magis  quam aureliano credidisse extat epistula quam ego ut soleo fidei causa immo ut alios annalium scriptores fecisse uideo inserendam putaui flauius claudius ualeriano aureliano suo salutem expetit a te munus solitum nostra res p adgredere quid moraris tuo magisterio milites uti uolo tuo ductu tribunos gothi oppugnandi sunt gothi a thraciis amouendi eorum enim plerique haemimontum europamque uexant qui te pugnante fugerunt omnes exercitus thracicos omnes illyricianos totumque limitem in tua potestate constituo solitam en nobis aede uirtutem tecum erit etiam frater quintillus cum occurrerit ego aliis rebus occupatus summam belli illius uirtutibus tuis credo misi sane equos decem loricas duas et  cetera quibus munire ad bellum euntem necessitas cogit secundis igitur proeliis usus auspiciis claudianis rem p in integrum reddidit atque ipse statim ut supra diximus consensu omnium legionum factus est imperator  equites sane omnes ante imperium sub claudio aurelianus gubernauit cum offensam magistri eorum incurrissent quod temere claudio non iubente pugnassent idem aurelianus contra suebos et sarmatas isdem temporibus uehementissime dimicauit ac florentissimam uictoriam rettulit accepta est sane clades sub aureliano a marcomannis per errorem nam dum is a fronte non curat occurrere subito erumpentibus dumque illos a dorso persequi parat omnia circa mediolanum grauiter euastata sunt postea tamen ipsi quoque marcomanni superati sunt in illo autem timore quo marcomanni cuncta uastabant ingentes romae seditiones motae sunt pauentibus cunctis ne eadem quae sub gallieno fuerant prouenirent quare etiam libri sibyllini noti beneficiis publicis inspecti sunt inuentumque ut in certis locis sacrificia fierent quae barbari transire non possent facta denique sunt ea quae praecepta fuerant in diuerso caerimoniarum genere atque ita barbari restiterunt quos omnes aurelianus carptim uagantes occidit libet ipsius senatus consulti formam exponere quo libros inspici clarissimi ordinis iussit auctoritas  die tertio iduum ianuariarum fuluius sabinus prae  tor urbanus dixit referimus ad uos p c pontificum suggestionem et aureliani principis litteras quibus iubetur ut inspiciantur fatales libri quibus spes belli terminandi sacrato deorum imperio continetur scitis enim ipsi quotiescumque grauior aliquis extitit motus eos semper inspectos neque prius mala publica esse finita quam ex his sacrificiorum processit auctoritas tunc surrexit primae sententiae ulpius silanus atque ita loquutus est sero nimis p c de rei p salute consulimur sero ad fatalia iussa respicimus more languentium qui ad summos medicos nisi in summa desperatione non mittunt proinde quasi peritioribus uiris maior facienda sit cura cum omnibus morbis occurri sit melius meministis enim p c me in hoc ordine saepe dixisse iam tum cum primum nuntiatum est marcomannos erupisse consulenda sibyllae decreta utendum apollinis beneficiis inseruiendum deorum immortalium praeceptis recussasse uero quosdam et cum ingenti calumnia recusasse cum adulando dicerent tantam principis aureliani esse uirtutem ut opus non sit deos consuli proinde quasi et ipse uir magnus non deos colat non de dis inmortalibus speret quid plura audiuimus litteras quibus rogauit opem dei deorum quae numquam cuiquam turpis est ut uir fortissimus adiuuetur agite igitur pontifices qua puri qua mundi qua sancti qua uestitu animisque sacris commodi templum ascendite subsellia laureata construite uelatis manibus libros euoluite fata rei p quae sunt aeterna perquirite pa  trimis matrimisque pueris carmen indicite nos sumptum sacris nos apparatum sacrificiis nos aras tu multuarias indicemus post haec interrogati plerique senatores sententias dixerunt quas longum est innectere deinde aliis manus porrigentibus aliis pedibus in sententias euntibus plerisque uerbo consentientibus conditum est senatus consultum itum deinde ad templum inspecti libri proditi uersus lustrata urbs cantata carmina amburbium celebratum ambarualia promissa atque ita sollemnitas quae iubebatur expleta est epistula aureliani de libris sibyllinis nam ipsam quoque indidi ad fidem rerum miror uos patres sancti tamdiu de aperiendis sibyllinis dubitasse libris proinde quasi in christianorum ecclesia non in templo deorum omnium tractaretis agite igitur et castimonia pontificum caeremoniisque sollemnibus iuuate principem necessitate publica laborantem inspiciantur libri si quae facienda fuerint celebrentur quemlibet sumptum cuiuslibet gentis captos quaelibet animalia regia non abnuo sed libens offero neque enim indecorum est diis iuuantibus uincere sic apud maiores nostros multa finita sunt bella sic coepta si quid est sumptuum datis ad praefectum aerariim litteris decerni iussi est praeterea uestrae auctoritatis arca publica quam magis refertam repperio esse quam cupio  cum autem aurelianus uellet omnibus simul facta exercitus sui constipatione concurrere tanta apud placentiam clades accepta est ut romanum paene solueretur imperium et causa quidem huius periculi  perfidia et callidiatas barbarici fuit motus nam cum congredi aperto marte non possent in siluas se densissimas contulerunt atque ita nostros uespera incumbente turbarunt denique nisi diuina ope post inspectionem librorum sacrificiorumque curas monstris quibusdam speciebusque diuinis inpliciti essent barbari romana uictoria non fuisset finito proelio marcomannico aurelianus ut erat natura ferocior plenus irarum romam petit uindictae cupidus quam seditionum asperitas suggerebat inciuilius denique usus imperio uir alias optimus seditionum auctoribus interemptis cruentius ea quae mollius fuerant curanda compescuit interfecti sunt enim nonnulli etiam nobiles senatores cum his leue quiddam et quod contemni a mitiore principe potuisset uel unus uel leuis uel uilis testis obiceret quid multa magnum illud et quod iam fuerat et quod non frustra speratum est infamiae tristioris ictu contaminauit imperium timeri coepit princeps optimus non amari cum alii dicerent perfodiendum talem principem non optandum alii bonum quidem medicum sed mala ratione curantem his actis cum uideret posse fieri ut aliquid tale iterum quale sub gallieno euenerat proueniret adhibito consilio senatus muros urbis romae dilatauit nec tamen pomerio addidit eo tempore sed postea pomerio autem neminem principum licet addere nisi eum qui agri barbarici aliqua                                                  parte romanam rem p locupletauerit addidit autem augustus addidit traianus addidit nero sub quo pontus polemoniacus et alpes cottiae romano nomini sunt tributae  transactis igitur quae ad saeptiones atque ur  bis statum et ciuilia pertinebant contra palmyrenos id est contra zenobiam quae filiorum nomine orientale tenebat imperium iter flexit multa in itinere ac magna bellorum genera confecit nam in thraciis et in illyrico occurrentes barbaros uicit gothorum quin etiam ducem cannaban siue cannabauden cum quinque milibus hominum trans danuuium interemit atque inde per byzantium in bithyniam transitum fecit eamque nullo certamine optinuit multa eius magna et praeclara tam facta quam dicta sunt sed omnia libro innectere nec possumus fastidii euitatione nec uolumus sed ad intellegendos mores atque uirtutem pauca libanda sunt nam cum tyanam uenisset eamque obclusam repperisset iratus dixisse fertur canem in hoc oppido non relinquam tunc et militibus acrius incumbentibus spe praedae et heraclammone quodam timore ne inter ceteros occideretur patriam  suam prodente ciuitas capta est sed aurelianus duo statim praecipua quod unum seueritatem ostenderet alterum lenitatem ex imperatoria mente monstrauit nam et heraclammonem proditorem patriae suae sapiens uictor occidit et cum milites iuxta illud dictum quo canem se relicturum apud thyanos negarat euersionem urbis exposcerent respondit his canem inquit negaui in hac urbe me relicturum canes omnes occidite grande principis dictum grandius militum facatum nam iocatum principis quo praeda negabatur ciuitas seruabatur totus exercitus ita quasi ditaretur accepit epistula de heraclammone aurelianus augustus mallio chiloni occidi passus sum  cuius quasi beneficio thyanam recepi ego uero proditorem amare non potui et libenter tuli quod eum milites occiderunt neque enim mihi fidem seruare potuisset qui patriae non pepercit solum denique ex omnibus qui oppugnabantur campus accepit diuitem hominem negare non possum sed cuius bona eius liberis reddidi ne quis me causa pecuniae locupletem hominem occidi passum esse criminaretur  capta autem ciuitas est miro modo nam cum heraclammon locum ostendisset aggeris naturali specie tumentem qua posset aurelianus cultus ascendere ille conscendit atque elata purpurea clamide intus ciuibus foris militibus se ostendit et ita ciuitas capta est quasi totus in muris aureliani fuisset exercitus taceri non debet res quae ad famam uenerabilis uiri pertinet fertur enim aurelianum de thyanae ciuitatis euersione uere dixisse uere cogitasse uerum apollonium thyanaeum celeberrimae famae auctoritatisque sapientem ueterem philosophum amicum uere deorum ipsum etiam pro numine frequentandum recipienti se in tentorium ea forma qua uidetur subito adstitisse atque haec latine ut homo pannonius intellegeret uerba dixisse aureliane si uis uincere nihil est quod de ciuium meorum nece cogites aureliane si uis imperare a cruore innocentium abstine aureliane clementer te age si uis uiuere norat uultum philosophi uenerabilis aurelianus atque in multis eius imaginem uiderat templis denique statim adtonitus et imaginem et statuas et templum eidem promisit atque in meliorem redit mentem haec ego et a graui  bus uiris conperi et in ulpiae bibliothecae libris relegi et pro maiestate apollonii magis credidi quid enim illo uiro sanctius uenerabilius antiquius diuiniusque inter homines fuit ille mortuis reddidit uitam ille multa ultra homines et fecit et dixit quae qui uelit nosse graecos legat libros qui de eius uita conscripti sunt ipse autem si uita suppetit atque ipsius uiri fauor uisguerit breuiter saltem tanti uiri facta in litteras mittam non quo illius uiri gesta munere mei sermonis indigeant sed ut ea quae miranda sunt omnium uoce praedicentur  recepta thyana antiochiam proposita omnibus inpunitate breui apud dafnem certamine optinuit atque inde praeceptis quantum probatur uenerabilis uiri apollonii parens humanior atque clementior fuit pugnatum est post haec de summa rerum contra zenobiam et zanobiam eius socium apud emessam magno certamine cumque aureliani equites fatigati iam paene discederent ac terga darent subito ui numinis quod postea est proditum hortante quadam diuina forma per pedites etiam equites restituti sunt fugata est zenobia cum zaba et plenissime parta uictoria recepto igitur orientis statu emesam uictor aurelianus ingressus est ac statim ad templum heliogabali tetendit quasi communi officio uota soluturus uerum illic eam formam numinis repperit quam in bello sibi fauentem uidit quare et illic templa fundauit donariis ingentibus positis et romae soli templum posuit maiore honorificentia consecratum ut suo dicemus loco   post haec palmyram iter flexit ut ea oppugnata laborum terminus fieret sed in itinere a latronibus syris male accepto frequenter exercitu multa perpessus est et in obsidione usque ad ictum sagittae periclitatus est epistula ipsius extat ad mucaporem missa in qua de huius belli difficultate ultra pudorem imperialem fatetur romani me modo dicunt bellum contra feminam gerere quasi sola mecum zenobia et suis uiribus pugnet atque hostium tantum quantum si uir a me oppugnandus esset adest sed sub femina conscientia et timore longe deteriore dici non potest quantum hic sagittarum est qui belli apparatus quantum telorum quantum lapidum nulla pars muri est quae non binis et ternis ballistis occupata sit ignes etiam tormentis iaciuntur quid plura timet quasi femina pugnat quasi uir poenam timentes sed credo adiuturos romanam rem p uir deos qui numquam nostris conatibus defuerunt denique fatigatus ac pro malis fessus litteras ad zenobiam misit deditionem illius petens uitam promittens quarum exemplum indidi aurelianus imperator romani orbis et receptor orientis zenobiae ceterisque quos societas tenet bellica sponte facere debuistis id quod meis litteris nunc iubetur deditionem enim praecipio inpunitate uitae proposita ita ut illic zenobia cum tuis agas uitam ubi te ex senatus amplissimi sententia conlocauero gemmas aurum argen  tum sericum equos camelos in romanum aerarium conferatis palmyrenis ius suum seruabitur  haec epistula accepta zenobia superbius insolentiusque rescripsit quam eius fortuna poscebat credo ad terrorem nam eius quoque epistulae exemplum indidi zenobia regina orientis aureliano augusto nemo adhuc praeter te hoc quod poscis litteris petit uirtute faciendum est quidquid in rebus bellicis est gerendum deditionem meam petis quasi nescias cleopatram reginam perire maluisse quam in qualibet uiuere dignitate nobis persarum auxilia non desunt quae iam speramus pro nobis sunt saraceni pro nobis armenii latrones syri exercitum tuum aureliane uicerunt quid si igitur illa uenerit manus quae undique speratur pones profecto supercilium quo nunc mihi deditionem quasi omnifariam uictor imperas hanc epistulam nichomachus se transtulisse in graecum ex lingua syrorum dicit ab ipsa zenobia dictatam nam illa superior aureliani graeca missa est  his acceptis litteris aurelianus non erubuit sed iratus est statimque collecto exercitu ac ducibus suis undique palmyram obsedit neque quicquam uir fortis reliquit quod aut inperfectum uideretur aut incuratum nam et auxilia quae a persis missa fuerant intercepit et alas saracenas armeniasque corrupit atque ad se modo ferociter modo subtiliter transtulit denique multa ui mulierem potentissimam uicit uicta igitur zenobia cum fugeret camellis quos dromedas uocitant atque ad persas iter tenderet equitibus missis est capta atque in aureliani potestatem deducta uictor itaque aurelianus totiusque iam orientis possessor     cum in uinculis zenobiam teneret cum persis armeniis saracenis superbior atque insolentior egit ea  quae ratio temporis postulabat tunc illatae uestes quas in templo solis uidemus consertae gemmis tunc persici dracones et thiarae tunc genus purpurae quod postea nec ulla gens detulit nec romanus orbis  uidit de qua pauca saltem libet dicere meministis enim fuisse in templo iouis optimi maximi capitolini pallium breue purpureum lanestre ad quod cum matronae atque ipse aurelianus iungerent purpuras suas cineris specie decolorari uidebantur ceterae diuini comparatione fulgoris hoc munus rex persarum ab indis interioribus sumptum aureliano dedisse perhibetur scribens sume purpuram qualis apud nos est sed hoc falsum fuit nam postea diligentissime et aurelianus et probus et proxime diocletianus missis diligentissimis confectoribus requisiuerunt tale genus purpurae nec tamen inuenire potuerunt dicitur enim sandyx indica talem purpuram facere si curetur  sed sed ut ad incepta redeamus ingens tamen strepitus militum fuit omnium zenobiam ad poenam poscentium sed aurelianus indignum aestimans mulierem interimi occisis plerisque quibus auctoribus illa bellum mouerat parauerat gesserat triumpho mulierem reseruauit ut populi romani oculis esset ostentui graue inter eos qui caesi sunt de longino filosofo fuisse perhibetur quo illa magistro usa esse ad graecas litteras dicitur quem quidem aurelianus idcirco dicitur occidisse quod superbior illa epistula ipsius diceretur dictata consilio quamuis syro esset sermone contexta pacato igitur oriente in europam aurelianus redit uictor atque illic carporum copias adflixit et cum  illum carpicum senatus absentem uocasset mandasset ioco fertur superest p c ut me etiam carpisclum uocetis carplisclum enim genus calciamenti esse satis notum est quod cognomen quod deforme uidebatur cum et gothicus et sarmaticus et armenicus et parthicus et adiabenicus iam ille disceretur  rarum est ut syri fidem seruent immo difficile nam palmyreni qui iam uicti atque contusi fuerant aureliano rebus europensibus occupato non mediocriter rebellarunt sandarionem enim quem in praesidio illic aurelianus posuerat cum sescentis sagittariis occiderunt achilleo cuidam parenti zenobiae parantes imperium uerum adeo aurelianus ut erat paratus e rhodopa reuertit atque urbem quia ita merebatur euertit crudelitas denique aureliani uel ut quidam dicunt seueritas eatenus extitit ut epistula eius feratur confessionem inmanissimi furoris ostentans cuius hoc exemplum est aurelianus augustus cerronio basso non oportet ulterius progredi militum gladios iam satis palmyrenorum caesum atque concisum est mulieribus non pepercimus infantes occidimus senes iugulauimus rusticos interemimus cui terras cui urbem deinceps relinquemus parcendum est his qui remanserunt credimus enim tam paucos tam multorum suppliciis esse correctos templum sane solis quod apud palmyram aquiliferi legionis tertiae  cum uexilliferis et draconario et cornicinibus atque liticinibus diripuerunt ad eam formam uolo quae fuit reddi habes trecentas auri libras de zenobiae capsulis habes argenti mille octingenta pondo de palmyrenorum bonis habes gemmas regias ex his omnibus fac cohonestari templum mihi et diis inmortalibus gratissimum feceris ego ad senatum scribam petens ut mittat pontificem qui dedicet templum haec litterae ut uidemus indicant satiatam esse inmanitatem principis duri  securior denique iterum in europam redit atque illic omnes qui uagabantur hostes nota illa sua uirtute contudit interim res per thracias europamque omnem aureliano ingentes agente firmus quidam extitit qui sibi aegyptum sine insignibus imperii quasi ut esset ciuitas libera uindicauit ad quem continuo aurelianus reuertit nec illic defuit felicitas solita nam aegyptum statim recepit atque ut erat ferox animi cogitationem ultus uehementer irascens quod adhuc tetricus gallias optineret occidentem petit atque ipso tetrico exercitum suum prodente quod eius scelera ferre non posset deditas sibi legiones optinuit princeps igitur totius orbis aurelianus pacatis orientem gallis atque undique terroris uicto eripe me his inuicte malis romam iter flexit ut de zenobia et tetrico hoc est de oriente et de occidente triumphum romanis oculis exhiberet  non absque re est cognoscere qui fuerit aureliani  triumphus fuit enim speciosissimus currus regii tres fuerunt in his unus odenati argento auro gemmis operosus atque distinctus alter quem rex persarum aureliano dono dedit ipse quoque pari opere fabricatus tertius quem sibi zenobia composuerat sperans se urbem romam cum eo uisuram quod illam non fefellit nam cum eo urbem ingressa est uicta et triumphata fuit alius currus quattuor ceruis iunctus qui fuisse dicitur regis gothorum quo ut multi memoriae tradiderunt capitolium aurelianus inuectus est ut illic caederet ceruos quos cum eodem curru captos uouisse ioui optimo maximo ferebatur praecesserunt elephanti uiginti ferae mansuetae libycae palaestinae diuersae ducentae quas statim aurelianus priuatis donauit ne fiscum annonis grauaret tigrides quattuor camelopardali alces cetera talia per ordinem ducta gladiatorum paria octingentapraeter captiuos gentium barbararumblemmyes exomitae arabes eundaemomnes indi bactrani hiberi saraceni persae cum suis quique muneribus gothi halani roxolani sarmatae franci sueui uandali germani religatis manibus captiui utpote praecesserunt inter hos etiam palmyreni qui superfuerant principes ciuitatis et aegyptii ob rebellionem  ductae sunt et decem mulieres quas uirili habitu pugnantes inter gothos ceperat cum multae essent interemptae quas de amazonum genere titulus indicabat praelati sunt tituli gentium nomina continentes inter haec fuit tetricus clamide coccea tunica galbina bracis gallicis ornatus adiuncto sibi filio quem im  peratorem in gallia nuncupauerat incedebat etiam zenobia ornata gemmis catenis aureis quas alii sustentabant praeferebantur coronae omnium ciuitatum aureae titulis eminentibus proditae iam populus ipse romanus iam uexilla collegiorum atque castrorum et catafractarii milites et opes regiae et omnis exercitus et senatus etsi aliquantulo tristior quod senatores triumphari uidebant multum pompae addiderant denique uix nona hora in capitolium peruenit sero autem ad palatium sequentibus diebus datae sunt populo uoluptates ludorum scaenicorum ludorum circensium uenationum gladiatorum naumachiae  non praetereundum uidetur quod et populus memoria tenet et fides historica frequentauit aurelianum eo tempore quo proficiscebatur ad orientem bilibres coronas populo promisisse si uictor rediret et cum aureas populus speraret neque aurelianus aut posset aut uellet coronas eum fecisse de panibus qui nunc siliginei uocantur et singulis quibusque donasse ita ut siligineum suum cotidie toto aeuo suo et unusquisque et acciperet et posteris suis dimitteret nam idem aurelianus et porcinam carnem p r distribuit quae hodieque diuiditur leges plurimas sanxit et quidem salutares sacerdotia composuit templum solis fundauit et porticibus roborauit decreuit etiam emolumenta sartis tectis et ministris his gestis ad gallias profectus uindelicos obsidione barbarica liberauit deinde ad illyricum redit paratoque magno potius quam ingenti exercitu persis quos eo  quoque tempore quo zenobiam superauit gloriosissime iam uicerat bellum indixit sed cum iter faceret apud caenofrurium mansionem quae est inter heracliam et byzantium malitia notarii sui et manu mucaporis interemptus est  et causa occidendi eius quae fuerit et quemadmo                         dum sit occisus ne res tanta lateat breui edisseram aurelianus quod negari non potest seuerus truculentus sanguinarius fuit princeps hic cum usque eo seueritatem tetendisset ut et filiam sororis occideret non in magna neque in satis idonea causa iam primum in odium suorum uenit incidit autem ut se res fataliter agunt ut omnestecum quendam quem pro notario secretorum habuerat libertum ut quidam dicunt suum infensiorem sibi minando redderet quod nescio quid de qeo suspicatus esset mnesteus qui sciret aurelianum neque frustra minari solere neque si minaretur ignoscere breuem nominum conscripsit mixtis his quibus aurelianus uere irascebatur cum his de quibus nihil asperum cogitabat addito etiam suo nomine quo magis fidem faceret ingestae sollicitudinis ac breuem legit singulis quorum nomina continebat addens disposuisse aurelianum eos omnes occidere illos uero debere suae uitae si uiri sint subuenire hic cum exarsissent timore qui merebantur offensam dolorem innocentes quod beneficiis atque officiis aurelianus uidebatur ingratus in supra dicto loco iter facientem principem subito adorti interemerunt  hic finis aureliano fuit principi necessario magis quam bono quo interfecto cum esset res prodita et  sepulchrum ingens et templum illi detulerunt hi a quibus interemptus est sane mnesteus postea subreptus ad stipitem bestiis obiectus est quod statuae marmoreae positae in eodem loco utrimque significant ubi et in columnis diuo aureliano statuae constitutae sunt senatus mortem eius grauiter tulit grauius tamen p r qui uulgo dicebat aurelianum paedagogum esse senatorum imperauit annis quinque mensibus sex minus paucis diebus ac rebus magnis gestis inter diuos relatus est quia pertinet ad aurelianum id quod in historia relatum est tacere non debui nam multi ferunt quintillum fratrem claudii cum in praesidio italico esset audita morte claudii sumpsisse imperium uerum postea ubi aurelianum comperit imperare a toto exercitu ea de causa relictum cumque contra eum contionaretur nec a militibus audiretur incisis sibimet uenis die uicesimo imperii sui perisse quidquid sane scelerum fuit quidquid malae conscientiae uel artium funestarum quidquid denique factionum aure lianus toto penitus orbe purgauit hoc quoque ad rem pertinere arbitror uabalati filii nomine zenobiam non timolai et herenniani imperium tenuisse quod tenuit fuit sub aureliano etiam monetariorum bellum felicissimo rationali auctore quod acerrime seuerissimeque conpescuit septem tamen militibus suorum militum interemptis ut epistola docet missa ad ulpium crinitum ter consulem qui eum ante adoptauerat aurelianus augustus ulpio patri quasi fatale quiddam mihi sit ut omnia bella quaecumque gessero  omnes motus ingrauescant ita etiam seditio intramurana bellum mihi grauissimum peperit monetarii auctore felicissimo ultimo seruorum cui procurationem fisci mandaueram rebelles spiritus extulerunt hi conpressi sunt septem militibus lembariorum et riparensium et castrianorum et daciscorum interemptis unde apparet nullam mihi a dis inmortalibus datam sine difficultate uictoriam  tetricum triumphatum correctorem lucaniae fecit filio eius in senatu manente templum solis magnificentissimum constituit muros urbis romae sic ampliauit ut quinquaginta prope milia murorum eius ambitus teneant idem quadrumplatores ac delatores ingenti seueritate persecutus est tabulas publicas ad priuatorum securitatem exuri in foro traiani semel iussit amnestia etiam sub eo delictorum publicorum decreta est te exemplo antheniensium cuius rei etiam tullius in philippicis meminit fures prouinciales repetundarum ac peculatus reos ultra militarem modum est persecutus ut eos ingentibus suppliciis cruciatibusque puniret in templo solis multum auri gemmarumque constituit cum uastatum illyricum ac moesiam deperditam uideret prouinciam transdanuuinam daciam a traiano constitutam sublato exercitu et prouincialibus reliquit desperans eam posse retineri abductosque ex ea populos in moesia conlocauit appellauitque suam daciam quae nunc duas  moesias diuidit dicitur praeterea huius fuisse crudelitatis ut plerisque senatoribus simulatam ingereret factionem coniurationis ac tyrannidis quo facilius eos posset occidere addunt nonnulli filium sororis non filiam ab eodem interfectum plerique autem etiam filium sororis  quam difficile sit imperatorem in locum boni principis legere et senatus sancti ordinis grauitas probat et exercitus prudentis auctoritas occiso namque seuerissimo principe de imperatore deligendo exercitus rettulit ad senatum idcirco quod nullum de his faciendum putabat qui tam bonum principem occiderant uerum senatus hanc eandem electionem in exercitum refudit sciens non libenter iam milites accipere imperatores eos quos senatus elegerit denique id tertio factum est ita ut per sex menses imperatorem romanus orbis non habuerit omnesque iudices hii permanerent quos aut senatus aut aurelianus elegerat nisi quod pro consule asiae faltonius probus in locum arelli fusci delecitus  non iniucundum est ipsas inserere litteras quas ad senatum exercitus misit felices ac fortes exercitus senatui p q r aurelianus imperator noster per fraudem unius hominis et per errorem bonorum ac malorum interemptus est hunc inter deos referte sancti et uenerabiles domini p c et de uobis aliquem sed dignum uestro iudicio principem mittite nos enim de his qui uel errarunt qui uel male fecerunt imperare  nobis neminem patimurrescriptum ex senatus consulto cum die iii nonarum februariarum senatus amplissimus in curiam pompilianam conuenisset aurelius gordianus consul dixit referimus ad uos p c litteras exercitus felicissimi quibus recitatis aurelius tacitus primae sententiae senator ita loquutus est hic autem est qui post aurelianum sententia omnium imperator est appellatus recte atque ordine consuluissent dii immortales p c si boni principes ferro inuiolabiles extitissent ut longiorem ducerent uitam neque contra eos aliqua esset potestas his qui neces infandas tristissima mente concipiunt uiueret enim princeps aurelianus quo neque fortior neque utilior fuit quisquam respirare certe post infelicitatem ualeriani post gallieni mala imperante claudio coeperat nostra res p at eadem reddita fuerat aureliano toto penitus orbe uincente ille nobis gallias dedit ille italiam liberauit ille uindelicis iugum barbaricae seruitutis amouit illo uincente illyricum restitutum est redditae romanis legibus thraciae ille pro pudore orientem femineo pressum iugo in nostra iura restituit ille persas insultantes adhuc ualeriani nece fudit fugauit oppressit illum saraceni blemmyes exomitae bractrani seres hiberi albani armenii populi etiam indorum ueluti praesentem paene uenerati sunt deum illius donis quae a barbaris gentibus meruit refertum est capitolium quindecim milia librarum auri ex eius liberalitate unum tenet templum omnia in urbe fana eius micant donis quare p c uel deos ipsos iure conuenio qui talem princi  pem interire passi sunt nisi forte secum eum esse maluerunt decerno igitur diuinos honores idque uos omnes aestimo esse facturos nam de imperatore diligendo ad eundem exercitum censeo esse referendum estenim in tali genere sententiae nisi fiat quod dicitur et electi periculum erit et eligentis inuidia probata sententia est taciti attamen cum iterum atque iterum mitteretur ex senatus consulto quod in taciti uita dicemus tacitus factus est imperator  aurelianus filiam solam reliquit cuius posteri etiam nunc romae sunt aurelianus namque pro consule cili   ciae senator optimus sui uere iuris uitaeque uenerabilis qui nunc in sicilia uitam agit eius est nepos quid hoc esse dicam tam paucos bonos extitisse principes cum iam tot caesares fuerint nam ab augusto in diocletianum maximianumque principes quae series purpuratorum sit index publicus tenet sed in his optimi ipse augustus flauius uespasianus flauius titus cocceius nerua diuus traianus diuus hadrianus pius et marcus antonini seuerus afer alexander mammaeae diuus claudius et diuus aurelianus ualerianum enim cum optimus fuerit ab omnibus infelicitas separauit uides quaeso quam pauci sint principes boni ut bene dictum sit a quodam mimico scurra claudii huius temporibus in uno anulo bonos principes posse perscribi atque depingi at contra quae series malorum ut enim omittamus uitellios caligulas et nerones quis ferat maximinos et filippos atque illam inconditae multitudinis faecem tametsi daecios excerpere debeam quorum et uita et mors ueteribus comparanda est   et quaeritur quidem quae res malos principes faciat iam primum mi amice licentia deinde rerum copia amici praeterea inprobis satellites detestandi eunuchi auarissimi aulici uel stulti uel detestabiles et quod negari non potest rerum publicarum ignorantia sed ego a patre meo audiui diocletianum principem iam priuatum dixisse nihil esse difficilius quam bene imperare colligunt se quattuor uel quinque atque unum consilium ad decipiendum imperatorem capiunt dicunt quid probandum sit imperator qui domi clausus est uera non nouit cogitur hoc tantum scire quod illi loquuntur facit iudices quos fieri non oportet amouet a re p quos debeat optinere quid multa ut diocletianus ipse dicebat bonus cautus optimus uenditur imperator haec diocletiani uerba sunt quae idcirco inserui ut prudentia tua sciret nihil esse difficilius bono principe  et aurelianum quidem multi neque inter bonos neque inter malos principes ponunt idcirco quod ei clementia imperatorum dos prima defuerit uerconnius herennianus praefectus praetorii diocletiani teste asclepiodoto saepe dicebat diocletianum frequenter dixisse cum maximiani asperitatem reprehenderet aurelianum magis ducem esse debuisse quam principem nam eius nimia ferocitas eidem displicebat mirabile fortasse uidetur quod conpertum diocletiano asclepiodotus celsino consiliario suo dixisse perhibetur sed de hoc posteri iudicabunt dicebat enim quodam tempore aurelianum gallicanas consuluisse dryadas sciscitantem utrum apud eius posteros imperium permaneret cum illas respondisse dixit nullius  clarius in res p nomen quam claudii posterorum futurum et est quidem iam constantius imperator eiusdem uir sanguinis cuius puto posteros ad eam gloriam quae a dryadibus pronuntiata sit peruenire quod idcirco ego in aureliani uita constitui quia haec ipsi aureliano consulenti responsa sunt  uectigal ex aegypto urbi romae aurelianus uitrei chartae lini stuppae atque anabolicas species aeternas constituit thermas in transtiberina regione aurelianus facere parauit hiemales quod aquae frigidioeris copia illic deesset forum nominis sui in ostiensi ad mare fundare coepit in quo postea praetorium publicum constitutum est amicos suos honeste ditauit et modice ut miserias paupertatis effugerent et diuitiarum inuidiam patrimonii moderatione uitarent uestem holosericam neque ipse in uestiario suo habuit neque alteri utendam dedit et cum ab eo uxor sua peteret ut tunico pallio blatteo serico uteretur ille respondit absit ut auro fila pensentur  libra enim auri tunc libra serici fuit habuit in animo ut aurum neque in cameras neque in tunicas neque in pelles neque in argentum mitteretur dicens plus auri esse in rerum natura quam argenti sed aurum per uarios brattearum filiorum et liquationum usus perire argentum autem in suo usu manere idem dederat facultatem ut aureis qui uellent et uasis uterentur et poculis dedit praeterea potestatem ut argentatas priuati charruchas haberent cum antea aerata et aeburata uehicula fuissent idem concessit ut blatteas matronae tunicas haberent et ceteras uestes cum  antea coloreas habuissent et ut multum oxypaederotinas ut fibulas aureas gregarii milites haberent idem primus concessit cum antea argenteas habuissent paragaudas uestes ipse primus militibus dedit cum ante non nisi rectis purpureis accepissent et quidem aliis monoloreas aliis dilores trilores aliis et usque ad  pentelores quales hodie lineae sunt panibus uerbis romae unciam de aegyptio uectigali auxit ut quadam epistula data ad praefectum annonae urbis etiam ipse gloriatur aurelianus augustus flauio arabiano praefecto annonae inter cetera quibus dis fauentibus romanam rem p iuuimus nihil mihi est magnificentius quam quod additamento unciae omnem annonarum urbicaurum genus iuui quod ut esset perpetuum nauicularios niliacos apud aegyptum nouos et romae amnicos posui tiberinas extruxi ripas uadum aluei tumentis effodi diis et perennitati uota constitui almam cererem consecraui nunc tuum est officium arabiane iucundissime elaborare ne meae dispositiones in irritum ueniant neque enim p r saturo quicquam potest esse laetius  statuerat et uinum gratuitum p r dare ut quem ad modum oleum et panis et porcina gratuita praebentur sic etiam uinum daretur quod perpetuum hac dispositione conceperat etruriae per aureliam usque ad alpes maritimas ingentes agri sunt hique fertiles ac siluosi statuerat igitur dominis locorum incultorum qui tamen uellent gratis dare atque illic fami  lias captiuas constituere uitibus montes conserere atque ex eo opere uinum dare ut nihil redituum fiscus acciperet sed totum p r concederet facta erat ratio dogae cuparum nauium et operum sed multi dicunt aurelianum ne id faceret praeuentum alii a praef praetorii suo prohibitum qui dixisse fertur si et uinum p r damus superest ut et pullos et anseres demus argumento est id uere aurelianum cogitasse immo etiam facere disposuisse uel ex aliqua parte fecisse quod in porticibus templis solis fiscalia uina ponuntur non gratuita populo eroganda sed pretio sciendum tamen congiaria illum ter dedisse donasse etiam p r tunicas albas manicatas ex diuersis prouinciis et lineas afras atque aegyptias puras ipsumque primum donasse oraria p r quibus uteretur populus ad fauorem  displicebat ei cum esset romae habitare in palatio ac magis placebat in hortis sallusti uel in domitiae uiuere miliarensem denique porticum in hortis sallusti ornauit in qua cotidie et equos et se fatigabat quamuis esset non bonae ualetudinis seruos et ministros peccantes coram se caedi iubebat ut plerique dicunt causa tenendae seueritatis ut alii studio crudelitatis ancillam suam quae adulterium cum conseruo suo fecerat capite puniuit multos seruos ex familia propria qui peccauerant legibus audiendos iudiciis publicis dedit senatum siue senaculum matronis reddi uoluerat ita ut primae illic quae sacerdotia senatu auctore meruissent calceos mullos et caereos et albos et hederacios uiris omnibus tulit mulieribus reliquit cursores eo habitu quo ipse habe  bat senatoribus concessit concubinas ingenuas haberi uetuit eunuchorum modum pro senatoriis professionibus statuit idcirco quod ad ingentia pretia peruenissent uas argenti eius numquam triginta libras transiit conuiuium de assaturis maxime fuit uino  russo maxime delectatus est medicum ad se cum aegrotaret numquam uocauit sed ipse se inaedia praecipue curabat uxori et filiae annuum sigillaricium quasi priuatus instituit seruis suis uestes easdem imperator quas et priuatus dedit praeter duos senes quibus quasi libertis plurimum detulit antistium et                             gillonem qui post eum ex senatus sententia manu missi sunt erat quidem rarus in uoluptatibus sed miro modo mimis delectabatur uehementissime autem delectatus est fagone qui usque eo multum comedit ut uno die ante mensam eius aprum integrum centum panes berbicem et porcellum comederet biberet autem infundibulo adposito plus orca habuit tempus praeter seditiones quasdam domesticas fortunatissimum populus eum romanus amauit senatus et timuit 