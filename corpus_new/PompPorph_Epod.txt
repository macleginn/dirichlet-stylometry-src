 incipit epodon ibis liburnis inter alta nauium amice propugnacula liber hic epodon inscribitur scilicet quod ita uersus in eo ordinati sunt ut singulis quibusque clausulae suae recinant clausulas autem lyrici appellant quasi praecisos uersus integris subiectos qualis est secundus amice propugnacula et deinceps alterni quibus tertia pars deest quominus sint praecedentibus similes id est ipsi senarii quos merito bessales clausulas appellant et alterumbes bessi enim tertia pars opus est ut integer fiat ibis liburnis inter alta nauium amice propugnacula non uidetur uerecundiae horati conuenire ut amicum se maecenatis dicat cum clientem debeat dicere numquid ergo sic ordinanda frasis est ut amice caesaris intellegamus et ideo bis caesaris accipiendum erit ut sit tale amice caesaris maecenas ibis liburnis paratus periculum caesaris tuo periculo subire quid nos quibus te uita si superstite iucunda si contra grauis bis posuit particulam si sed semel abundat melius enim sic loqueretur quibus te superstite uita iucunda est si contra sit grauis est ergo uerbum extrinsecus hic accipiendum ex eo sit ut plena fiat eloquutio  si contra grauis contra id est superstiti contraria utrumne iussi persequemur otium iussi a te aut numquid a caesare dicitur enim caesar augustus dedisse horatio militiae uacationem cum aliis negasset an hunc laborem mente laturi decet qua ferre non mollis uiros feremus sensus autem est hic aut numquid animo laboraturi per absentiam tuam suscipiamus et corporis laborem tecum eundo corporis enim laborem uult esse non mollium uirorum comes minore sum futurus in metu qui maior absentes habet sensus est si comes sim minorem metum patiar qui semper absentibus maior est et attende a singulari numero ad pluralem transitum fecisse ut adsidens inplumibus pullis auis serpentium adlapsus timet attende elocutionem illis timet per datiuum casum non pro illis timet sic et terentius syre tibi metui male non ut adsit auxilii latura plus praesentibus sit uerbum hic deest et si particula quia ordo et sensus hic est non ut plus auxilii praesentibus sit latura si adsit pecusue calabris ante sidus feruidum lucana mutet pascuis ambigua quidem elocutio est sed cum ante sidus feruidum dicat et calabriam manifestissimum sit caloratam esse apparet eum hoc dicere non ut pecus ante feruentissimum aestatis tempus ex calabria in lucaniam transeat circea tangat moenia circea moenia tusculum intellegendum quia telegonus circes et ulixis filius hoc oppidum condidit sensus est autem ut neque in tusculano possideam uillarumque ibi aedificia usque ad ipsam urbem extendam  satis superque me benignitas tua ditauit donatum sibi in sabinis fundum a maecenate horatius saepe testatur quod aut auarus ut chremes terra premam quoniam chremes nomen senis est in comoediis ibi enim fere senes                                                  auari finguntur unde uidetur non inmerito chremen auarum dixisse sensus autem non studebo nummos adquirere quos thensauris conditos terrae suffodiam per quod ait se nolle nummos habere plures quam qui opus sint ac per quos sollicitam non habeat uitam discinctus aut perdam nepos discinctus ita discinctos pro neglegentibus solemus et nos dicere nepotem autem ueteres ut prodigum ac luxuriosum dicebant quia re uera solutioris delicatiorisque uitae soleant esse qui sub auo nutriantur  beatus ille qui procul negotiis haec widh laudes rusticae uitae continet negotia autem hic molestias urbanae uitae uult intellegi neque excitatur classico miles truci et reliqua eleganter ostendit incommoda uitae quibus rustici carent et superba ciuium p l salutationum officia dicit altas maritat populos proprie maritari arbores dicuntur cum uites his adiunguntur sed speciem pro specie posuit non enim populi maritari sed ulmi solent hinc autem iam commoda rusticae uitae enumerare ac describere incipit uel cum decorum mitibus pomis caput autumnus agris extulit poetica fantasia finxit autumnum quasi corporalem deum pomis coronatum  insitiua decerpens pira merito insitiua nam pirorum arbores quae sponte natae sunt necesse est dura atque aspera poma dent qua muneretur te priape et munero et in muneror in actiua significatione recte dicitur queruntur in siluis aues queruntur inquit quoniam ueteres omnium animalium uoces praeterquam hominum quaerellas dicebant denique et uergil et cantu querulae rumpunt arbusta cicadae inquit et de ranis et ueterem in limo ranae cecinere querellam et de bubus atque omne querellis inpleri nemus fontesque lymphis obstrepunt manantibus somnos quod inuitet leues i l suauis elocutio fontes obstrepunt quod somnos inuitet aut cum tonantis annus hibernus iouis annus hibernus pro hibernum tempus anni nota autem synecdochen est annum pro parte anni dicere sic et uergil nunc frondent siluae nunc formosissimus annus aut amite leui rara tendit retia amites hodieque appellantur forculae quibus retia in uenatione uel in aucupio suspenduntur et est figura efechghsis quia retia doli sunt quod si pudica mulier in partem non ait quod si quodsi et pudica uxor rustico con  tingat nec enim existimat difficile esse rusticam uxorem pudicam esse cum omnes pudicas esse intellegi uelit sed hoc ait quodsi et uxorem habeat qui alioqui pudica est potest autem utique accidere idioma et est consuetudo rustica ut uxor non sit uel quia nondum ducta est uel quia aliquo casu adempta sit sacrum uetustis extruat lignis focum proprie hoc rusticae uitae est focum amare sacrum autem dixit quia ara deorum paenatium est focus et horna dulci uina promens dolio orna uina dicuntur huius anni non ergo dulci dolio ut dictum est sed translaticio epiqetwi dulcia uina intellegamus hoc quoque autem ad idioma rusticae simplicitatis pertinet hornum uinum bibere dapes inemptas apparet uergilianum est scilicet et ille cum de uita rustica loqueretur sic ait dapibus mensas onerabat inemptis non me lucrina iuuerint conchylia magisue rhombus aut scari non me magis iuuerint lucrina conchylia rhombusue aut scari aut scari siquos eois intonata fluctibus hiemps ad hoc uertat mare intellegi uult scaros pisces in orientali mari esse et difficile fieri ut circa italiam capiantur nisi quos inde uiolentia tempestatis adduxerit non afra auis afram autem gallinam numidicam dicit non attagen ionicus cum attagenas feminino genere uulgo dicant adnotandum quod masculino genere hic dixerit attagen autem auis est asiatica inter nobilissimas habita ionicus uero ab ionia dictus quae est regio asiae in qua est urbs efesus  uel agna festis caesa terminalibus uel haedus ereptus lupo iucunde expressit rusticorum frugalitatem uidere fessos uomerem inuersum boues c t l hoc uergilianum illud est aspice aratra iugo referunt suspensa iuuenci languido autem collo lasso et utique uoluptas domino hinc est cogitanti quantum utilitatis ex aratione agro contulerint positosque uernas ditis examen domus hoc est qui uernae ditem dominum faciunt hic ditem frequentem ac familiosam nec ultra hoc ditem domum nunc intellegas cum de rustico patre familias loquitur haec ubi locutus fenerator alfius iam iam futurus rusticus et reliqua urbanissime postremo finxit haec non de sua persona dicta esse sed feneratoris per quod uult intellegi neminem nescire quid iucunditatis habeat uita rustica nec tamen quemquam ab ea in qua consueuerit posse discedere omnem redegit idibus pecuniam quaerit kal ponere exigit inquit a debitoribus pecuniam comparaturus praedia cogitans scilicet iocunditatem uitae illius quam in rusticis laudat sed rursus stimulatus cupiditate usurarum quaerit eam faenori dare  parentis olim siquis impia manu senile guttur fregerit execratur alium significans se eo grauiter uexari edit autem dicendum potius quam edat quia sic declinatur edo es edit deinde modo optatiuo tempore futuro utinam edim edis edit pluraliter utinam edimus editis edint et alium dicendum ut solium dolium non ut uulgo aleum  edit cicutis cicuta herba est uenenatissima o dura messorum ilia qui ferum alium prandent de quibus et uergilius in bucolicis thesthylis et rapido fessis messoribus aestu alia serpyllumque herbas contundit olentes an malas canidia tractauit dapes sub hoc canidiae nomine gratidiam neapolitanam unguentariam intellegi uult quam ut uenificam horatius semper insectatur sed quia non licet probrosum carmen in quemquam scribere idcirco fere poetae similia adfingunt sic et uergilius in bucolicis pro cytheride lycoridem appellat candidum medea mirata est ducem iasonem significat candoris autem nomine et uergilius in significatione pulchritudinis semper utitur ut candidus insuetum miratur limen olympi et candida dido et candida maia notam autem historiam hic in iocum conuertit quasi medea alio perunxerit iasonem ut eum muniret aduersus uim taurorum flammas spirantium qui iussu regis subiciendi erant si uellet pellem auream accipere hoc delibutis ulta donis pelicem serpente fugit alite ut cum ait milens uolens aderat nec munus umeris efficacis herculis de ueste illa lo  quitur sanguine nessi delibuta quam a deianira coniuge oblatam hercules cum induisset incendio eius absumptus est efficacis autem perpetuum epitheton uult esse herculis at siquid umquam tale concupiueris iocose maecenas praecor oportune iocosum appellat cui uidelicet iocos suos commendatos esse uult  lupis et agnis quanta sortitio obtigit tecum mihi discordia est hanc eglogam in pompeium maenam scribit libertum pompei magni qui praefectus classi fuit sexto pompeio bellum aduersum augustum caesarem gerente hic cum classe ad caesarem transierat deinde ad sextum rediit et rursus refugit ad caesarem tecum mihi discordia est accersendum huc extrinsecus tanta sic enim consequens erit elocutio quanta sortitio obtigit discordia lupis et agnis tanta mihi tecum est hibericis peruste funibus latus restibus caesum saepe ac per hoc malum seruum fuisse uult intellegi hibericos                                                autem funes ideo dicit quia in hiberia id est in hispania plurimum spartum nascitur uidesne sacram mentiente te uiam cum bis ter ulnarum toga ut ora uertat huc et huc euntium liberrima indignatio ordo est mentiente te sacram uiam cum bis ter ulnarum toga utor id est uidesne ut euntium ora huc et illuc uertat liberrima indignatio significat autem populum ex indignatione quod ille oblitus condicionis tam magnificus incedat detorquere ab illo aspectum et bene liberrimam indignationem dixit quod libere ac palam hunc uidentes in seruitutem inueherentur cum bis  ter ulnarum toga hoc est cum sex ulnarum toga hanc autem iustam togae mensuram esse intellegendum est sectus flagellis hic triumuiralibus triumuiralibus autem quod dixerit specialis elocutionis genere usum esse pro generali puto neque enim triumuiris tantum sed etiam aliis potestatibus ius est alienos seruos flagellare praeconis ad fastidium aspere donec aliud agentibus triumuiris praeco cum uellet desinere iuberet et appiam mannis territ eleganter mannis quia nimiarum deliciarum afluentia est equos burichos habere mannos autem equos uulgo burichos appellant appiam autem pro qualibet uia posuit an numquid proprie quia falerni agri meminerat quos scilicet appia uia necesse est ire sedilibusque magnus in primis eques othone contempto sedet et magnus eques et sedilibus in primis cum uehementi indignatione dicitur ex quattuordecim autem ordinibus quos lege roscia otho tribunus plebis in theatro equestri ordini dedit duo primi ordines tribuniciis uacabant quid attinet tot ora nauium graui rostrata duci pondere contra latrones atque seruilem manum sensus est quid prodest classem rostratis nauibus ducere aduersum latrones ac fugitiuos quos sextus pompeius armauit et cum hunc patimur tribunicium equitem romanum esse  at o deorum quidquid in caelo regit terras uerba sunt praetextati uociferantis in domo canidiae quem significat ab ea furtim raptum ut necromantiam ex eo faceret et bene abrupta exclamatio in caelo hoc enim perileptum est quidquid in caelo est regens terras  quid iste fert tumultus quid sibi uult hic tumultus tumultum autem dicit rapinae ipsius quam passus est aut quid omnium uultus in unum me truces earum dicit quae cum canidia consciae et ministrae sceleris huius fuerant per hoc inane purpurae d p quo magis oneret atrocitatem sceleris huius praetextatum ac per hoc honestum ac delicatum facit hunc puerum esse inane ergo decus purpurae apud eam inanem intellege quae scilicet sine respectu equitatus eius in eos saeuiat insignibus raptis puer inpube corpus insignia pueri intellege togam praetextam ac bullam et est sxhma efechghsis puer inpube corpus hoc est inpube corpus erat quale posset impia mollire thracum pectora etiam thracum sic dicitur illud apud uergilium quis talia fando myrmedonum dolopumue aut duri miles ulixi pro etiam myrmedonum dolopumue canidia breuibus inplicata uiperis crines et incomptum caput furiali habitu eam describit et breues uiperae perpetuo epiqetwi dicuntur sic enim sunt nota autem figura est elocutionis inligata crines et inligata caput iubet sepulchris caprificos erutas non unde lubet sed ex sepulchris potissimum erutas accipe quoniam inferna ac uenefica esse haec sacrificia intellegi uult talia denique sunt et quae subiciuntur iubet cupressus funebres et cetera plumamque nocturnae strigis  sic dicitur non ut uulgo strigae quia uenit a nominatiuo strix non striga haec autem auis est nocturna mali ominis herbasque quas iolcos atque hiberia mittit uenenorum ferax iolcos urbs est thessaliae thessalia autem uenenorum ferax est hiberiam autem nunc quae in ponto est intellegenda porro autem ut et uergilius ait nascuntur plurima ponto flammis aduri colchicis per ueneficia accendisse sed hoc propter medeam dicitur quae colchis fuit at expedita sagana per totam domum saganam hanc ex consciis ac ministris ueneficii illius accipe expeditam succinctam uidetur dicere abacta nulla ueia conscientia nulla conscientia ablatiui casus est est enim sensus ueia quae nulla mala conscientia remota est longo die bis terque mutatae dapis inemori spectaculo ut magis famis incitaretur puero ait illi anteponi epulas ac saepe mutari exsecta uti medulla et aridum iecur nunc uidetur reddere causam tanti facinoris epithesis dolo malo cositura significat autem canidiam amoris potionem uaro praeparare infert enim non usitatis uare potionibus interminato cum semel fixae cibo intabuissent pupulae fixae cibo non defuisse masculae libidinis ariminensem foliam dicit etiam foliam nomine ueneficam huic sceleri interfuisse  quod ait autem masculae libidinis ad id pertinet quod dicantur quaedam mulieres habere e naturam monstrosae libidinis concubitum cum feminis quo crimine etiam sappho male audiit et otiosa credidit neapolis uidetur significare scelus hoc neapoli factum nam ut supra diximus gratidia haec neapolitana fuit neapolim autem otiosam pro quietam dixit simul quia otiosis id est uitae quietioris aptissimus ille secessus sit hic inresectum saeua dente libido canidia rodens pollicem pro rei atrocitate mira haec idem positura epithesi asperantur inresectum pollicem et saeua et dente liuido sed illud attende ut duabus praepositionibus exaggerata sit facinoris atrocitas inresectum pro ualde et saepius sectum quid dixit aut quid tacuit sensus est quae scelera nunc dixit aut quae silentio praeterire potuit o rebus meis non infideles arbitrae hinc iam canidiae uerba sunt nunc in hostiles domus iram atque numen uertite uaro haec inpraecatur a quo fastidiebatur quale non perfectius meae laborarint manus hinc scias illam ut diximus unguentariam fuisse attende autem elocutionem in soloecismo constitutam qualem non perfectius cum sit dicendum quo non perfectius quid accidit cur dira barbarae minus uenena medeae indignatur uenena sua non ita ut uellet efficacia esse quae uenena medeae essent quibus illa usa sit cum se de pelice sua glauce ulta est cum palla tabo munus inbutum  palla munus figura est quae efechghsis dicitur tabo autem nunc ueneno aliter uergilius huic atro linquuntur sanguine guttae et terram tabo maculant indormit unctis omnium cubilibus obliuione paelicum et reliqua obscura elocutio quae sic ordinanda est indormit cubilibus unctis obliuione omnium paelicum et est sensus nescio cuius sunt praesentiora ueneficia quae cubile unguit medicaminibus per quae medicamina obliuio ei datur omnium paelicum paelices autem canidia pro se sola dixit a a solutus ambulat ueneficiae scientioris carmine hoc est quod ingemuit quod alia scientior ueneficia inuenta sit quam ipsa est ad me recurrens nec uocata mens tua marsis redibit uocibus uoces suas marsas dicit quasi magicas ut sit sensus mens tua magicis meis uocibus semel euocata numquam redibit ad sanitatem aut numquid hoc dicit mens tua a me incantata numquam redibit etiam si marsis uocibus reuocetur marsi autem periti incantationum sunt huic etiam rei uergilius testis est qui de ducet marsorum sic ait                                            spargere qui somnos cantuque manuque solebat fastidienti poculum fastidienti me scilicet misit thyesteas praeces id est diras exsecrationes qualibus in tragoediis thyestes atreum exsecratur uenena magnum fas nefasque non ualent magnum fas uenena sunt si hostibus dentur magnum nefas si amicis non ualent conuertere humanam uicem sensus est  quamuis uenena multum possint non tamen ualent merita in contrarium uertere ut liberentur poena qui male mereantur uices autem appellantur poenae quae in scelerosis admissis remgeruntur diris agam uos dirae ut dixi execrationes dicuntur ac detestationes saeua maledicta agam autem nunc persequar significat uos turba uicatim hinc et hinc saxis petens contundat obscenas anus eleganter quia insanos solent fustibus et lapidibus insectari ut eos a domibus suis fugent et escylenae alites et alibi saepe ostendit in regione aggeris quae est extra portas escylinas solita fuisse pauperum corpora uel comburi uel proici neque hoc parentes heu mihi superstites effugerit spectaculum subaudiendum hic extrinsecus uos et est ordo et sensus talis neque hoc spectaculum effugerit uos o parentes mihi superstites et bene enpaqws id est dolenter iuxta parentum commemorationem gemitus insertus est heu  quid inmerentes hospites uexas canis in hac egloga allegoricos uidetur loqui ad eum qui cum dicacitatis amaritudine insectaretur quietos alioquin homines in eo sibi gloriam adsignarit quod illi cedentes ei uiderentur non sufficere respondere amica uis pastoribus amica nunc pro utili dicitur agam per altas aure sublata niues quaecumque praecedet fera de se hoc poeta dicit significans non defuturam sibi linguae amaritudinem si prouocetur alicuius inprobitate qualis lycambae spretus infido genero  lycambae datiuus casus est archilochum autem significat qui lycamben probrosis uersibus usque eo insectatus est ut ille mortem sibi conscisceret hoc autem eo fecit quod ille filiam suam in matrimonium promissam mox denegasset aut acer hostis bupalo aeque datiuus casus est ut huic bupalo hipponacta significat qui aeque iambicis uersibus bupalum persecutus est inultus ut flebo puer flebo inultus ut puer  quo quo scelesti ruitis eleganter ut in tumultu ab exclamatione incipit ad eos autem dicit qui furiosa mente instaurare bellum ciuile conabantur aut cur dexteris aptantur enses conditi enses qui iam conditi erant cur dextris adcommodantur ut si diceret cur stringitis gladios in uagina iam conditos neque hic lupis mos nec fuit leonibus umquam nisi in dispar feris sensus est ferae non faciunt quod uos o romani sanguinem inuicem petentes nam ferae eiusdem generis inter se pacem habent dispares se insectantur in dispar fer dispar aduerbium est nunc ut si diceret dispariter feris furorne caecus an rapit uis acrior quae est acrior uis quam furor aut numquid deorum ira tacent et albus ora pallor inficit elegans energia quasi his uerbis conuicti steterint deinde conscientia sceleris palluerint sic est acerba fata romanos agunt eleganter quasi tandem inuenit furoris huius causam intulit sic est nam est sensus sine dubio hoc est fato agimur ad hoc bellum supplicium pendentes ob caedem romuli in fratrem admissam sacer nepotibus cruor sacer utique uenerabilis nunc intellegendum nisi forte epitheton ut solet ad ipsum facinus reuocamus ut sacer  cruor pro sacra id est execrabili caede effuso dictum sit sacrum autem et pro execrabili ueteres dixisse notum est etiam apud uergilium quid n m p c auri sacra fames  rogare longo putidam te saeculo in anum libidinosam scribit quam aspernatur est autem sensus cum sis longae aetatis iam et ob id deformis ac putida mirum est te desiderare conplexus meos praesertim cum etiam sine iniuria uirium mearum hoc tibi prouenire non possit et rugis uetus frontem senectus exaret uergilianum est et frontem obscenam rugis arat uelut crudae bouis crudam pro dura aut indomita uidetur dixisse uenterque mollis mollem uentrem necesse est esse cute iam rugosa ac dissoluta et femur tumentibus exile suris additum ingeniosa descriptio nihil enim tam deforme est quam crassiores pedes esse infra genua quam supra sed et illud signate quod additum dixerit quasi non conuenienter in hac diuersitate tumoris et exilitatis additum ergo quasi applicita ibi haec aut adposita uideantur esto beata funus atque imagines ducant triumphales tuum placeas tibi licet generositate ac diuitiis inquit dum modo deformitatem hanc effugere non possis in funere autem nobilissimi cuiusque solebant praeferri imagines maiorum eius quod adhuc obseruari uidemus in funeribus principum  quid quod libelli stoici inter sericos iacere puluillos amant significat illam uindicare sibi studium philosophiae et ob id cum libro frequenter esse ad tegendam scilicet libidinis utilitatem inlitterati non minus nerui rigent quid prodest inquit ostentare te litteratam esse cum nihil te hoc adiuuare possit ad erigendum mihi penem qui litteras nescit nec earum studium habet neruos pro uirili membro dixit et est ordo non minus rigent nerui et rigent pro frigidi sunt accipe ac per hoc lenti et marcentes minusue languet fascinum aeque pro uirili parte posuit quoniam praefascinandis rebus haec membri deformitas adponi solet  quando repositum caecubum ad festas dapes ad hoc repositum ut non nisi ad festas epulas proferretur uictore laetus caesare ut ex inferioribus apparebit eam uictoriam caesaris augusti significat quam de antonio et cleopatra quaesiuerat tecum sub alta sic ioui gratum domo beatae maecenas bibam ut nos ob uictoriam caesaris laeti epulemur quippe cum ipse auctor sit eius uictoriae sonante mixtum tibiis carmen lyra hac dorium illis barbarum nimirum tibiis barbarum diximus autem et supra tres esse species apud graecos omnium numerorum ionicum lydium barbarum ut nuper actus cum freto neptunius dux fugit ustis nauibus ut nuper bibimus subaudiendum cum sextus pompeius freto siciliensi uictus fugatusque est neptunium  autem ducem sextum pompeium noli simpliciter dictum accipere quasi quod in mari dux fuisset sed quod ad eam stultitiam processisset inflammatus pro marinarum rerum felicitate ut neptuni filium se diceret et cyanea ueste obduceretur minatus urbi uincla quae detraxerat seruis amicus perfidis et supra diximus sextum pompeium etiam fugitiuis in sicilia sollicitatis classem armasse romanus eheu posteri negabitis emancipatus feminae qui non intellegunt putant inportunum transitum repente a sexto pompeio ad antonium factum nescientes redire poetam ad initium eglogae ubi ait uictore l c ubi de antonio ac cleopatra uictore uult accipi dein cum parationem praesentis praesentis laetitiae mentione facta sexti pompei et fugae eius reserasset id quod coeperat exsequitur turpitudinemque quae antonii partiumque eius fuit eheu posteri negabitis non credent inquit posteri romanos milites uelut dotales cleopatrae datos tam foeda sunt haec ut non uideantur ab ullo romano admitti potuisse ordo est autem romanus miles et spadonibus seruire rugosis potest adiuuandum hoc pronuntiatione ut et rei indignitas et indignatio dicentis exprimatur                                          sol aspicit conopium conopium quasi retis genus est ad culices prohibendos quo maxime alexandrini utuntur quia ibi ex nilo culices abundant ad hunc frementes uerterunt bis mille equos galli canentes caesarem ordo m galli frementes significat autem equitum gallorum duo milia ab antonii partibus ad caesarem transfugisse  quorum mentio ideo facta est ut romanos qui sub praepositis spadonibus aequo animo militarent magis oneraret per comparationem gallorum qui hoc dedignati ad caesarem se contulerunt hostiliumque nauium portu latent puppes sinistrosum citae ordo est puppes hostilium nauium latent portu quod ad locutionem adtinet adtende mirandam sunekdoxhn et perifrasin sinistrosum citae autem quod dixerit manifestum est alexandriam uersum esse intellegendum autem e litore epiri ubi pugna naualis cum antonio fuit si italiam petas in dextra eas necesse est si alexandriam in sinistra io triumphe tu moraris aureos currus quasi deum inuocat triumphum tu inquit moraris currus qui iam parati sunt tandem ueni et intactas boues id est indomitas feminino autem genere boues non sic dixit quasi feminis tantum triumphantes sacrificent sed quia nescio quid gratius feminino genere boues quam masculino dicuntur denique et uergilius ille meas errare boues ut cernis io triumphe nec in iugurthino parem bello reportasti ducem non tantam inquit gloriam gaius marius de iugurtha triumphauit terra marique uictus hostis punico lugubre mutauit sagum sagum hoc est deposuit coccinam chlamidem antonius qua scilicet ut imperator utebatur et accepit lugubrem id est nigram et utrum ob luctum uictarum partium hoc facit an ut in fuga lateat exercitatas aut petit syrtes noto non noto petit sed exercitatas noto nam et alibi ait  undas exercet auster au fertur incerto mari anafora ad ipsum id est ipse fertur incertus consilii uel quod fluentem nauseam coherceat metire nobis caecubum quia austerissimum est caecubum uinum merito nauseam cohercet et metire inquit quia cyatho hauriebatur ex cratere uinum  mala soluta nauis exit alite ferens olentem maeuium hic est maeuius inportunissimus poeta quem et uergilius cum similia contumelia nominat qui uauium non odit amet tua carmina maeui olentem autem pro putido dictum accipe est enim sxhma litoths mala alite hoc est malo auspicio et adtende alitem hic feminino genere dixisse alibi masculino qualem ministrum fulminis alitem ut horridis utrumque uerberes latus auster memento fluctibus iucunde quasi uento praesenti praecipiat et utrumque latus nauis utique intellegendum est niger rudentis eurus inuerso mari quid est euerso mari an contrariis fluctibus qua tristis orion cadit qua nocte scilicet cum pallas iusto uertit iram ab ilio in impiam aiacis ratem hoc ex uergilii lectione satis notum est et illa non uirilis eiulatio eiulatio potius id dicitur quod est quasi gemitus flentis tropos onomatopoieia ionius udo cum remugiens sinus noto carinam ruperit  udo autem noto hoc est aquoso ac pluuioso opima quodsi praeda curbo litore opimam praedam corpus ipsius meuii intellegamus ex quo apparet et pinguem fuisse  petti nihil me sicut antea iuuat pettium contubernalem adloquitur indicans occupato sibi amore lycisci pueri non libere uersus scribere hic tertius december ex quo destitit inachaia furere siluis honorem decutit siluarum honorem folia arborum et uergilius dixit frigidus et siluis aquilo decussit honorem re uera autem mense fere decembri spoliantur arbores foliis heu me per urbem nam pudet tanti mali fabula quanta fui ordo est eheu me per urbem quanta fabula fui hoc autem quasi de parenthesi inlatum est nam pudet tanti mali quod ideo intulit ut ostenderet cur ingemuisset in quis amantem languor et silentium arguit arguit media syllaba producta pronuntiandum quia praesentis temporis est et latere petitus imo spiritus spiritum non pectore ait quoniam in suspirando constat latera laborare contrane lucrum nihil ualere candidum pauperis ingenium contra lucrum contra studium lucri id est contra auaritiam sensus autem quaerebar tibi plorans quod candor  animi mei et honesta simplicitas sine datis nihil gratiae haberet apud auaram puellam quaerebar adplorans tibi simul calentis inuerecundus deus feruidiore mero arcana promorat loco ordo est simul inuerecundus deus calentis arcana promorat loco et utique amore calentis accipiendum sensus uero hic est cum ebrietas seueritatem pepulerat pectore meo tum ego amoris mei iniuriam flens apud te quaerebar inuerecundum ergo deum liberum uult intellegi quod inuerecundum sese per uinulentiam faceret quod si meis inaestuet praecordiis libera bilis confundit lectorem uarietas elocutionis ab obliqua enim oratione transit ad rectam nam supra oblique dixerat quaerebar tibi nihil ualere candidum pauperis ingenium at haec iam recta est quod si meis inaestuet praecordiis et cetera desinet inparibus certare summotus pudor inparibus aemulis scilicet qui largiri multa possunt cum ego non possim inparibus autem certare per datiuum casum figuratum est ut apud uergilium tibi certet amyntas ubi haec seuerus te palam laudaueram hoc est seuere dixeram adrogans mihi constantiae laudem iussus abire domum a te scilicet quibus lumbos et infregi latus ordo est lumbos et latus unde expedire non amicorum queant libera consilia bene libera quia ueri amici libere solent delicta amicorum castigare studio emendationis nec contumeliae graues non iam amicorum sed ipsius pueri qui amatur  aut teretis pueri id est teretia crura aut brachia habentis teres autem in longum rutundus dicitur  quid tibi uis mulier nigris dignissima barris in mulierem foedam atque anum haec scribit barri autem elefanti dicuntur unde et uox eorum barritus appellatur porro autem elefanti feruntur auersi coire ex quo uidetur poeta dicere cum his eam concumbere debere quia illam non uideant propter deformitatem ipsius nec firmo iuueni hoc est nec ualido qui sufficere libidini tuae possim neque naris obesae hoc est neque occlusae naris ut possim putorem corporis tui ferre polypus an grauis hirsutis cubet hircus in alis polypus non in alis sed in naribus intellegendus qui sudor uietis et quam malus undique membris crescit odor ordo est uietis membris uieta autem dicuntur ex necessitate contorta ut terentius ostendit uietus ueternosus senex necessitate contorta malus undique membris hoc iam pronuntiandum uel efferendum cum admiratione cum paene soluto indomitam properat rabiem sedare aspere cum ex fastidio tui penis languit tu tamen cupiens libidini tuae satisfacere dum moueris sudas delauasque cretam et stercus crocodilli quibus faciem fucare consuesti iamque subando tenta cubilia tectaque rumpit subare proprie sues dicuntur cum libidinantur inde iam translatio facta in cetera animalia tenta autem cubilia lectum dicit restibus siue fasciolis subtentum  uel mea cum saeuis agitat fastidia uerbis uel illud eius quale est cum me quasi per blanditias corripit quod fastidio cum ea concumbam inputans quod excitatiorem uenerem cum inachia amica quam cum ipsa        agam pereat male quae te lesbia quae te inertem monstrauit mihi quaerenti taurum taurum autem pro ualido ac forti concubitore dixit cum mihi cous adesset amyntas hoc est cum non deesset mihi salacissimi adulescentis occasio muricibus tyriis iteratae uellera lanae purpuram tyriam significat quae iterum id est bis tingi conchylio dicitur unde hodieque dibafus appellatur ne foret aequalis inter conuiuia magis quem diligeret mulier sua quam te blanditur dicens magnopere festinam se illi praetiosis purpuris uestem conficere ut ex hoc inter contubernales eius probaret quam ualde illum diligeret  horrida tempestas caelum contraxit et imbres hortatur contubernales ut quoniam caelum pluuium sit nec quicquam agi possit in conuiuium secedant caelum autem pro nubibus accipe et contraxit in unum coegit ac per hoc densas fecit intellegendum et imbres niuesque deducunt iouem suauiter quasi cum imbribus ad terras iuppiter descendat rapiamus amici occasionem de die utrum occasionem quae de die pluuio incidit an ut conuiuia de die dicebantur a primo mane coepta obducta soluatur fronte senectus obducta id est in  rugas contracta ac per hoc saeuera et tristis sic ergo et senectutem pro grauitate ac seueritate accipe tu uina torquato moue consule pressa meo praecipit uina proferri mallio torquato consule defusa quo anno ipse natus sit quod et alibi amforam adloquens ostendit sic dicens o nata mecum consule mallio ad hoc ergo pertinet quod ait mallio torquato meo deus haec fortasse benigna redducet in sedem uice sensus est haec de quibus sollicitus es fortasse benignus restituet tibi deus qui uices rebus humanis constituit et fides cyllenaea id est corda quam mercurius inuenit ac per hoc lyra nobilis ut cecinit grandi centaurus alumno chiro scilicet centaurus alumno id est achilli unde tibi reditum certo subtegmine parcae rupere tale est et illud extremaque lauso parcae fila legunt nec mater domum caerula te reuehit per matrem thetidem atque ex hoc metonymicos mare intellegamus  mollis inertia cur tantam diffuderit imis obliuionem sensibus ad maecenatem loquitur significat illum frequenter de se quaerere cur neglegat carmina scribere deinde quasi interrogationes eius uolens effugere amorem causatur inceptos olim promissum carmen iambos ad umbilicum adducere sxhma efechghsis iambos carmen utrum olim promissum an olim inceptos ambiguum est ad umbilicum adducere pro finire et consummare quia in fine libri umbilici ex ligno aut osse solent poni  non aliter samio dicuntur arsisse bathyllo anacreonta teium adtende per ablatiuum dictum arsisse bathyllo cum et hic supra et uergilius per accusatiuum dixerit formonsum pastor corydon ardebat alexin non elaboratum ad pedem hoc ideo quia ut supra ostendimus lyrici poetae prout libet cuiusque uersus sibi fingunt ureris ipse miser maecenati hoc dicit quia et ipse terentiam dilexit cuius et supra sic meminit manum puella sauio obponat tuo extrema et in sponda cubet quod si non pulchrior ignis accendit obsessam ilion gaude sorte tua in honorem maecenatis gratificatur laudem terentiae helenae eam comparans hoc autem ait si non fuit helena speciosior iucunda haec miseria est et accendit ilion ad amorem magis pertinet quam ad ignem quod troia cremata est nec inmerito dicitur quia ipse amor ignis solet dici  nox erat et caelo fulgebat luna sereno inter minora sidera quaeritur de neaera quod non seruet fidem iuris iurandi quo se obstrinxerat semper cum horatio uicturam deinde horrendum ipsum ius iurandum uult facere noctis silentium erat inquit serenum caelum luna lucebat cum tu magnorum numen laesura deorum ad euentum refert numen laesura deorum quasi cum iuraret iam perfidiam fallendi in animo haberet in uerba iurabas mea hoc est mea per eum uerba concepta iuris iurandi  lentis adhaerens bracchiis mihi adhaerens amplexu bracchiorum cum haec iurares dum pecori lupus et nautis infestus orion huic simile est in freta dum fluuii current dum montibus umbrae lustrabunt conuexa polus dum sidera pascet nam siquid in flacco uiri est id est siquid uirile flaccus in se habet non feret adsiduas potiori te dare noctes potiori non ex sua persona flaccus dixit neque enim riualem sibi suum praefert sed qui apud te potior est nec semel offensae cedet constantia formae qua semel offensa est id est nec uincetur constantia mea a tua forma quominus illam contemnat ac relinquat si certus intrarit dolor si indignationem certam concepero et tu quicumque es felicior ad riualem hoc dicit atque meo nunc superbus incedis malo id est tibi placens ac gloriosus sis peciore et multa diues tellure licebit etiam diuitiis felix sis praeter amorem neaerae tibique pactulus fluat id est abundes auro quia pactolus fluuius aurum ferre dicitur nec te pythagorae fallant arcana renati id est licet doctissimus sis quare autem renatus pythagora dicatur notum est et supra diximus formaque uincas nerea hunc quoque supra rettulimus formosissimum ab homero praedicari hoc uersu nhreus os kallistos anhr upo ilion hlqen heu translatos alio maerebis amores ingemescit iam uicem illius qui relinqui maerebit  ast ego uicissim risero risero modo coniunctiuo dicitur tempore futuro ut est illud terentianum uxori tibi opus esse dixero  altera iam teritur bellis ciuilibus aetas quaeritur in hac egloga quod bellis ciuilibus nullus finis inponatur altera aetas ergo ait alterum saeculum suis et ipsa roma uiribus ruit hoc est quod titus libius ait ut magnitudine laboret sua minacis aut etrusca porsennae manus porsenna rex etruscorum aemula nec uirtus capuae aemula inquit quia imperium ereptuire romanis sperauit nouisque rebus infidelis allobrox hoc ad tempus illud refertur quo catilinae factio coniurauit et paene legati allobrugum illis consenserant nec fera caerulea domuit caeruleos germanos ad colorem oculorum referens dixit impia perdemus deuoti sanguinis aetas hic cluditur periodos inde coepta quam neque finitimi ualuerunt perdere marsi et deuoti sanguinis pro abominati atque exsecrati dictum est ferisque rursus occupabitur solum ingemescit tam desertum futurum solum urbis romae quam fuerit antequam ipsa roma conderetur barbarus heu cineres insistet uictor et urbem non bella barbarica exsecrabatur sed ciuilia quomodo ergo dicit  nisi forte ait futurum ut reliquias attritas bellis ciuilibus urbis romae barbari inuadant quaeque carent uentis et solibus ossa quirini hoc sic dicitur quasi romulus sepultus sit non ad caelum raptus aut discerptus nam uarro post rostra fuisse sepultum romulum dicit forte quid expediat communiter aut melior pars malis carere quaeritis laboribus subdistinguendum hoc enim interrogatiua figura dicitur ait autem fortasse aut omnes communiter aut certe melior pars quaeritis carere malis laboribus melior ergo pro eo quod est maior dictum est sicut apud uergilium nunc adeo melior quoniam pars acta diei est nulla sit hac potior sententia focaeorum elocutionis                 sensus sic est ordinandus si quaeritis quid uobis agendum sit accipite consilium ut nulla sit potior uobis sententia quam eatis quocumque pedes uos ferent uelut focaeorum ciuitas profugit exsecrata agros atque lares patrios fanaque reliquit habitanda apris et rapacibus lupis focaei autem relicto patrio solo in galliam uenerunt massiliamque urbem condiderunt ire pedes quocumque ferunt hoc superioribus iungendum est nulla sit hac potior sententia quam eatis quocumque uos pedes ferunt sic placet an melius quis habet suadere secunda sic placet interrogatiue pronuntiandum est sensus hoc nempe placet an numqui uestrum habet melius quod suadeat et adtende figuram elocutionis an melius quisque habet suadere suadere uadere enim uerbum loco nominis positum est pro suadela quia sic accipiendum an quis habet meliorem suadelam  secunda ratem occupare quid moramur alite hoc iam hortatiue dicitur quasi non proferendo meliorem suadelam confessi sint optimum consilium esse proficiscendi secunda autem alite pro prospero auspicio dicitur ut supra sed iuremus in haec simul imis saxa renarint uadis leuata ne redire sit nefas per hoc reuertendum non esse dicit nec enim saxa umquam renabunt ne conuersa domum pigeat dare lintea quando padus matina lauerit cacumina ne radices quidem matini montis contingere padus potest nedum cacumina quippe cum padus galliae sit matinus calabriae per auxesin ergo uidetur reditum exsecrari in mare seu celsus procurrerit appenninus appenninus mons per mediam italiam porrigitur longe a mari sed eleganter dixit in mare procurret id est promunturium fiet mirus amor iuuet ut tigres subsidere ceruis ipse ex subiectis ostendit quam mirus adulteretur et columba miluo iucunde adulteretur quia dicitur columba nulli alii succumbere quam cui se semel iunxit nisi forte ad id rettulit quod diuersum animal sit miluus ac columba credula nec rauos timeant armenta leones non quae semper credula sunt sed in hoc credula facta ut se leonibus committant ametque salsa leuis hircus aequora duplex diuersitas ut et amet aequora hircus id est ut in mari moretur utque leuis fiat cum alioquin saetosus sit  haec et quae poterunt reditus abscidere dulces eamus omnes exsecrata ciuitas ordo haec exsecrata propter haec exsecratione id est iure iurando interposito et est figurata elocutio eamus ciuitas ut pars in frusta secant dulces autem reditus non de his dicit quippe cum abhorreant eos sed qui alioqui dulces solent esse aut pars indocili melior grege mollis et expes inominata perpraemat cubilia aut omnis ciuitas eamus inquit aut pars maior remaneat quae mollis animi ac sine spe est expersque uirtutis fere autem imperitorum ac deteriorum maior modus est hoc est in melioribus uictor ut ait ille epei ta xereiona nikai inominata perpraemat cubilia inominata numquid sic dictum est ut abominata solet dici an quasi nullo omine ac nulla religione condita et ideo infelicia nos manet oceanus circum uagus arua beata ordo est oceanus circum arua beata uagus fortunatas autem insulas significat et bonum epiqeton oceanus uagus et inputata fronde floret usque uinea bene usque quasi semper aut numquid pro ualde positum quasi ualde frondet ac per hoc fertilis est germinat et numquam fallentis termes oliuae termes appellatur proprie caulis olearum arborum numquam fallentis autem non est perpetuum epitheton oleae sed sibi numquam fallentis suamque pulla ficus ornat arborem eleganter et suam  ornat suam enim ad illud pertinet ut non insertas arbores ficos sed sponte natas intellegamus sic enim e contrario uergilius cum de insitiuis arboribus loqueretur ait miratastque nouas frondes et non sua poma deinde quoniam alibi fici quae sponte nascuntur durae atque inelegantes solent esse hic ait ficus ornat arborem ut pulchram et gratam nasci ostenderet pullam autem nigram significat sicut uergilius ait ne maculis infuscet uellera pullis nascentum unde et pullam uestem appellamus leuis crepante lymfa desilit pede poetica elegantia dictum et leuis lympha et crepante pede desilit simul et sonus uersus imitatur uelocitatem et strepitum aquae currentis refertque tenta grex amicus ubera bene amicus quia refert praedixerat ut sponte uenire ad mulctra id intellegamus pluraque felices mirabimur plura quam supra dixi deinde infert quae sint haec plura utrumque rege temperante caelitum ut nec nimia pluuia humum radat nec rursum siccitas urat non huc argoo contendit remige pinus neque inpudica colchis medeam significat quae iasonem prosecuta cum argonautis nauigauit per quod significat ueneficia ibi ignota esse non huc sidonii torserunt cornua nautae laboriosa nec cohors ulixei subaudiendum si enim huc uenissent nol  lent recedere per sidonios autem cadmum thebarum conditorem uult intellegi ulixei metri causa separatio id est dihaeresis facta est ut materiai et pictai solet dici nisi forte ita declinauit ut diei nam utrumque nomen uidemus producta syllaba terminari ita et paulo post achillei dixit iuppiter illa piae secreuit litora genti hoc est ad hoc secreuit ut pia gente habitarentur quorum piis secunda uate me datur fuga quorum saeculorum scilicet aerei ac ferrei fuga uobis piis datur a me uate id est datur uobis consilio meo ut effugiatis pessuma saecula  iam iam efficaci do manus scientiae in hac egloga figurate cum canidia agit nam quasi satisfaciat lacerat eam eleganti urbanitate scientiae ueneficiorum scilicet intellegendum supplex et oro regna per proserpinae eleganter quasi per deas ipsius eam orat quia ueneficae ecaten incolunt per et dianae non mouenda numina hoc est non lacessenda ut moueantur id est irascantur per atque libros carminum ualentium ordo atque per libros carminum ipsius autem canidiae dicit parce uocibus tandem sacris duocibus uerbis dialogos nunc dicitur sacris quia sacrum et religiosum et exsecrabile significat citumque retro solue solue turbinem retro solue id est quod breuius resolue dicimus et citum id est cito solue turbinem autem dicit quod quasi obligauerit mentem eius mouit nepotem telefus nereidum exempla adfert quibus  ostendat etiam inimicos praecibus eorum quibus irati erant ad miserationem adductos notum autem historia est telefum ab achille uulneratum esse fragmentoque hastae a qua uulneratus erat ab eodem achille curatum homicidam hectorem aliter homicidam hectorem esse dixit quam uulgo dicitur nunc enim pro uiro forti dictum qui multos in bello occiderit heu peruicacis ad pedes achillei de hac diuisione in superiore egloga locutus sum circa nomen ulixis peruicaces autem dicuntur qui in contentione usque ad peruincendum perseuerant amata nautis multum et institoribus amata uocatiui casus est o amata sed et hoc urbanissima contumelia dicitur quasi sub illa laude quod adeo pulchra sit ut a multis ametur fugit iuuentas et uerecundus color sibi dicit horatius haec fugisse per cruciatum quem de carminibus illius patiatur uerecundum autem colorem eleganter pro rubore dixit ex quo significat se pallere tuis capillus albus est odoribus                            nunc ostendit quare supra dixerit fugit iuuentas nullum a labore me reclinat otium laborem animi uult intellegi quasi quibusdam tormentis animi per ueneficia illius crucietur neque est leuare tenta spiritu praecordia figurata elocutio neque est leuare pro neque contingit ut leuentur sabella pectus increpare carmina ipsis inquit malis adductus sum ut credam sabellis carminibus defigi mentes humanas  sabella autem carmina pro marsis posuit et neniam pro incantatione alioquin nenia proprie carmen est quod mortuis cantatur cales uenenis officina colchicis ipsam mulierem officinam uenenorum diserte dixit colchicis autem manifestum est propter medeam dicit quae finis aut quod me manet stipendium stipendium quasi tributum uult intellegi quod apparet ex eo quod statim infert iussas cum fide poenas luam infamis helenae castor offensus uice et cetera stesichorum aiunt excaecatum esse quod infamia carmina in helenam fecisset deinde oraculo admonitum palinodiam fecisse id est contrario carmine eam laudasse et lumina recepisse et tu potes nam solue me dementia ordo est solue me dementia nam et tu potes o nec paternis obsoleta sordibus urbanissime obscura dicitur ironia in contrarium namque accipienda haec quis enim sic laudat qui simpliciter agit o quae non es sordidi generis nec ossa humana ad maleficia colligis et reliqua nouemdialis dissipare pulueres cineres reliquiarum uult intellegi nam nouemdiale dicitur sacrificium quod mortuis fit nona die qua sepultura est nec illud sine amaritudine est in superiore uersu quod anum illam appellet quae adhuc amari uelit et adnotandum pluraliter dixisse pulueres tuusque uenter pactumeius cum per ironiam et haec dicantur uult intellegi illam pactumeium qui filius eius existimabatur subposuisse sibi non peperisse et tuo cruore rubros obstetrix pannos lauit utcum  que fortis exilis puerpera lauit secundum ueterem declinationem praesenti tempore dicitur utcumque autem quotienscumque significat et est sensus quotienscumque paris puerperio sanguinatos pannos obstetrix lauat sed illud argute dictum exilis fortis puerpera quia fortem uult intellegi eo scilicet quod non pepererit exilem autem sub ea specie quasi puerperio facta sit deformis per exilitatem corporis ac maciem naturalem dicit quid obseratis auribus fundis preces facit canidiam respondentem obseratis auribus suis dicit canidia significans se preces eius nolle audire inultus ut tu riseris cocytia uulgata sacrum liberi cupidinis uidetur canidia commisisse horatio secreta sacrificiorum suorum quae ille ridens diuulgauerit cocytia autem sacrum cupidinis esse dixit quia maleficia haec quae per inferna sacra fiunt ad amorem pertinere uult intellegi et liberum cupidinem dixit quod quasi nulli sit obnoxius et omnes amores ludat sic denique et apud uergilium dicitur patris summi qui tela tyfoea temnis cocytia sacra dicuntur quae infernis diis a ueneficis fiunt inde fortasse quod cocytus fluuius sit inferorum et aesquilini pontifex uenefici pontificem nunc quasi censorem ac iudicem dicit quia pontifices de sacris iudicant esquilini autem merito quia ut saepe ostendit extra portas esquilinas hoc est ibi in aggeribus religiones ea sepulchra erant inter quae noctibus illa malefica sacra conficiebat quid proderit ditasse paelignas anus fallit sensus hic  quasi canidia dicat se paelignas anus donis ditasse ut ueneficiorum suorum artes se docerent sed subiecta repugnant huic intellectui ergo sic potius intellegendum quid tibi prodest horati adhibuisse tibi magnis mercedibus paelignas anus quae ueneficiis meis te per carmina liberarent uelociusue miscuisse toxicum per quod tibi horati mortem accerseris ut tormenta uitae carminibus meis inrogata effugeres si tardiora fata te uotis manent si tardius moreris quam optasti nouis ut usque suppetas doloribus hoc est ut suppediteris et quasi ministereris cruciatibus uectabor umeris tunc ego inimicis eques quid est umeris uectabor nisi forte subaudiendum extrinsecus iactantibus aut quid tale sic enim iactare umeros solent qui gloriantes incedunt quod si ita est inimicis eques iungendum erit ut si diceret equitans super inimicos meos aut numquid umeris inimicis quod si ita est inimicis uectabor uectamus intellegemus quasi super inimicorum meorum umeros ero ac sic uectabor atque equitabo fastidiosa tristis aegrimonia uitae fastidiosae scilicet et sunt ablatiui casus fastidiosa aegrimonia terra cedet insolentiae insolentiae nunc quasi nouae potentiae intellegendum curiosus et choro deripere lunam choro stellarum scilicet desideriique temperare poculum id est amoris potionem conficere  plorem artis in te nihil agentis exitum sensus hic est an quae difficiliora facere possim id est cereas imagines animare et lunam caelo euocare et umbras mortuorum inferis elicere ac per hoc potione mentem amore incendere nihil in te potero artis amore incendere nihil in te potero artisque meae circa te inpotentiam flebo horati flacci carminum liber u explicit 