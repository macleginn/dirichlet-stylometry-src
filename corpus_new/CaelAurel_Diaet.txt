

duobus me libris diaeticarum partem traditurum promisi ex quibus
superiore libro respondens de curatione de passionibus de
temporibus et inspectione et de pulsu et de generali
significatione et de typis et de diatritis et de adiutoriis plene
ut arbitror ordinaui nunc de speciali significatione
diaeticarum passionum et de generali curatione respondeamus ut
isto uolumine omnis diaeticarum cura compleatur

 in quot uel quas diuidis partes officia curationis diaeticarum
passionum in quattuor generales celerum tardarum cum
febribus et sine febribus

 quae sunt speciales passiones quae sine febribus esse non
possunt phrenesis lethargia pleuresis peripleumonia

 quae sunt quae cum febribus esse non possunt synanche
apoplexia spasmos ileos satyriasis cholera diarrhoea

 qua ratione celerum passionum curationem praeponis quoniam
frequentes atque urgentiores sunt et earum plurimae et tardae
fiunt quarum superpositio similem celerum exigit curationem

 qua ratione specialis curatio generali subiungitur quoniam
cum specialis tarda est et in paucis inuenitur communis atque
adprehensione facilis est generalis quod manifeste monstrabimus
per singula membra specialis una est in corpore quatenus
species diuiduntur quae a suo genere non differunt

 qua ratione primum de febribus quod omni regioni atque
tempori et naturis corporum et aetatibus omnibus inruunt

 unde febricula dicta est a feruore ueluti ferbicula
nuncupatur

 quomodo adprehendimus febricitantes cum tactui nostro
occurrere senserimus ueluti ex alto ascendentem feruorem plurimum
atque acriorem a naturali totum per corpus exhalantem

 mutatio etiam pulsus febriculae signum confert secundum
ueteres non fert hippocrates enim et euenor et plistonicus solum
feruorem naturalem moderationem excedentem signum febrium
posuerunt ac ceteri successores eorum pulsus disputationis sed
dispari sententia alii enim contra naturam effectam mutationem
sine externae causae aduentu signum febrium uocauerunt ut
agrius alii crebritatem pulsus ultra naturam ut cleophantus
chrysippus et erasistratus alii uehementiam putant ut
asclepiades alii celeritatem et duritiam ut quidam nouelli
inuentores ex quibus aliqui solam pulsus mutationem aliqui
etiam feruoris naturalis signum febriculae posuerunt nos autem
quoniam infinita est mutatio pulsus ob causarum inruentium
proprietates qua re ob facilitates suae mutationis etiam praeter
febrem passionibus tribuitur item quoniam naturalis feruoris
superantia non solum ex febre sed etiam aut solis uapore aut
exercitationis motu uel acris cibi usu efficitur addimus ut per
totum corpus ex alto atque acrior naturali plurimus exhalans
feruor febrium referat signum

 quomodo adprehendis quattuor tempora febriculae hoc est
initium augmentum statum uel declinationem initium febriculae
adprehendo ex primo atque paruo momento feruoris ex alto
naturalis in acriorem qualitatem transeuntis augmentum
excremento qualitatis et quantitatis supradictae significationis
statum ex aequalitate declinationem ex deminutione

 quomodo adprehendis febrium dimissionem limpidam ex
tranquillitate supra dictarum sordidam ex mitigatione

 quae sunt febrium species sunt febres strictae sunt
solutae sunt complexae sunt celeres sunt tardae atque ceteras
temporum differentias habentes

 secundum solam solutionem febricula esse potest cui nihil
stricturae misceatur aliqui hoc fieri negant stricturae enim
effectum febriculam dicunt nos autem id fieri magniter probamus
cum plerumque cardiacos nihil stricturae patientes febrire
ostendimus atque solis constrictiuis adiutoriis releuamus

 quomodo in complexionibus intellegis utrum alterius an
utriusque sit febricula passionis ex accessionibus et
dimissionibus eiusdem febriculae si enim sese cum in certis
stricturae extulerit et tranquillauerit signis eidem
adscribenda erit passioni uel si e contrario solutioni si
autem communibus utrique

 quomodo adprehendis febricitantem in sudorem criticum
declinantem aduenisse ex pulsu magno celeri molli uuido
totiusque corporis superficiei uaporatione cum pruritu cutis et
quadam tactus mollitudine rigoris etiam per corpus alterna
insinuatione dehinc ipsius per poros ueluti humecta exhalatione
tamquam mox e lauacro ueniant aut si in continuatione febrium
tremor frigidus membra pertractans inruerit

 ex quibus signis phreneticum adprehendis ex febricula acuta
cum mentis alienatione atque manuum uano errore ut aliquid suis
digitis adtrectare uideatur ut fimbrias operimentorum quod
graeci crocydismon uocant aut de parietibus leuium stipularum
detractione quod graeci carphologian uocauerunt pulsu etiam
spisso atque paruo

 quomodo discernis phreneticum ab eo qui insania
febricitauerit insania febricitantes alienatione primum mentis
uexantur dehinc febricula consequitur nullo ex supradictis
adtestante manuum errore ut parietes aut operimenta digitis
adtrectare uideantur passiones ipsae praeterea temporum
differentia separantur nam phrenesis celer tantummodo est
insania autem tarda frequentius celer difficile mentis quoque
alienatio in phreneticis cum accessio febrium erit aliqua
mollitur insanis autem febribus desinentibus perseuerat

 unde phrenesis dicta est ab inpedimento mentis graeci enim
mentes phrenas uocant

 ex quibus lethargicum adprehendis ex febricula acuta cum
sensus oppressione ut aut difficulter aut nihil sentiat pulsu
magno raro et inani

 unde lethargia dicta est ab obliuione mentis atque corporis
uacatione motus graeci enim lethen obliuionem argian uacationem
uocant

 ex quibus pleureticum adprehendis ex febre acuta cum dolore
lateris uehementi atque ad iugulum atque palam suae partis
tendente respirationeque difficili cum tussicula cum qua siue
sanguinolenta aut spumosi uel fellei uel purulenti humores
excluduntur leuiatione etiam doloris adtestante quotiens super
id latus quod dolet iacuerit aegrotans

 unde pleuresis dicta est a parte quae ceteris plus patitur
latus enim magis ex ipsa passione uexatur quod graeci pleuran
appellant

 quomodo pleuretici a latus dolentibus differunt quod
pleureticos latus dolentes latus autem dolentes non semper
pleureticos appellamus nisi ceteris adtestantibus signis

 ex quibus peripleumoniam adprehendis ex febre acuta ac
respiratione difficili tussicula cum spumosis sputis grauatione
atque iacendi super latus difficultate at si supini iacuerint
aegrotantes altioribus stramentis subleuato thorace cum capite ut
sedere uideantur facilius supra dicta tolerabunt pulsum autem
uehementem atque celerem habent

 unde peripleumonia dicta est a parte quae plus a ceteris
patitur pulmo enim ex ipsa passione uexatur quem graeci
pleumona appellant

 ex quibus synanchicum adprehendis ex inflammatione cum
rubore faucium atque uuae e confinio uel radice linguae
difficultate etiam transuorandi cibum uel potum et pro
magnitudine tumoris praefocatione cum respirationis difficultate
atque oculorum prominentia aut e contrario tenuitate gutturis
cum tensione in longitudinem porrecti uultus quoque deductione
ut eius partes concidisse uideantur respirationis difficultate
cum praefocatione nulla exstante inflatione duplex enim species
synanches est cum inflatione et sine inflatione quarum
uehementior atque celerior secunda praefocatio

 unde synanche dicta est a continentia spiritus graeci enim
synagein dicunt continere aut a praefocatione suspendii
anchonas enim suspendia uocauerunt

 ex quibus apoplecticum adprehendis ex repenti sensus atque
motus eiectione aut aliqua parte uultus adducta oris etiam
dimissione ut mentum laxius uideatur pulsu paruo celeri cum
articulorum frigido torpore anhelitus rara spiratione cum colore
plumbeo

 unde apoplexia dicta est quod tamquam letali percussu
repentinum casum faciat graeci enim percussum plexin uocauerunt

 quomodo a lethargia apoplecticum discernis primo ex febre
febris enim in omnibus lethargicis antecedit sensuum eiectionem
dehinc ex pulsu lethargicorum enim maior atque rarus est
apoplecticorum paruus et creber sine aliqua febrium
significatione

 ex quibus catalepticum adprehendis ex febre atque uocis
amissione cum mentis tarda intellegentia pulsu magno atque
uehementi oculis patentibus atque intentis palpebris cum fixo
obtutu in augmento febrium in statu autem uel declinatione motus
aliquis efficitur oculorum nam cum eis manum ante oculos
suspendentes abstraxerimus eandem obtutu sequentur aut
digitorum obtractationem pauitantes palpebras recondunt si
clamati fuerint audiunt et non respondent sed oculorum respectu
ad uocem conuersi audisse noscuntur et lacrimantur odoramentis
etiam admotis aut aliquo ciborum gustu commoti ingemiscunt
rubore perfusi declinantibus febribus calido sudore

 ex quibus adprehendis spasmo laborantem ex non uoluntaria
tensione atque conductione partium uel neruorum cum dolore
uehementi atque acuto et pulsu paruo

 ex quibus tetanicum adprehendis ex gutture in longitudinem
extento atque inflexibili positione durato cum dolore uehementi
et duritia musculorum qui buccis insistunt rubore uultus
dentium compressione ut os aperire difficulter possint
conductione neruorum inpediti

 ex quibus opisthotonicum adprehendis ex supino raptu hoc est
a postica parte conducta ceruice cum nimia tensione atque
uehementi dolore dorsi et colli surarum quoque contractu et
manuum et digitorum

 ex quibus emprosthonicum adprehendis ex conductione gutturis
in anteriores partes effecta atque mento pectori adiuncto
tensione ilium et praecordiorum continuo mictus desiderio et
digitorum inpossibili complexione supra dictae passiones si ex
uulnere fuerint effectae in periculum faciles in sanationem
difficiles iudicantur

 quomodo discernimus ab spasmo tremorem et membrorum saltum
ex differentia motus spasmos enim tensione atque conductione
efficitur tremor autem crebra uibratione item membrorum saltus
ex erectione palpitantis et gaudio sine aliqua tensione uel
salutis periculo

 ex quibus hydrophobon adprehendis ex nimio desiderio potus
atque pudore sine aliqua manifesta ratione

 ex quibus cardiacum adprehendis ex antecedentibus
uehementibus febribus et consequenti sudore frigido atque uirium
celerrima debilitate membrorum quoque frigida exhalatione quod
signum est naturalis extincti feruoris quo corpora uiuentium
uigent dehinc ipsius celerrima respiratione atque halucinatione
cum grauatione thoracis pulsu celeri paruo inani ueluti fluido
atque demerso cum tremore et formicali motu quem graeci
myrmecizonta uocant

 unde nomen cardiacae passionis cepit a corde quod graeci
cardian appellant hoc enim grauius ex ipsa passione uexari multi
adseuerant alii uero quod sit letalis passio a corde nominatam
dixerunt quod in nobis principatum uigoris habet

 quomodo discernis critice sudantem hoc est discinctibili
sudore qui est necessarius ab eo qui diaphoresi soluitur non
facilem sed satis necessariam quaestionem proponis nam plurimi
medici eius discretionis ignari salutares sudores stringentes
passiones aegrotantibus reddiderunt et alii diaphoreticos
conlaxantes causa mortis extiterunt unde eorum differentiam
necessario suggerimus ordinandam quae uaria ratione colligitur
nam primum ex praeteritis dehinc ex genere passionum et
magnitudine temporis et sudoris ipsius ordine et quantitate et
qualitate significatio firmatur ex praeteritis inquam cum
consideramus utrum signa sudoris futuri diaphoretici an salutaris
praecesserint ex genere passionum cum qualitatem passionis
adtendimus si enim solutio est sudor etiam inutilis ac
diaphoreticus esse monstratur si uero strictura est adtendenda
magnitudo parua enim passio diaphoresin ferre non potest si
autem magna fuerit adtendendum tempus in statu enim totius
passionis atque temporalis accessionis uel limpida dimissione
criticus sudor ostenditur in initio autem uel augmento
perniciosus ex ordine inquam sudoris ipsius aequalis enim
bonus inaequalis autem malus sudor indicatur ex quantitate
signum accipimus moderationem considerantes modicus enim sudor
bonus inmodicus autem malus accipitur denique recte sudantes ex
accepta inmoderatione diaphoresin incurrunt ex qualitate autem
significationem accipimus cum tactus iudicium adhibemus
salutaris enim sudor calidus tenuis et non male redolens
probatur perniciosus autem frigidus atque sucidus et male
redolens atque loturae carnium similia inuenitur dehinc ex
praesentibus atque concurrentibus signis adfirmanda significatio
est nam diaphoreticis magis paruus atque creber et inbecillis et
inanis inuenitur pulsus thorax etiam grauatur cum respiratione
frequenti iactatione ac desponsione animi uocis etiam
tenuitate adtestante pallore recte autem sudantibus pulsus
erectior respiratio facilis atque lenior efficitur in somno
etiam prona delectatio et omnium aduersorum deminutio cum animae
atque corporis releuatione

 quomodo discernis a cardiaco eum qui ex stomachi passione
sudauerit ex stomachi passione sudare cognoscimus eum qui sine
dolore eiusdem partis uexari fatetur hoc est sub pectore aut
inter palas adtestante aliquo singultu atque post acceptum cibum
pressura corporis cum saliuarum fluore et nausia aut uomitu

 ex quibus cholericum adprehendis ex perseueranti ac iugi
uomitu usque ad flaui humoris effusionem aut uitellis ouorum
similis uel uiridis aut nigri cum uentris nimio fluxu quo humor
spumosus atque creber supra dictorum similis frequente
interuallatione egreditur uirium concadente substantia cum
membrorum frigido torpore crescente passione uultus deductus
atque corpus exhaustum efficitur cum leui sudore pulsus paruus
inbecillis creber cum ardore ac desiderio potus et anhelitus
celerrima respiratione contractio membrorum cum surarum atque
brachiorum tensione ob quam celeritatem concurrentium signorum
graeci eandem passionem monoemeron uocauerunt quod in unius diei
spatio terminetur

 unde cholera nominata est a uomitorum redundantia atque
acrimonia felle effuso graeci enim fel cholen uocauerunt

 ex quibus ileaticum adprehendis ex nimia inflatione
intestinorum et uentris cum abstinentia stercorum peritonaei
etiam inflatione hoc est membranae quae uiscera circumtegit cum
hirta respiratione atque articulorum frigido torpore pulsu
crebro singultu uenti per podicem frequentia nihil releuante
uesicae etiam adtestante consensu

 ex quibus torminosum adprehendis ex leui interuallatione
doloris intestinorum atque tormenti

 ex quibus satyriasin adprehendis ex nimia pudendorum
tensione siue conuersu atque feruore et pruritu cum inmodica
ueneris adpetentia pulsu crebro et anhelitus celeris saeua
respiratione

 ex quibus priapismon adprehendis ex pudendorum tensione siue
conuersu nimio plurimo perseuerante tempore nulloque salutis
periculo uelut in satyriasi occurrente

 unde satyriasis dicta est a saturorum similitudine quos
nimie pronos in uenerem fama uulgauit

 unde priapismus dictus est a priapi similitudine

 ex quibus cephalaeam adprehendis ex tardo dolore capitis
totius aut dimidii quem graeci emicranium uocant

 ex quibus scotomaticum adprehendis ex oculorum caligine cum
capitis uertigine ut omnia secum moueri aegrotantes existiment
aut ante oculos tractus quosdam lanatos aranearum texti
similitudine transire putent quocumque conuerterint adtestante
capitis grauedine et si sedere uoluerint tremore repentino
omnia secum putant inpelli etenim cum se inclinauerint aut ex
alto aspexerint aut circulatim ambulauerint uelut rotae
figulinae uertiginem conspiciunt

 ex quibus eum qui incubone uexatur adprehendis ex difficili
motu corporis atque torpore somno etiam a solito graui quo
sensu obpresso grauatur ut praefocari se dormiente sentiat aut
aliquem sibi inruisse putet qui eius corpus premendo exanimare
contendat

 unde incubo dictus est a mentis atque sensus incubatione
alii autem incubum dicunt quod ex indigestione cibi eueniat
graeci efialten quod ascendisse aliquem supra dormientem fingant

 ex quibus epilepticum adprehendis ex accessione quae eum ita
conturbat ut omnibus sensibus priuetur et omnem motum amittat
ueluti somno alto comprehensus cum pallore atque oris laxamento
ut mentum laxatum uideatur cum spiratione tarda et pulsu magno
aut palpitantibus membris excussu creberrimo cum conuertantur
uultu atque oculis contortis cum stridore gutturis et singultu
ruboris etiam per membra paulatim insinuatione palpebrarum
suspensura aspectu stupido cum stridore dentium et linguae
praependentis hebetudine membrorum frequenti raptu et
praecordiorum suspensa conductione uocis inarticulato sonitu cum
extentione spiramentorum atque uultus in ultimo autem per os ac
nares spumarum emissio consequitur post accessionis terminum
nihil se passum reminiscitur aegrotans sed maestitia confusus
pigro motu consurgit oculis rubentibus atque uultus perseuerante
turbore cum prominentibus uenis ex fronte et oscitatione
frequenti

 unde epilepsia dicta est a sensus atque mentis
adprehensione quibus occupatis etiam corpus possidetur graeci
enim epilepsiam adprehensionem uocant romani hunc morbum
comitialem dicunt

 quibus aliis nominibus epilepsia nuncupatur plurimis nam
dicitur sacra passio quod significatione magnam refert graeci
enim ieran noson uocauerunt ut democritus siue quod diuinum
morbum comitialem dicant siue quod animae misceatur siue quod
ex capite fiat causa quod templum animae tenet haec sacraria
corporis ueteres uocauerunt alii autem puerilem morbum dixerunt
quod is ipsis abundet aetatibus alii caducum dicunt quod
cadentes faciat

 quomodo discernis a catalepticis epilepticos primo ex febre
quam necesse est esse in catalepticis dehinc ex spumarum
eruptione quam necesse est esse in epilepticis per os atque
nares quod a catalepticis supra dicta uice alienum est ut ab
epilepticis febris

 ex quibus insaniam adprehendis ex mentis sine febre
alienatione cum iracundia aut hilaritate aut uanitate aut timore
antecedentibus is quae passionem praecedunt ut capitis dolor
cum grauedine et sonitu atque aurium tinnitus

 unde insania dicta est graeci quidem ab nomine argumenta
ducentes uarias opiniones inducunt manian enim uocauerunt ex
quo nomine multae possunt significationes ostendi nos autem a
mentis turbata sanitate cuius sub dominio corpus agens sanum
dici minime potest insaniam nuncupamus

 ex quibus bulimum adprehendis ex animi atque sensuum
defectu membrorum frigido torpore cum neruorum tremore stomachi
adtenuatione uocis debilitate pulsu tardo humilique supra
dicta accepto uino aut cibo acri cum temporali resumptione
facilius tolerant aegrotantes

 unde bulimus dictus est graeca deriuatione quod magnam
famem faciat bulimum enim grandem famem uocauerunt

 ex quibus phagedaenicum adprehendis ex nimio appetitu cibi
plurimi atque non commasticati properanti transuoratione dehinc
ex consequenti grauatione et tensione atque acceptorum uomitu

 ex quibus melancholicum adprehendis ex odio uitae atque
conuersationis humanae mentis cum uultus maestitia
taciturnitate anxia insidiarum sibi paratarum suspectione cum
fletu inrationabili et nunc mortis nunc uitae cupiditate
inflatione praecordiorum articulorum frigido torpore cum leui
sudore atque colore nigro uel uiridi cum corporis macie ac
debilitate et cibi accepti corruptione cum ructuationibus male
redolentibus hoc est fumosis uel acidis aut bromosis et uomitu
fellium nigrorum aut eorum per uentrem effusione cum intestinorum
tormento hanc passionem latini atram bilem uocauerunt

 ex quibus debilitatem stomachi adprehendis quam graeci
atonian uocauerunt ex appetitu cibi cessante quam anorexiam
uocauerunt pulsu paruo cum animi et membrorum defectu atque post
cibum stomachi grauatione et tensione cum acceptorum tardo
descensu nullis ructuationibus cum sonitu uentris adtestantibus
quod prius cibus digeri coeperit ita ut saepissime corruptus in
uarias qualitates transierit quae ructuationibus acidis uel
fumosis aut bromosis significantur et si a cibo abstinuerit
aegrotans os uentris sibi tamquam ex cucurbitae raptu praefocari
sentiat adtestante sudore cum pulsu paruo et oculorum caligine
ut interdum uisum obscurari sentiat aut defectione interpellatus
cibum quaerat et cum cibum paruum acceperit desinat uel uirium
adtestante debilitate aut corporis nutrimento cessante ut nihil
sauciis ex cibo membris proficiat sed officia uiarum deficiente
nutrimento corpori detrahantur unde cholericus aegrotans
efficitur et ex parua occasione facilis in febrem atque
iracundiam

 ex quibus tumorem stomachi adprehendis ex nimia siti et
iactione animi et corporis atque oris siccitate cum uigiliarum
inquietudine et tumentium partium feruore pulsu crebro
articulorum frigido torpore dolore oris uentris quando basis
patitur quam patitur quam nos recte sessionem uel fundum
appellamus aut inter palas quando superiora stomachi patiuntur
adtestante cibi transuorandi difficultate si autem basis fuerit
in tumore et transuoratio facilis sed digestio difficilis
consequitur cum grauatione tumentium partium et acceptorum
corruptione ex quo inflatio praecordiorum fit ac si totus
stomachus tumuerit omnes supra memoratae partes dolore tenduntur
consequentibus supra dictis

 ex quibus duritiam stomachi adprehendis ex recedentibus
signis transacti tumoris hoc est feruore et dolore manentibus
ceteris quae duritiam significant id est intestinorum ueluti
ligneo sensu adtestante grauitudine ac si in pectore tactui
nostro resistente duritia transuoratione etiam cum
praefocatione

 ex quibus stomachi uentositatem uel inflationem adprehendis
quam graeci pneumatosin uocant ex tensione quam sub pectore
aegrotantis tactu nostro sentimus magis post cibum inflatione
cum ructuationibus continuis ac difficilibus dolore et fastidio
cibi atque potus capitis consensu dehinc interueniente
laxamento ructuationibus releuantur intestinis quoque inflatis
sonitus eorum id est per podicem frequens uentositatis emissio
consequitur

 ex quibus reumatismum stomachi adprehendis ex uuiditate
oris sputo effluenti nausia cum fastidio et uomitu et capti
cibi corruptione

 ex quibus adprehendis uocis amputationem ex spiritus obtunso
sonitu atque hirta uoce aut in totum confusa sine aliqua faucium
ac linguae manifesta ratione

 quid est cynicos spasmos quem recte caninum raptum dicimus
conductio inrationabili raptu effecta atque indulta nunc in
ultima compaginatione buccarum quam graeci uocant nunc labiorum
quam idem chalinon appellant nunc palpebrarum nunc humeri et
collorum aut omnium supra dictorum

 quid est catarrus fluens ad nares aut fauces aut pulmonem

 unde catarrus dictus est a fluore graeci enim catarrun
fluorem uocant

 quibus aliis a speciebus nominibus catarrus appellatur ad
nares factus coryza ad fauces branchos ad pulmonem ptysis

 ex quibus adprehendis ad nares factum catarrum ex grauedine
atque constrictione narium et frontis pruritu cum iugi fluore
humoris tenuis aut crassi atque uiridis cum sternutationibus
continuis et odoratus difficili sensu

 ex quibus ad fauces ex pruritu quodam faucium cum titillatu
uoce obscura adtestante sensu praefocationis et transuorandi
difficultate cum tussicula

 ex quibus ad pulmonem ex grauedine thoracis et tussicula
uehementi cum sputibus spumosis aut pinguibus aut purulentis

 quot significationes sunt fluoris sanguinis duae propria et
abusiua propria est qua ex superioribus partibus labens fluor
sanguinis significatur ut de capite per sensuales uias abusiua
est qua etiam ex inferioribus ascendens fluor significatur ut ex
pulmone uel stomacho nausia et tussicula exclusus inproprium
enim est fluorem uocare id quod ascensu quodam non lapsu fertur
et hoc graeci uersa uice posuerunt deriuationem nominis
intuentes hi enim anagogen uocauerunt quae magis ex inferioribus
ad superiora fluorem significat

 quid fluor sanguinis ab sputu differt quod neque fluor
sanguinis sputus dici proprie potest paruae enim materiae
significationem sputus refert fluor plurimae neque sputus
sanguinis fluor supra dicta ratione paruam enim materiam
sanguinis ex gingiuis aut uua aut faucibus emissam sputum magis
quam fluorem recte nuncupamus

 quot sunt differentiae sanguinis fluoris tres eruptio
uulneratio resudatio

 ex quibus ad prehendis eruptione factum ex repentino atque
limpido sanguinis fluxu nulla antecedente querella uulneris

 ex quibus uulneratione ex eiecta materia humoris purulenti
cum sanguine non limpido et tussicula plurimorum dierum

 ex quibus resudatione ex nullo sensu uulneris quod magis ex
accepto cibo uel poto aut acriore liquore comprobatur

 qui sunt loci ex quibus fluor sanguinis efficitur plurimi
ex supernis faucibus hoc est de broncho quod est gutture ex
faucibus pulmone thorace diaphragmate ex stomacho uentre et
proximis locis de capite ex iecore et splene et ex uena maiore
quae spinae coniuncta est

 ex quibus adprehendis eos qui de supernis faucium partibus
quod est bronchos id est guttur sanguinem proiciunt ex sputu
sanguinis cum quodam excreatu et parui ex asperitate linguae
atque imagine uenulae eo loco de quo sanguis fertur apparente
qui adprehenditur sic si liquoris acrioris gargarismum
acceperint aegrotantes mordicationes eius loci sentiunt

 ex quibus eos qui de faucibus sanguinem proiciunt ex paruo
fluore sanguinis cum humore tenaci et leui tussicula sputibus
excluso

 ex quibus eos qui de pulmone sanguinem proiciunt ex plurimo
atque coaceruato sanguinis fluore spumoso rufo ac feruentissimo
dolore cum uehementi tussicula et thoracis grauedine expulso
aliquando cum stridore pectoris et uocis inarticulatae obtunsione
et raucedine cum genarum rubore

 ex quibus eos qui de thorace proiciunt ex supra dictis
signis sed paulo mitioribus cum dolore lateris aut pectoris
aliquando etiam spinae medio utrarumque palarum quod graeci
metafrenon uocant neque multo fluore nec spumoso sanguine

 ex quibus eos qui de diaphragmate sanguinem proiciunt ex
supra dictis signis excepto dolore hi enim inferius a pectore
dolore cinguntur

 ex quibus qui de stomacho sanguinem proiciunt ex uomitu
plurimi sanguinis atque nigri uel coagulati aliquando puri
aliquando cum cibo adtestante animi defectu cum corporis
iactatione atque fastidio cibi saliuarumque fluentia membrorum
frigido torpore pulsu paruo dolore medio utrarumque palarum
quod graeci metafrenon uocant et magis si acrem liquorem
biberint statim morsum stomachi patiuntur malfiunt
infrigidantur

 ex quibus qui de uentre sanguinem proiciunt ex is quae de
stomacho memorauimus sed paulo uehementioribus nam plerumque
etiam per uentrem quiddam sanguinis emittunt aegrotantes cum
dolore atque tormento et mordicatione mediis praecordiorum

 ex quibus eos qui de proximis locis expuunt ex inspectione
oris aperti de uua aut ex tonsillis uulnerati aut ex gingiuis

 ex quibus eos quibus de capite per sensuales uias sanguis
fluit ex antecedente feruore faciei aut capitis grauedine uel
dolore et tensione uenarum cum titillatu quodam eius partis qua
sanguis fluit cauernarum quae ad os descendunt adeo ut plerumque
dormientibus inquietudines faciat ore inpleto aut faucibus
occupatis et cum quodam excreatu putidus excludatur aut si ad
stomachum uel uentrem defluerit premat aegrotantem donec per
uomitum excludatur accepto praeterea uel transuorato acriore
liquore nulla mordicatio loci sequatur si ad arteriam descendit
tussicula excluditur qua neque ante fuerit uexatus aegrotans nec
post exclusionem sanguinis interpellatur quod de pulmone
proicientium signum est

 ex quibus eos quibus ex iecore hoc est ficato sanguis
proicitur ex dolore capitis cum dextra parte praecordiorum et
colore uiridi uel arquato simili

 ex quibus eos quibus ex splene ex dolore sinistrae partis
capitis uel praecordiorum cum colore plumbeo simili lingua

 ex quibus eos quibus ex uena maiore quae spinae iuncta est
sanguis proicitur ex spinae dolore cum colore uultus et linguae
pallido uel nigro

 ex quibus phthisicos adprehendis ex febre cum tussicula
atque excreationibus uariis sanguinolentis uel liuidis aut
purulentis et pro quantitate exclusae materiae corporis macie
adtestante uirium debilitate

 ex quibus adprehendimus empyicos hoc est saniosos ex
antecedentibus signis quae interiores collectiones
denuntiauerint ut dolore magno cum febribus et horroribus
inordinatis et consequenti repentina sanierum effusione cum
pulsu erectiore

 quomodo empyicos discernis ab haemoptoicis ex separatione
singulolorum quae alternae passioni propria noscuntur nam
phthisicis non repentina effusio sanierum febres etiam cremento
temporis acriores efficiuntur pulsu crebro cum iliorum dolore
empyicis autem repentina effusio sanierum cum febrium
accessione

 ex quibus asthmaticos hoc est anhelitum uel orthopnoeam
adprehendis ex difficili respiratione cum praefocationis sensu
atque grauatione thoracis cum febre plurima laterum etiam
conductione ad superiores partes effecta cum uocis debilitate
uultus rubro colore et tensione tussicula cum sputibus humorosis
et tenuibus aut crassis et supine iacendi difficultate sudore
etiam frequenti pulsu magno nocturna accessione interpellante

 quid differt a peripleumonia celerior passio est cum
febribus orthopnoea autem tarda passio et sine febribus

 ex quibus paralysin adprehendimus ex amisso sensu tactus
aut motu eius partis quae passa est nam ex frigidis aut calidis
rebus nihil sentiunt aegrotantes quando tactus paralysis uitia
nascuntur ut tactum manente motu amittant quando autem admotis
supradictis sentiunt sed eam partem quae patitur mouere in
totum aut ex parte non possunt motus paralysis uitia nascuntur
aut utriusque sensus et motus amissione neque calidum
frigidumque sentiunt neque mouent adtestante etiam grauedine cum
frigido torpore et totius corporis labore ac defectu et partis
quae passa est extensione aut contractione aut artuum totius
corporis 

 quae est paralysis quae paradoxos appellatur qua
ambulantes detinentur gressu comprehenso dehinc rursus paululum
ambulantes retinentur

 ex quibus coeliacum adprehendis ex officio uentris per
omnia turbato nam nunc aspera uel alba uel indigesta nunc
sanguinolenta aut purulenta atque inaequalia egeruntur
aegrotantis stercora eodem die frequenter et parua aut semel et
coaceruata adtestante intestinorum rugitu cum inflatione et
sonitu descendentis cibi quando aegrotantes pallore cutis albida
superficie uirium debilitate macie corporis totius cum
foetore pulsu crebro paruo inbecilli

 unde coeliaci dicti sunt a parte quae passione tenetur
uenter enim patitur quem graeci  appellant

 ex quibus tumorem uentris adprehendis ex dolore cum
extantia resistenti partis mediae quae iecur atque splenem
disterminat cum dolore atque feruore et accepti cibi grauatione
dehinc corruptione et duritia

 quomodo tumorem discernis praecordiorum et supra dictorum
uiscerum praeter inspectionem magis tactu nostro probatur nam
iecoris et splenis dolores rotunditate uel longitudine quae
nullam uicinarum partium communionem adferent praecordiorum
autem tumores ex tensione eaque sine una declinatione terminantis
partis adprehenduntur

 ex quibus adprehendis tumorem praecordiorum ex extantium
partium quae a confinio pectoris uel costarum uel umbilici
terminantur tensione cum dolore et feruore dextrae aut sinistrae
partis

 ex quibus saltum uentris adprehendis quem graeci palmon
uocant ex partibus palpitantibus 

 ex quibus inflationem uentris adprehendis quam graeci
oedema uocant ex eius partis extantia quae tactui nostro facile
cedit nullo adtestante feruore nec sonum reddunt si palma
percussi fuerint

 ex quibus tumorem uel duritiam uel extensionem uentris uel
praecordiorum si omnes in uno fiant omnia supra scripta signa
patiuntur et linguae asperitas et articulorum infrigidatio cum
extensione et dolore sequitur

 ex quibus adprehendis colicum ex dolore sub umbilico
uagante id est ex ilio dextro ad sinistrum tendente et nunc in
splenis perseuerante partibus nunc in iecoris nunc in clunium
nunc in uentris

 unde colici dicti sunt a parte quae patitur colus enim ex
ipsa passione uexatur

 ex quibus adprehendis dysentericum ex stercorum qualitate
aut muculenta uel pinguibus humoribus oblita aut cum rasura
intestinorum nunc purulenta nunc sanguinolenta nunc frustis
sanguinis coagulati commixta quae graeci thrombos appellant
adtestante graui foetore cum dolore ulcerum et fastidio et siti
atque interiorum ardore

 unde dysenteria dicta est a passione intestinorum graeci
enim dysenterian uulnus intestinorum uocant

 ex quibus lientericum adprehendis ex hoc quod cibum mox
acceptum aequalem in multa egerunt humecta et spumosa uel alba
aut urinae similia aut paulatim coaceruata cum dolore et rugitu
intestinorum ilii pondere etiam sine dolore

 unde lienteria dicta est ab intestinorum lenitate eo quod
facilius cibus labendo pertransit leion enim lene entera
intestina graeci uocauerunt

 ex quibus adprehendis eos qui de latis lumbricis uexantur
ex egestis per uentris officium corpusculis mouentibus semini
cucurbitarum perquam similibus aut paulo maioribus cum appetitu
cibi uehementi et pallore corporis aut uitium debilitate
nutrimento cessante quod graeci atrofian uocant adtestante
mordicatione partis quae umbilico subiacet magis ante cibum

 ex quibus adprehendis qui de rotundis uexantur lumbricis ex
mordicatione cum dolore pungenti ac tormento uentris et
intestinorum nausia cum sensu ueluti currentis animalis supra
stomachi summitatem adtestante aliquando uentris fluore cum
fastidio ac debilitate uirium pallore et macie tussicula sicca
parua animi defectu quem graeci lipothymian uocant cum stomacho
turbato qui pessime pressi ingemiscunt aut dentibus stridunt
aut proni iacentes presse mento infixo praeter consuetudinem
dormiunt aut repente clamant et repentino casu demersi
conquiescunt aut uario motu conducti torquentur cum pulsu paruo
crebro inaequali deficiente

 ex quibus adprehendis eos qui ex ascaridibus uexantur ex
pruritu longaonis atque frequenti libidine uentris egerendi nam
plerumque coaceruando in sextarii quantitatem effunduntur
animalia usque ad uirium debilitatem et solutionem membrorum
est enim paruus uermiculus in uentre et donec egerantur
grauedine clunium ac pallore aegrotantem afficiunt dehinc
exclusi morbo subleuante renascuntur

 quomodo discernis insanum ab eo qui ex lumbricis alienatur
proprietatem signorum intuens quae cuique passioni specialiter
tribuuntur nam insanis querella capitis primo occurrit quae
passionem fore denuntiat sequentibus ceteris quae eam
confirmant ex lumbricorum autem uexatione debilitationes
intestinorum ac uentris sequentibus ceteris quae ab insanis
aliena sunt uelut pulsus deficiens ac prona iactatio passionis

 quomodo phreneticum ab eo qui ex lumbricis uexatur
discernis etiam hunc ex capitis antecedente querella et
consequenti iugi perseuerantia carphologiae et crocydismi quorum
uim latinantes cum de ipsa passione diceremus docuimus febrium
adtestante nimietate quarum ex accessione mentis alienatio
augetur dimissione mitigatur ex lumbricis autem debilitatos
neque crocydismus consequitur neque necessarie febris aut si
fuerint non cum earum accessione mentis alienatione asperguntur
aut dimissione releuantur sed iugiter plerumque perseuerant

 quomodo discernis lethargicum ab eo qui lumbricos habens
obmutescit ex his quae lethargicum designant febres acutae
pulsus maior rarus inanis et supine iacendi dispositio uultus
adtestante pallore ac plumbeo colore ex lumbricis autem
comprehensum aliis agnouimus signis nam non necessario febres
eum consequentur pulsus etiam creber atque paruus et inordinatus
occurrit rubro adtestante colore atque prone iacendi
dispositione item lethargicum silere non necesse est in
lumbricorum oppressione per interualla

 quomodo discernis epilepticum ab eo qui ex lumbricis
obmutescit epilepticus diuerso raptu torquetur spumas egerit
necessario ex lumbricis comprehensus non agit spumas tamen sic
patitur sicut cetera designant quae diximus

 quomodo catalepticum discernis a lumbricorum passione
catalepticum cum febre silere necesse est pulsu adtestante magno
ac ueluti percussu ex lumbricis autem oppressum non necessario
febris consequitur similiter obmutescit pulsus etiam paruus
atque creber est adsistens

 quomodo ab apoplectico lumbricosum discernis ex antecedenti
querella in apoplectico capitis in lumbricis oppresso
intestinorum uel uentris dehinc consequentibus signis
apoplecticos enim omnibus sensibus priuari necesse est et supinos
iacere ex lumbricis silentem per interualla exclamare atque
pronum iacere saepius occurrit

 quomodo praefocationem matricis discernis a lumbricorum
oppressione ex antecedente querella intestinorum uel uentris
haud diuersa matrice dehinc ex consequentibus signis nam
matricis raptu ad superiora effecto obmutescunt qui ex ipsa parte
uexantur qui autem ex lumbricis sine matricis querella supra
dicta patiuntur

 quomodo cernis coeliacum ab eo qui lumbricorum uexatione
torquetur ex non occurrentibus signis quae lumbricorum tormento
tribuuntur ut inspiratio difficilis uel praeter consuetudinem
pronae iactationis dispositio cum gemitu et uana exclamatione
manentibus ceteris quae coeliacum significantes docuimus

 quomodo stomachicum discernis ab eo qui lumbricorum
uexatione torquetur ex multo tumore stomachi consequenti
intestinorum perseuerante tormento

 quomodo discernis dysentericum ab eo qui ex lumbricorum
uexatione torquetur ex non occurrenti querella intestinorum uel
uentris quae lumbricorum uexationem significant manentibus
ceteris quae dysentericorum signa docuimus

 quomodo discernis eos qui naturaliter aut ex plurimo cibo
per somnum stridunt atque repente et inaniter exclamant ab is qui
lumbricorum uexatione haec patiuntur singula considerans quae
quibusque specialiter tribuuntur nam qui grauatione cibi haec
patiuntur detractione releuantur at si lumbricorum fuerit
uexatio detracto cibo magis grauantur qui autem haec patiuntur
naturaliter neque tormentum uentris uel intestinorum sentiunt
neque decolorantur

 ex quibus hepaticum adprehendis extantia partis dextrae
praecordiorum ueluti rotunda quae sub costas replet pectoris
partem cum dolore contingente cum grauitudine repulsus usque ad
iugulum partis ipsius ac scapulam tussi arida et pondere in
intestinis et urina fellei coloris cum fastidio et pallore in
facie et febris uel rigor sequitur

 ex quibus spleneticum adprehendis extantia in sinistra
parte praecordiorum ueluti longa quae sub costas molles replet
pectoris partem cum dolore sinistri praecordii tensura et
pondere et fastidio et asperitate linguae cum horrore hoc est
frigore et febris sequitur

 ex quibus adprehendis ictericum quem aliqui arquatum
uocant ex colore totius corporis in fellis qualitatem conuerso
quod magis apparet in alboribus oculorum uel plantarum talis et
uenae quae sub lingua sunt nigrescunt

 unde icterus dictus est ab animalis nomine quod sit
coloris fellei

 unde etiam arquatus dictus est a colore arcus caelestis
quae etiam iris dicitur

 ex quibus cachecticum adprehendis ex uiridi atque pallido
uel plumbeo colore corporisque cessante nutrimento quod graeci
atrofian uocant uirium adtestante debilitate solitoque motu
retardato quod pigrius mouent aegrotantes cum inflatione
corporis et uentris fluore pulsu crebro et paruo cum fastidio et
minctu uiridis urinae sublatente febricula cum frigore spisso

 ex quibus syntecticum adprehendis ex nimia macie atque
corporis conuersione pulsu debili paruo atque oculorum
concauitate praecordiorum tumore cum splenis et iecoris
tensione fastidio cibi adtestante aut uehementi appetitu dehinc
corruptione qua et uessica accepta sentiuntur inualido
digestionis officio cum febricula et uentris ordine turbato ut
nunc post multos dies squibala pauca atque dura excludant nunc
dissoluta frequentius una die atque corrupta

 quomodo discernis phthisicum a syntectico ex propriis suis
signis nam phthisicos tussicula cum saniosis sputibus
consequitur syntecticos autem aut non consequitur aut sine
saniosis admonet sputibus

 ex quibus adprehendis eum qui marasmo demergitur uel atrofia
quod est nutrimenti cessatio ex oculis cauis humectis cum
pituitis pinguibus quod graeci lipos uocant pulsu paruo crebro
cum feruore et inflatione magis articulorum et corpore rubro
tenui temporum adtestante capacitate et aliquando linguae
asperitate cum fastidio cibi

 quid est hydrops extantia uentris ultra modum naturalem
aquoso atque corrupto humore effecta

 unde hydrops nomen accepit ab accidenti hoc est ab humoris
infusi materia graeci enim ydor aquam uocauerunt

 quot uel quae sunt species hydropis duae totius corporis
et uentris quarum prima leucoflegmatia uel yposarca appellatur
secunda in duas rursus diuiditur species est autem humoris uel
spiritus commixta materies sed humore superante ascites spiritu
tympanites uocatur

 ex quibus adprehendis leucoflegmatian ex totius corporis
molli inflatione cum colore subalbido et grauedine atque
inpressis digitis tumore cedente yposarca est carnium
resistente solutioni duritia cum mali odoris spiratione

 ex quibus asciten adprehendis ex inflatione uentris et
sonitu fluctuantis humoris quem graeci ydatismon appellant uel
si palma pulsatur utris semipieni similem sonum reddet ex quo
nomen sumpsit ascos enim graece uter dicitur

 ex quibus tympaniten adprehendis ex rotunda uentris
inflatione cum tensione plurima quae palma percussa tympanorum
respirationem fingat unde et nomen accepit

 ex quibus elephantiasin adprehendis primum ex maculis quae
in initio inpetiginis similes nascuntur et flauae et sine
pruritu atque sine ulla curatione adhibita et sponte transeunt
et rursum renascuntur et eminentes perseuerant dehinc
crassificatae et extantiores et solidae efficiuntur et nigrae
quibus uulneratae partes putrescunt adtestante uocis asperitate
et tussicula et uentris solutione

 unde elephantiasis dicta est secundum aliquos a
magnitudine animalis quod tantum a ceteris maior sit passionibus
quam elephantus ab omnibus animalibus maior est aut quia et
color eorum in superficie corporis supra dicti similis est albi
animalis et  extante etiam nigredine macularum

 ex quibus ischiadicos adprehendis primum ex paruo dolore
ossi quod de ima descendit uertebra unde compaginem exigit hoc
graeci ischion uocauerunt hoc est coxam adtestante formicabili
torpore cum grauedine atque difficultate motus dehinc uehementi
dolore cum punctione quadam et feruore et motus debilitate
descendenti ex inguine ad suram uel tibiam et talum cum uestigio
pedis quae etiam nutrimento cessante eius cruda tenuitas
consequitur

 ex quibus podagricos adprehendis ex tardo dolore pedis
inchoante a maiore digito id est a pollice aut a uestigio aut a
cauitate plantae aliquando cum inmutato atque naturali colore
aliquando cum rubore et inflatione adtestante dolore et frigido
torpore

 unde nomen accepit podagra a pedum dolore quomodo
arthritica ab articulorum dolore

 ex quibus nephriticum adprehendis ex dolore magno utriusque
partis iliorum circa primos clunium nodos cum difficultate
minctus adtestante urinae aquata uel mucilenta qualitate uel
flaua uiridi aut saniosa aliquotiens sanguinolenta aut
corpusculis carnosis uel arenarum similibus confusa uehemens
dolor post minctum consequitur et horror membrorum et
interaneorum tormentum cum inflatione et ructuationibus atque cum
fastidio cibi et potus et articulorum frigido torpore cum
grauedine nutus et febres lenes cum frigoribus modicis et
difficilis respiratio uertigines et cholerum uel flegmatum
uomitus

 ex quibus tumorem uessicae adprehendis ex dolore pubis
atque genitalium et iliorum uel clunium et magis in fine aut
initio minctus adtestante etiam earundem partium feruore cum
strictura et quodam pulsu atque inflatione cum frequenti libidine
minctus et ipsius urinae mutata qualitate ut nunc tenuis nunc
sedimine mucilenta excludatur

 ex quibus duritiam uessicae adprehendis ex feruore atque
dolore cessante et perseuerante inpedimento minctus cum
inflatione et tactui nostro resistente prae tumore uessicae uel
collo uel fundo

 ex quibus psoriasin hoc est scabiem uessicae adprehendis ex
urinae densitate cum pondere et ueluti uessiculis sordidis et
sedimine mucilento atque corpusculis cantabri simili adtestante
dolore cum quadam suauitate pruritus in pube ac folliculo aut
collo uel proximis locis

 ex quibus psammodes in uessica hoc est arenas adprehendis
ex minctus difficultate et sedimine rubicundo et cum eam urinam
colauerimus per linteolum aut in fundum calicis longi arenosa
sedimina inuenimus aut lapides minutos cum dolore et grauedine
renum et uessicae difficultate cum conatione et pruritu ueretri
ut id manibus adtractent

 ex quibus adprehendis lapides generantes in uessica ex
grauedine eiusdem cum pruritu pubis et follicoli genitalium
frequenti adtestante tentigine atque per interuallum minctus
difficultate aut in totum abstinentia cum uehementis doloris
interpellatione testium autem nimia tensione plerisque uero ex
longanonis excludantur hoc est podicis circulo cum frequenti
uentositate at si supini iacuerint aegrotantes facilius minctum
celebrant ipsa quoque urina uario cum sedimine excluditur ut
nunc carnosa nunc frustis solidioribus aut sanguinolentis confusa
egerantur

 quid differt lapidis generatio quam graeci lithogonian
appellant a lapide in uessica constituto lapidis generatio
uessicae passio est qua surgente lapides si nascuntur dietica
curatione curantur lapis est qui iam dudum generatus atque in
uessica constitutus aliae aetates suas detractione adhibenda
ostendit cyrurgia rationem ut urinae reddant denegato officio
aut difficultatem minctus ex qua ratione sui inpedimentum
refert et quia diuersa sunt genera lapidum ideo non uno genere
egeruntur sunt rotundi diuerse magnitudinis sunt longi rufi
subalbidi libidi biangules triangules quadrangules
quinqueangules sunt et asperi sunt et lenes quod si
diuersitatem habent tot et diuersas egestiones per uessicam
minctus

 ex quibus gonorrhoeam adprehendis ex seminis lapsu
creberrimo sine ulla tentigine uirium quoque adtestante
debilitatione cum pallore corporis ac macie

