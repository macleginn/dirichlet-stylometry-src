

 priorum analyticorum aristotelis liber primus  

 primum dicere oportet circa quid et cuius est consideratio
quoniam circa demonstrationem et de disciplina demonstratiua
deinde determinare quid est propositio et quid terminus et quid
syllogismus et quis perfectus et quis imperfectus post ea uero
quid in toto esse uel non esse quid in quolibet et quid dicimus
de omni aut nullo praedicari

propositio  est oratio affirmatiua uel negatiua alicuius de
aliquo haec autem aut uniuersalis aut particularis aut
indefinita dico autem uniuersalem  quae omni aut nulli inest
particularem uero quae alicui aut non alicui aut non omni inest
indefinitam  quae inesse aut non inesse significat sine
uniuersalitate aut particularitate uelut contrariorum esse
eandem disciplinam uel uoluptatem non esse bonum differt autem
demonstratiua propositio a dialectica quoniam demonstratiua
quidem assumptio alterius partis contradictionis est non enim
interrogat sed assumit qui demonstrat dialectica uero
interrogatio contradictionis est nihil uero distabit ad
formandum utriusque syllogismum et enim qui demonstrat et qui
interrogat syllogizat sumens aliquid de aliquo aut inesse aut non
inesse quare erit syllogistica quidem propositio simplex
affirmatiua aut negatiua alicuius de aliquo secundum dictum
modum demonstratiua uero si uera sit et ab initio per
conditionem assumpta dialectica uero percunctanti quidem
interrogatio contradictionis demonstranti uero assumptio
apparentis et concessi quemadmodum in topicis dictum est quid
autem est propositio et quid differt syllogistica et
demonstratiua et dialectica subtiliter quidem in subsequentibus
dicetur ad praesens uero  sufficienter nobis determinatum est 
nunc

terminum uero uoco in quem resoluitur propositio uelut
praedicatum et de quo praedicatur siue adiuncto siue separato
esse et non esse syllogismus uero est oratio in qua positis
aliquibus aliud quid a positis ex necessitate consequitur ex
ipsis esse dico autem ex ipsis esse per ipsa contingere
per ipsa uero contingere nullius extrinsecus termini
indigere ut fiat necessarium perfectum igitur dico syllogismum
qui nullius alius indigeat praeter assumpta ut appareat
necessarius imperfectum uero qui indigeat aut unius aut plurium
quae sunt quidem necessaria per subiectos terminos non autem
sumenda per propositiones in toto uero esse aliud in alio et de
omni praedicari alterum de altero idem est dicimus autem de omni
praedicari quando nihil sit sumendum subiecti de quo alterum non
dicatur et de nullo similiter

 quoniam autem omnis propositio est aut inesse aut necessario
inesse aut contingenter inesse harum  hae quidem affirmatiuae
hae uero negatiuae secundum  allocutiones rursus autem
affirmatiuarum et negatiuarum aliae sunt uniuersales aliae
particulares quaedam indefinitae uniuersalium priuatiuam quidem
 necesse est uniuersaliter terminis conuerti ut si nec ulla
uoluptas bonum nec bonum ullum erit uoluptas praedicatiuam
autem conuerti  necessarium non est uniuersaliter sed in parte
ut si omnis uoluptas bonum et bonum quoddam esse uoluptatem
particularium autem affirmatiuam quidem conuerti necesse est
particulariter nam si uoluptas quaedam bonum et bonum quoddam
erit uoluptas priuatiuam autem non est necessarium non enim
si homo non inest alicui animali et animal non inest alicui
homini

primum ergo sit priuatiua uniuersalis a b propositio si ergo
nulli eorum quae sunt b inest a nec eorum quae sunt a
ulli inerit b si enim alicui uelut c non uerum erit nullum
b esse a nam c eorum quae sunt b aliquid est si uero
omni b inest a et b alicui a inest si enim nulli nec
a ulli b inerit sed dicebatur omni inesse similiter autem
et si particularis est propositio nam si inest a alicui b
et b alicui eorum quae sunt a necessario inerit si enim
nulli nec a ulli b si autem a alicui eorum quae sunt b
non inest non necessario et b alicui a non inerit ut si b
quidem sit animal a uero homo homo enim non omni animali
animal uero omni homini inest

 eodem  modo habebitur et in necessariis propositionibus nam
uniuersalis quidem priuatio uniuersaliter conuertitur
affirmatiuarum autem utraque particulariter si enim necessario
a nulli b inest necessario et b nulli a inerit si enim
alicui contingit et a alicui b utique continget si autem ex
necessitate a omni uel alicui b inest et b alicui a
necessario inerit si autem non necessario nec a alicui b ex
necessitate inest particularis uero priuatiua non conuertitur
propter eandem causam propter quam et supra diximus

in contingentibus uero quoniam multipliciter dicitur contingere
et enim necessarium et non necessarium et possibile contingere
dicimus in affirmatiuis quidem similiter habebitur secundum
conuersionem in omnibus si enim a omni aut alicui b
contingit et b alicui a utique continget si enim nulli nec
a utique ulli b ostensum est enim hoc prius in negatiuis
uero non similiter sed quaecumque quidem contingere dicuntur ex
necessitate non inesse aut non ex necessitate inesse similiter
ut si quis dicat hominem contingere non esse equum aut album
nulli uesti inesse horum enim unum  ex necessitate non inest
alterum uero non necesse est inesse et similiter conuertitur
propositio si enim contingit nulli homini equum esse et hominem
continget esse nulli equo et si album contingit nulli uesti et
uestis continget nulli albo si enim alicui necessario et album
uesti alicui erit ex necessitate hoc quoque ostensum est
prius similiter autem et in particularibus negatiuis
quaecumque uero ut in pluribus  nata  dicuntur contingere
quemadmodum determinamus contingens non similiter se habebunt in
priuatiuis conuersionibus sed uniuersalis quidem priuatiua non
conuertitur propositio particularis uero conuertitur hoc autem
erit manifestum quando de contingente dicemus nunc autem tantum
nobis sit iuxta dicta manifestum quoniam quod contingit nulli
aut alicui non inesse affirmatiuam habet figuram nam contingit
et est similiter ordinatur hoc est  quibus utique
adiacenter praedicatur affirmationem semper facit et omnino ut
esse non bonum uel  non album uel simpliciter  non hoc
ostendetur autem et hoc per consequentia et in conuersionibus
autem similiter habebuntur aliis

 his uero determinatis dicendum est iam de quibus et quando et
quomodo fit omnis syllogismus postea uero dicemus de
demonstratione prius uero de syllogismo dicendum est quam de
demonstratione eo quod uniuersalior est syllogismus nam
demonstratio syllogismus quidam est syllogismus uero non omnis
demonstratio

initium primae figurae
quando igitur termini tres sic habentur ad inuicem ut et
postremum in toto esse medio et medium in toto primo contingat
uel esse uel non esse necesse est extremitatum esse syllogismum
perfectum uoco autem medium  qui et idem in alio et alius in
ipso est qui et positione fit medius extremitates uero quae et
eadem in alio tantum et in qua alius est si enim a de omni b
et b de omni c necesse est a de omni c praedicari
prius enim dictum est quomodo de omni dicimus similiter autem et
si a de nullo b b autem de omni c quoniam a nulli
c inerit si autem primum  omni medio inest medium uero nulli
extremo non erit syllogismus extremitatum nihil enim
necessarium accidit ex his esse et enim omni et nulli contingit
primum postremo inesse quare neque particularis neque
uniuersalis fit necessarius cum autem nihil est necessarium per
hoc non erit syllogismus termini ubi omni inest animal homo
equus ubi nulli animal homo lapis similiter nec tunc erit
syllogismus quando nec primum medio nec medium postremo ulli
inest termini ubi inest scientia linea medicina ubi non
inest scientia linea unitas cum igitur uniuersales sunt
termini manifestum est in hac figura quando erit et quando non
erit syllogismus et cum sit necessarium syllogismos habere
terminos quoniam  si sic habeantur ut diximus erit
syllogismus
sin autem unus quidem terminorum sit uniuersalis alius uero
particularis ad aliud quando uniuersalis quidem ponitur ad
maiorem extremitatem uel praedicatiuus uel priuatiuus
particularis uero ad minorem praedicatiuus necesse est
syllogismum esse perfectum quando autem ad minorem uel 
quolibet modo aliter se habeant termini impossibile dico autem
maiorem quidem extremitatem in qua medium est minorem uero quae
sub medio est insit enim a  omni b b uero alicui c
ergo si de omni praedicatur quod in principio dictum est necesse
est a alicui c inesse et si a quidem nulli b inest b
uero alicui c et necesse est a alicui c non inesse
manifestum est enim et de nullo quomodo dicimus quare erit
syllogismus perfectus similiter autem et si indefinitum sit b
c praedicatiuum nam idem erit syllogismus  indefinito et
particulari sumpto sin autem ad minorem extremitatem uniuersalis
ponatur uel praedicatiuus uel priuatiuus non erit syllogismus
neque affirmatiuus neque negatiuus nec indefinitus neque
particularis ut si a quidem alicui b inest uel non inest
b autem omni c inest termini ubi inest bonum habitus
prudentia ubi non inest bonum habitus indisciplina rursum
si b quidem nulli c a uero alicui b inest uel non inest
uel non omni inest nec sic erit syllogismus termini ubi inest
album equus cygnus ubi non inest album equus coruus
idem autem ipsum et si a b indefinitum sit nec quando unus
quidem in maiore extremitate uniuersaliter fuerit uel
praedicatiuus uel priuatiuus alius uero in minore priuatiuus
particulariter non est syllogismus uel indefinito uel
particulari sumpto uelut si a quidem omni b inest b autem
alicui c non uel non omni inest cui enim utique alicui non
inest medium hoc et omne et nullum sequetur primum subiaceant
enim termini animal homo album deinde et de quibus non
praedicatur album homo sumantur cygnus et nix ergo
animal de uno quidem omni praedicatur de altero uero nullo
quare non erit syllogismus rursum a quidem nulli b insit
b autem alicui c non insit et sint termini inanimatum
homo album deinde sumantur de quibus non praedicatur albus
homo cygnus et nix nam inanimatum de uno quidem omni
praedicatur de altero uero nullo amplius quoniam indefinitum
est alicui eorum quae sunt c non inesse b uere affirmatur
et si nulli inest et si non omni quoniam alicui non inest
sumptis autem huiusmodi terminis ut et nulli inesse non fit
syllogismus hoc enim dictum est prius manifestum est igitur
quoniam sic se habentibus terminis non erit syllogismus esset
enim utique et in his similiter autem apparebit quidem et si
uniuersalis ponatur priuatiua siue ambae extremitates
particulariter sint praedicatiue uel priuatiue seu alia quidem
praedicatiua alia uero priuatiua dicitur uel una quidem
indefinita alia uero definita uel ambae indefinitae nequaquam
erit syllogismus termini uero communes omnium animal album
homo animal album lapis

manifestum est igitur ex iis quae dicta sunt ut si sit
syllogismus in hac figura particularis necesse est terminos sic
 habere ut diximus aliter enim  habentibus nequaquam fit
palam autem est et quoniam omnes qui in hac sunt syllogismi
perfecti sunt omnes enim perficiuntur per ab initio sumptos et
quoniam omnia problemata ostenduntur in hac figura et enim omni
et nulli et alicui et non alicui inesse uoco autem huiusmodi
figuram primam

 initium secundae figurae
quando autem idem alteri quidem omni alteri uero nulli inest uel
utrique omni uel nulli figuram quidem huiusmodi uoco secundam
medium autem in hac dico quod praedicatur de utroque
extremitates autem de quibus dicitur hoc maiorem uero
extremitatem quae medio adiacet minorem quae longius sita est
ponitur autem medium foras quidem extremitatum primum uero
positione perfectus igitur nequaquam erit syllogismus in hac
figura possibilis uero erit et uniuersalibus et non
uniuersalibus existentibus terminis uniuersales igitur cum sint
erit syllogismus quando medium huic quidem omni illi uero nulli
inest si ad alterutrum sit priuatiua aliter autem nequaquam
praedicetur enim m de n quidem nullo de x uero omni
quoniam igitur conuertitur priuatiua nulli m inerit n at
m de omni x dicebatur quare n de nullo x hoc enim
ostensum est prius rursum si m omni quidem n inest x uero
nulli nec x ulli n inerit si enim m nulli x nec x
ulli m inerit at uero m omni n inerat igitur x nulli
n inerit facta est enim rursum prima figura quoniam autem
conuertitur priuatiua et n nulli x inerit quare erit idem
syllogismus est autem ostendere hoc et ad impossibile ducere
quoniam igitur fit syllogismus sic se habentibus terminis
manifestum est sed non perfectus non enim solum ex iis quae ab
initio sumpta sunt sed  ex aliis comprobatur necessarius si
autem m de omni n et de x praedicetur non erit
syllogismus termini inesse substantia animal homo non
inesse substantia animal numerus medium substantia nec
quando nec de n nec de x nullo praedicatur m termini
inesse linea animal homo non inesse linea animal lapis
manifestum est igitur quoniam si sit syllogismus ex
uniuersalibus terminis necesse est terminos  habere ut in
principio diximus aliter enim  habentibus non fit necessarius
si autem ad alterum sit uniuersaliter medium quando ad maius
quidem fuerit uniuersale uel praedicatiue uel priuatiue ad minus
autem  particulare et oppositum uniuersali dico autem opposite
si uniuersalis  priuatiua particulari affirmatiuae uel 
uniuersalis praedicatiua particulari priuatiuae necesse 
fieri syllogismum priuatiuum particulariter si enim m nulli
quidem n et alicui x inest necesse est n alicui x non
inesse quoniam enim conuertitur priuatiua nulli m inerit n
m uero dicebatur alicui x inesse quare n alicui eorum
quae sunt x non inerit fit enim syllogismus per primam
figuram rursum si omni quidem n inest m x uero alicui
non necesse est n alicui x non inesse si enim omni inest
praedicatur autem et m de omni n necesse est m omni x
inesse sed dicebatur alicui non inesse et si m omni quidem
n inest x autem non omni erit syllogismus quoniam non omni
x inest n demonstratio autem eadem si autem de x quidem
omni de n uero non omni praedicatur non erit syllogismus
termini animal substantia coruus animal album coruus
nec quando de x quidem nullo de n uero aliquo termini
inesse animal substantia unitas non inesse animal
substantia scientia

quando igitur oppositum sit uniuersale particulari dictum est
quando erit et quando non erit syllogismus quando autem similis
figurae fuerint propositiones ut ambae priuatiuae uel
affirmatiuae nequaquam erit syllogismus sint enim prius
priuatiuae et uniuersale positum sit ad maiorem extremitatem ut
m nulli quidem n et x alicui non insit contingit nunc et
omni et nulli x inesse n termini quidem nulli inesse
nigrum nix animal omni uero inesse non est sumere eo quod
m alicui quidem x inest alicui  non si enim omni x inest
n et m nulli n etiam m nulli x inerit sed dicebatur
alicui inesse non ergo sic conuenit sumere terminos ex
indefinito autem ostendendum est quoniam enim uere affirmatur
m non inesse alicui x etiam si nulli inest nulli uero cum
insit non est syllogismus manifestum est quoniam nec nunc erit
rursum sint praedicatiuae et uniuersale positum sit similiter
ut m omni quidem n et x alicui insit contingit nunc n et
omni et nulli x inesse termini nulli inesse album cygnus
lapis omni  non erit sumere propter eandem causam quam et
prius sed ex indefinito monstrandum est si autem uniuersale ad
minorem extremitatem sit et m x quidem nulli n uero
alicui non inest contingit n et omni et nulli x inesse
termini inesse album animal coruus non inesse album lapis
coruus similiter autem et si praedicatiuae fuerint
propositiones termini non inesse album animal nix inesse
album animal cygnus manifestum est ergo quoniam si similes
fuerint propositiones siue uniuersales siue particulares
nequaquam fit syllogismus sed nec si alicui utrique inest uel
non inest uel huic quidem illi uero non uel neutro omni uel
indefinite termini autem communes omnium album animal homo
album animal inanimatum

manifestum est igitur ex praedictis quoniam si sic se habeant
termini ad inuicem ut dictum est fit syllogismus ex necessitate
et si sit syllogismus necesse est terminos sic se habere palam
autem et quoniam omnes imperfecti sunt qui  hac figura 
syllogismi omnes enim perficiuntur assumptis quibusdam quae uel
insunt terminis ex necessitate uel ponuntur ut conditiones uelut
quando per impossibile ostendimus et quoniam non fit
affirmatiuus syllogismus in hac figura sed omnes priuatiui et
uniuersales et particulares

 initium tertiae figurae
si autem eidem hoc quidem omni illud uero nulli inest uel
utrumque omni uel nulli figuram quidem huiusmodi uoco tertiam
medium autem in hac dico de quo ambo praedicantur extremitates
uero quae praedicantur maiorem autem extremitatem quae longius
est medio minorem uero quae propius ponitur autem medium foras
quidem extremitatum postremum uero positione perfectus igitur
non fit syllogismus  in hac figura possibilis uero erit et
uniuersaliter et non uniuersaliter terminis existentibus ad
medium uniuersaliter quidem quando et p et r insunt omni
s quoniam alicui r inerit p ex necessitate quoniam enim
conuertitur praedicatiua inerit s alicui r quare quoniam
p inest omni s et s alicui r necesse est p alicui r
inesse fit enim syllogismus per primam figuram est autem et per
impossibile et expositione facere demonstrationem si enim ambo
omni s insunt si sumatur quid eorum quae sunt s ut n
huic et p et r insunt  quare alicui r inest p et si
r omni quidem s p autem nulli inest erit syllogismus
quoniam p alicui r non inerit ex necessitate nam idem modus
 demonstrationis conuersa r s propositione ostendetur
utique et per impossibile quemadmodum in prioribus si autem 
r s quidem nulli p uero omni non erit syllogismus
termini inesse animal equus homo non inesse animal
inanimatum homo nec quando ambo de nullo s dicuntur  erit
syllogismus termini inesse animal equus inanimatum non
inesse homo equus inanimatum medium inanimatum manifestum
igitur et in hac figura quando erit et quando non erit
syllogismus ex uniuersalibus terminis quando enim ambo termini
sunt praedicatiui erit syllogismus quoniam alicui inest
extremitas extremitati quando uero priuatiui non erit quando
autem hic quidem priuatiuus ille uero affirmatiuus si maior
quidem fuerit priuatiuus alter uero affirmatiuus erit
syllogismus quoniam alicui non inest extremitas extremitati si
uero uerso ordine non erit
si autem unus quidem sit uniuersaliter ad medium alter uero
particulariter si uterque sit praedicatiuus necesse est fieri
syllogismum si alteruter sit uniuersalis terminus nam si r
omni s insit p uero alicui necesse est  p alicui r
inesse quoniam enim conuertitur affirmatiua inerit s alicui
p quare quoniam r omni s inest s autem alicui p et
r alicui p inerit quare et p alicui r rursum si r
alicui p uero omni s insit necesse est p alicui r
inesse nam idem modus demonstrationis est autem demonstrare et
per impossibile et expositione quemadmodum  in prioribus

si autem unus quidem sit praedicatiuus alius uero priuatiuus
uniuersalis autem praedicatiuus quando minor  fuerit
praedicatiuus erit syllogismus si enim r omni s p uero
alicui non insit necesse est p alicui r non inesse si enim
p omni r et r omni s et p omni s inerit sed non
inerat monstratur autem et sine deductione si uero sumptum sit
quid eorum quae sunt s cui p non inest quando  maior sit
praedicatiuus non est syllogismus ut si p insit omni s r
autem alicui s non insit termini omni inesse animatum homo
animal nulli uero non est sumere terminos si r inest alicui
 s alicui uero non si enim omni s inest p r autem
alicui s et p inerit alicui r dicebatur autem nulli
inesse sed quemadmodum in prioribus sumendum est ex indefinito
autem cum sit alicui non inesse et quod nulli inest uerum est
dicere alicui non inesse nulli uero cum insit non est
syllogismus manifestum est igitur quoniam non erit syllogismus
si autem priuatiuus sit uniuersalis terminus quando maior 
fuerit priuatiuus minor uero praedicatiuus erit syllogismus si
enim p nulli s r autem alicui inest s et p alicui r
non inerit rursum  erit prima figura rs propositione
conuersa cum autem minor fuerit priuatiuus non erit
syllogismus termini inesse animal homo ferum non inesse
animal scientia ferum medium in utroque ferum nec quando
ambo priuatiui ponuntur sit autem unus quidem uniuersalis alter
uero particularis termini quando minor sit uniuersalis ad medium
animal homo ferum animal scientia ferum quando autem
maior non inesse quidem coruus nix album inesse uero non
est sumere si r alicui quidem inest s alicui autem non
inest si enim p omni r insit r autem alicui s et p
inerit alicui s at dictum est nulli sed ex indefinito
monstrandum est nec si uterque alicui medio inest uel non inest
uel unus quidem inest alter uero non inest uel hic quidem
alicui ille uero non omni uel indefinite nullo modo erit
syllogismus termini autem communes omnium animal homo album
animal inanimatum album

manifestum est igitur  in hac figura quando erit et quando non
erit syllogismus et quoniam se habentibus terminis ut dictum
est fit syllogismus ex necessitate et si sit syllogismus
necesse est terminos sic  habere manifestum etiam quoniam omnes
imperfecti sunt syllogismi in hac figura omnes enim
perficiuntur quibusdam assumptis et quoniam syllogizare
uniuersaliter per hanc figuram non erit neque priuatiue neque
affirmatiue

 palam autem et quoniam in omni figura quando non fit
syllogismus siue praedicatiui siue priuatiui fuerint  termini
uel etiam particulares nihil omnino fit necessarium ex
praedicatiuo autem et priuatiuo  uniuersaliter sumpto priuatiuo
semper fit syllogismus minoris extremitatis ad maiorem uelut si
a quidem omni b uel alicui b autem nulli c conuersis
enim propositionibus necesse est c alicui a non inesse
similiter autem et in aliis figuris semper enim fit per
conuersionem syllogismus patet etiam quoniam indefinitum pro
praedicatiuo particulari positum eundem facit syllogismum in omni
figura

manifestum est autem et quoniam omnes imperfecti syllogismi
finiuntur per primam figuram aut enim demonstratiue aut per
impossibile resoluuntur omnes utrimque autem fit prima figura
demonstratiue quidem perfectis quoniam per conuersionem
perficiebantur omnes conuersio autem primam faciebat figuram
per impossibile uero demonstratis quoniam posita fallacia
syllogismus fit per primam figuram ut in postrema figura si a
et b omni c insunt quoniam a alicui b inest nam si
nulli b autem omni c nulli c inerit a sed erat omni
similiter autem et in aliis

est etiam reducere omnes syllogismos ad primae figurae
uniuersales syllogismos nam qui sunt in secunda manifestum est
quoniam per illos finiuntur uerum non similiter omnes sed
uniuersales quidem priuatiua conuersa particularium autem
uterque per  impossibile adductum est qui uero in prima sunt
particulares quidem perficiuntur et per eosdem est autem et per
secundam figuram ostendere ad impossibile ducentes ut si a
insit omni b et b alicui c quoniam a alicui c inerit
si enim nulli b autem omni nulli c inerit b hoc enim
scimus per secundam figuram similiter  et in priuatiuo fit
demonstratio si enim a nulli b et b alicui c inest et
a alicui c non inerit si enim omni b autem nulli inest
nulli c inerit b haec autem fuit media figura quare
quoniam qui in media figura sunt syllogismi omnes reducuntur in
primae figurae syllogismos uniuersales qui uero particulares in
prima sunt ad eos qui sunt in media manifestum est quoniam et
particulares reducentur ad eos qui in prima figura sunt
uniuersales syllogismos qui uero sunt in tertia si uniuersales
quidem fuerint termini statim perficiuntur per ipsos
syllogismos si autem particulares sumuntur per particulares
syllogismos primae figurae sed hi reducti sunt ad illos quare
et tertiae figurae particulares manifestum est ergo quoniam
omnes reducentur ad primae figurae uniuersales syllogismos

igitur syllogismi inesse uel non inesse ostendentes dictum est
quomodo se habeant et ad eos qui ex eadem sunt figura et ad
alios qui ex aliis

 initium secundae incisionis
quoniam autem aliud est inesse et ex necessitate inesse et
contingere inesse nam multa quidem insunt non tamen ex
necessitate alia uero neque ex necessitate neque insunt omnino
contingit autem inesse manifestum est quoniam et syllogismus
utrisque horum alter erit et non similiter habentibus se
terminis sed alius quidem ex necessariis alius uero ex iis quae
simpliciter sunt alius uero ex contingentibus
ergo in necessariis  fere similiter se habet et in iis quae
insunt similiter enim positis terminis et in iis quae insunt et
in iis quae ex necessitate insunt uel non insunt  erit et non
erit syllogismus uerum differt quod adiacet terminis ex
necessitate inesse uel non inesse nam  priuatiua similiter
conuertitur et in iis quae in toto insunt et de omni similiter
assignabimus ergo in aliis quidem eodem modo ostendetur per
conuersionem  conclusio necessaria quemadmodum inesse in media
autem figura quando erit uniuersalis affirmatiua particularis
uero priuatiua et rursum in tertia quando uniuersalis quidem
praedicatiua particularis uero priuatiua non similiter erit
demonstratio sed necesse est exponentes cui alicui utrumque non
inest  de hoc facere syllogismum nam erit necessarius in his
si autem de exposito est necessarius  et de illo aliquo nam
expositum  illud aliquid est fit autem uterque syllogismus in
propria figura

 initium permixtionis necessarii et inesse
accidit autem quandoque et cum altera propositio sit necessaria
necessarium fieri syllogismum uerum non utralibet sed quae ad
maiorem extremitatem est ut si a quidem b ex necessitate
sumptum est inesse uel non inesse b autem c inesse solum
sic enim sumptis propositionibus ex necessitate a inerit c
uel non inerit nam quoniam omni b ex necessitate inest uel
non inest a c autem aliquid eorum quae sunt b est
manifestum quoniam et c ex necessitate inerit alterum horum si
autem a b  non est necessarium b c autem necessarium
non erit conclusio necessaria si enim est accidet a alicui
b inesse ex necessitate per primam et tertiam figuram hoc
autem falsum est contingit enim tale esse b cui euenit a
nulli inesse est  ex terminis manifestum quoniam non erit
conclusio necessaria ut is a quidem sit motus b autem
animal in quo  sit c homo namque homo animal est ex
necessitate mouetur autem animal non ex necessitate nec homo
similiter autem et si priuatiua sit a b nam eadem
demonstratio in particularibus autem syllogismis si uniuersalis
quidem est necessaria et conclusio necessaria erit si autem
particularis non necessaria siue priuatiua siue praedicatiua
fuerit uniuersalis propositio sit autem primum uniuersalis
necessaria et a quidem omni b insit ex necessitate b
autem alicui c insit solum necesse est  a alicui c inesse
ex necessitate nam c sub b est b autem omni a inerat
ex necessitate similiter autem et si priuatiuus sit syllogismus
nam eadem erit demonstratio si autem particularis est
necessaria non erit conclusio necessaria nihil enim impossibile
accidit quemadmodum nec in uniuersalibus syllogismis
similiter autem et in priuatiuis termini motus animal album
  in secunda autem figura si priuatiua quidem propositio
uniuersalis sit et necessaria et conclusio erit necessaria si
autem praedicatiua non necessaria sit enim primum priuatiua
necessaria et a nulli  b ex necessitate c autem insit
tantum quoniam ergo conuertitur priuatiua et b nulli a
inerit ex necessitate a autem omni c inest quare nulli c
inerit b ex necessitate nam c sub a est similiter autem
et si ad c ponatur priuatio nam si a nulli c contingit et
c nulli a conueniet  a autem omni b inest quare nulli
eorum quae sunt b contingit c fit enim prima figura rursum
non igitur  b c conuertitur enim similiter

si autem praedicatiua propositio est necessaria non erit
conclusio necessaria insit enim a omni b ex necessitate c
autem nulli insit solum conuersa igitur priuatiua fit prima
figura ostensum est autem in prima quoniam cum non est
necessaria quae ad maiorem est priuatiua nec conclusio erit
necessaria quare nec in his erit ex necessitate amplius autem
si conclusio est necessaria accidit c alicui a non inesse ex
necessitate si enim b nulli c inest ex necessitate et c
nulli b inerit ex necessitate b autem alicui a necesse est
inesse siquidem et a omni b ex necessitate inerat quare
c necesse est alicui a non inesse sed nihil prohibet a
huiusmodi sumi cui omni c contingit inesse amplius et si
terminos exponat ostendere quoniam conclusio non est necessaria
ut si sit a animal b autem homo c autem album et
hae propositiones similiter sumantur contingit enim animal nulli
albo inesse nec homo ergo inerit ulli albo sed non ex
necessitate contingit enim hominem fieri album non tamen donec
animal nulli albo inest quare cum huiusmodi quidem fuerint
necessaria erit conclusio simpliciter autem non necessaria

similiter autem  habebit et in particularibus syllogismis
quando priuatiua quidem propositio et uniuersalis fuerit et
necessaria et conclusio erit necessaria quando autem
praedicatiua uniuersalis priuatiua uero particularis non erit
conclusio necessaria sit autem primum priuatiua et uniuersalis
et necessaria et a b quidem nulli contingat inesse ex
necessitate c autem alicui insit quoniam ergo conuertitur
priuatiua et b nulli a utique continget ex necessitate
inesse a autem alicui c inest quare ex necessitate alicui
eorum quae sunt c non inerit b rursum sit praedicatiua et
uniuersalis et necessaria et subiaceat ad b praedicatiuum si
autem a omni b ex necessitate inest c autem alicui non
inest quoniam non inerit b alicui c manifestum est sed non
ex necessitate nam hi idem termini erunt ad demonstrationem qui
in uniuersalibus syllogismis sed nec cum priuatiua necessaria
est particulariter sumpta erit conclusio necessaria nam per
eosdem terminos demonstratio

  in postrema autem figura cum termini uniuersales quidem
sunt  et praedicatiuae utraeque propositiones si alterutra sit
necessaria et conclusio erit necessaria si autem una quidem sit
priuatiua altera uero praedicatiua quando quidem priuatiua
fuerit necessaria et conclusio erit necessaria quando autem
praedicatiua non erit necessaria sint enim primum utraeque
praedicatiuae propositiones et a et b omni c insint
necessaria autem sit a c quoniam igitur b omni c inest
et c alicui b inerit per conuersionem uniuersalis
particulariter quare si a inest omni c ex necessitate et c
alicui b et a alicui b necessarium est inesse nam b
sub c est fit igitur prima figura similiter autem ostendetur
et si bc est necessaria conuertitur enim et c alicui a
quare si omni c inest b ex necessitate et a alicui inerit
ex necessitate

rursum sit a c quidem priuatiua b c uero affirmatiua
necessaria autem sit priuatiua quoniam igitur conuertitur c
alicui b a autem nulli c ex necessitate neque a alicui
b inerit ex necessitate nam b sub c est si autem
praedicatiua sit necessaria non erit conclusio necessaria sit
enim b c praedicatiua et necessaria a c autem priuatiua
et non necessaria quoniam igitur conuertitur affirmatiua inerit
et c alicui b ex necessitate quare si a quidem nulli
eorum quae sunt c inest c autem alicui eorum quae sunt b
et a alicui eorum quae sunt b non inerit sed non ex
necessitate ostensum est enim in prima figura quoniam cum est
priuatiua propositio non necessaria nec conclusio erit
necessaria amplius et si per terminos sit manifestum sit enim
a  bonum in quo  b animal c autem equus igitur
bonum  contingit nulli equo inesse animal uero necesse est omni
inesse sed non necesse est aliquod animal non esse bonum
siquidem contingit omne esse bonum uel si non hoc possibile sed
uigilare uel dormire terminus est ponendus  omne enim
animal susceptibile est horum

si igitur termini uniuersaliter ad medium sint dictum est quando
erit conclusio necessaria si autem alter quidem sit
uniuersalis alter uero particularis praedicatiuus autem uterque
quando uniuersalis fuerit necessarius et conclusio erit
necessaria demonstratio autem eadem quae  prius conuertitur
enim et particularis affirmatiua si igitur necesse est b omni
c inesse a autem sub c est necesse est b alicui a
inesse si autem b alicui a et a alicui b inesse necesse
est conuertitur enim similiter autem et si ac sit
uniuersalis necessaria nam b sub c est si autem particularis
sit necessaria non erit conclusio necessaria sit enim b c
particularis et necessaria a autem insit omni c non tamen
ex necessitate conuersa igitur b c fit prima figura et
uniuersalis  propositio non necessaria particularis autem
necessaria quando autem sic se habent propositiones non est
conclusio necessaria unde nec in his amplius autem et ex
terminis manifestum est sit enim a quidem uigilare b
autem bipes in quo sit c animal ergo b alicui c
necesse est inesse a autem contingit c et a non necessario
b non enim necesse est aliquem bipedem dormire uel uigilare
similiter autem et per eosdem terminos ostendetur et si a c
sit particularis et necessaria

si autem unus quidem terminorum sit praedicatiuus alius uero
priuatiuus quando uniuersalis quidem est priuatiuus et
necessarius et conclusio erit necessaria si enim a nulli c
contingit b autem alicui c inest necesse est a alicui b
non inesse quando  affirmatiuus necessarius ponitur uel
uniuersaliter uel particulariter priuatiuus uero particulariter
non erit conclusio necessaria nam alia quidem omnia quae et in
priori dicemus termini autem quando uniuersalis quidem
affirmatiua sit necessaria uigilare animal homo medium
homo quando uero particularis sit praedicatiuus et necessarius
uigilare animal album animal enim necesse est alicui albo
inesse uigilare autem contingit nulli et non necesse est alicui
animali non inesse uigilare quando autem priuatiuus
particularis sit necessarius bipes moueri animal

 manifestum est igitur quoniam inesse quidem non est
syllogismus si utraeque propositiones non sint in hoc quod
inest necessarius uero est et cum altera solum sit necessaria
in utrisque autem et affirmatiuis et priuatiuis existentibus
syllogismis necesse est alteram propositionem similem esse
conclusioni dico autem similem quae inest  si haec de inesse
est uel necessaria si et haec necessariam quare et hoc palam
quoniam non est conclusio neque necessaria neque est esse non
sumpta uel necessaria uel quae inesse significet propositione
igitur de necessario quomodo fit et quam differentiam habeat ad
id quod inest sufficienter paene dictum est

  de contingente autem post haec dicemus quando et quomodo
et cur erit syllogismus dico autem contingere et contingens
quod cum non sit necessarium ponatur autem esse non erit
propter hoc impossibile nam necessarium aequiuoce contingere
dicimus quoniam autem hoc est contingens manifestum est ex
affirmationibus et negationibus oppositis nam non contingit
esse et impossibile esse et necessarium non esse uel idem
sunt uel sequuntur se ad inuicem quare et opposita his
contingens esse et non impossibile esse et non necessarium
non esse uel idem sunt uel sequuntur se ad inuicem de omni enim
uel affirmatio uel negatio ergo erit contingens non necessarium
et non necessarium contingens accidit autem omnes de
contingenti propositiones conuerti ad inuicem dico autem non
affirmatiuas negatiuis sed quaecumque affirmatiuam habent
figuram secundum oppositionem ut  quae  contingit esse ei
quae  contingit non esse et  quae  contingit omni ei quae
 contingit nulli uel non omni et quae alicui ei quae
non alicui eodem  modo et in aliis quoniam enim quod
contingit non est necessarium quod autem non est necessarium
accidit non esse manifestum est quoniam si contingit a inesse
b continget et non inesse et si omni contingit inesse et
omni continget non inesse similiter autem et in particularibus
affirmationibus nam eadem demonstratio sunt autem huiusmodi
propositiones praedicatiuae quod enim contingit alicui esse
similiter ordinatur quemadmodum quae dicta sunt prius

his autem determinatis rursum dicimus quoniam contingere duobus
modis dicitur uno quidem ut quod in pluribus fit et diminutum a
necessario ut canescere hominem uel augeri uel diminui
uel omnino quicquid natum est inesse hoc enim non continuum
quidem habet necessarium eo quod non semper est homo nam cum
homo est aut ex necessitate aut ut in pluribus est alio autem
infinitum quod et sic et non sic possibile ut animal ambulare
uel ambulante fieri sonitum uel omnino quod a casu fit nihil
enim magis sic natum est fieri uel e contrario conuertitur ergo
et secundum oppositas propositiones utrumque contingens non tamen
eodem modo sed quod natum est quidem esse ei quod est non ex
necessitate esse sic enim contingit non canescere hominem
infinitum autem ei quod nihil magis sic uel alio modo disciplina
autem et syllogismus demonstratiuus ex infinitis  non est eo
quod inordinatum est medium ex iis uero quae nata sunt est et
paene orationes et considerationes fiunt in iis quae sic
contingunt ex his autem euenit  fieri syllogismum non tamen
consuetum est requirere

haec ergo definientur magis in submanentibus nunc autem dicemus
quando et quomodo et quis erit syllogismus ex contingentibus
propositionibus

 quoniam autem contingens hoc huic inesse dupliciter est
assumere aut enim alicui inest hoc aut alicui dicitur idem
inesse nam secundum quod b est a contingere horum alterum
significat aut secundum quod dicitur b aut secundum quod
contingit dici secundum autem quod b est a contingere aut
omni b conuenire a nihil differt manifestum est igitur
quoniam dupliciter dicetur a contingere omni b inesse primum
igitur dicemus si secundum quod est c contingit b et
secundum quod est b contingit a quis erit et qualis
syllogismus sic enim utraeque propositiones sumuntur de
contingenti quando autem secundum quod b inest contingit a
haec quidem est inesse illa uero contingens quare a similiter
figuris incipiendum est quemadmodum et in aliis

 quando igitur a contingit omni b et b omni c
syllogismus erit perfectus quoniam a contingit omni c  hoc
autem manifestum ex definitione nam contingere omni inesse sic
dicebamus similiter autem et si a  contingit nulli b b
autem omni c quoniam a contingit nulli c nam secundum
quod b contingit non a contingere hoc erat nullum dimittere
de iis quae sub b contingunt quando autem a contingit omni
b b autem contingit nulli c propter assumptas quidem
propositiones nullus fit syllogismus conuersa autem b c
secundum contingens fit idem qui et prius quoniam enim
contingit b nulli c inesse continget et omni inesse hoc
autem dictum est prius quare si b  omni c a uero omni
b rursum idem fit syllogismus similiter autem et si ad
utrasque propositiones negatio ponatur contingens dico autem ut
si a contingit nulli b et b nulli c nam propter
assumptas  propositiones nullus fit syllogismus ex conuersis
autem rursus idem erit qui et prius manifestum  igitur quoniam
negatione posita ad minorem extremitatem uel ad utrasque
propositiones aut non fit syllogismus aut fit quidem sed non
perfectus ex conuersione autem fit necessarius

si autem altera quidem propositionum sit uniuersalis altera uero
particularis  ad maiorem  extremitatem posito uniuersali
syllogismus erit perfectus si enim a omni b contingit b
autem alicui c continget a alicui c hoc autem manifestum
ex definitione contingentis rursus si a contingit nulli b
b autem contingat alicui c inesse necesse est a contingere
alicui c non inesse demonstratio autem eadem si autem
priuatiua ponatur particularis propositio uniuersalis autem
affirmatiua positione autem similiter se habente uelut a 
omni b contingat b autem alicui c contingat non inesse
propter assumptas quidem propositiones non fit manifestus
syllogismus conuersa autem particulari et posito b alicui c
contingere inesse eadem erit conclusio quae et prius
quemadmodum in his quae ab initio

si autem  ad maiorem extremitatem  particularis ponatur  ad
minorem autem uniuersalis siue utraeque affirmatiuae ponantur
siue priuatiuae siue non eiusdem figurae siue utraeque
indefinitae seu particulares nullo modo erit syllogismus nihil
enim prohibet b transcendere a et non praedicari in aequali
quo enim b transcendit a sumatur c huic enim neque omni
neque nulli neque alicui neque non alicui contingit a inesse
si quidem conuertuntur de contingenti propositiones et b
pluribus contingit quam a inesse amplius autem et ex terminis
manifestum nam sic se habentibus propositionibus continget
primum postremo et nulli et omni ex necessitate inesse termini 
communes omnium inesse quidem ex necessitate animal album
homo non contingere uero animal album uestis manifestum
est igitur quoniam hoc modo se habentibus terminis nullus fit
syllogismus nam omnis syllogismus aut  inesse est aut
necessarius aut contingens hic autem neque inesse neque
necessarius manifestum quoniam non est nam affirmatiuus perimit
priuatiuum et priuatiuus affirmatiuum relinquitur ergo 
contingens esse hoc autem impossibile ostensum est enim quoniam
sic se habentibus terminis et omni postremo primum ex
necessitate  et nulli contingit inesse quare non erit 
contingens syllogismus nam contingens non erat necessarium

manifestum est etiam quoniam cum uniuersales sunt termini in
contingentibus propositionibus semper fit syllogismus in prima
figura siue sint praedicatiui siue priuatiui uerum ex
praedicatiuis fit  perfectus ex priuatiuis autem imperfectus
oportet autem contingens sumere non in necessariis sed secundum
determinatam definitionem aliquotiens autem latet huiusmodi

  si autem altera quidem inesse altera uero propositionum
contingens sumatur quando quae ad maiorem  est extremitatem
contingens significabit perfecti erunt omnes syllogismi et
contingentis secundum dictam determinationem quando autem  ad
minorem  imperfecti omnes et priuatiui syllogismi neque
contingentis secundum determinationem sed aut nulli aut non omni
ex necessitate inesse si enim nulli aut non omni ex
necessitate contingere dicimus et nulli et non omni inesse
contingat enim a omni b b autem omni c ponatur inesse
quoniam igitur sub b est c a autem contingit omni b
manifestum quoniam et c omni continget fit autem perfectus
syllogismus similiter autem et cum priuatiua sit a b
propositio b c autem affirmatiua et haec quidem contingens
illa uero inesse sit assumpta perfectus erit syllogismus
quoniam a contingit nulli c inesse

quoniam igitur inesse posita ad minorem extremitatem perfecti
fiunt syllogismi manifestum quoniam autem contrarie se habentes
erunt syllogismi per impossibile est monstrandum simul autem
erit manifestum quoniam et imperfecti nam ostensio non est ex
assumptis propositionibus primum autem disputandum est quoniam
si cum est a necesse sit esse b et cum sit possibile esse
a possibile erit b esse ex necessitate sit enim ex sic 
habentibus terminis in uno quidem sit a possibile in altero
autem sit b impossibile si igitur unum quidem sit possibile
quando possibile est fiet si autem alterum impossibile quando
impossibile est utique non fiet simul autem si a possibile et
b est impossibile continget a fieri praeter b autem
fieri et esse nam quod fit quando factum est est oportet
autem sumere non solum in generatione impossibile et possibile
sed et in hoc quod uerum est et in hoc quod inest et quicquid
quolibet modo aliter dicitur possibile in omnibus enim similiter
 habebit amplius a quidem existente b esse non ut uno
quolibet a posito b erit oportet concludere non enim est
nihil ex necessitate uno aliquo existente sed duobus ad minus
uelut quando propositiones sic se habent ut dictum est ad
syllogismum nam si c de d d autem de e et c de e
ex necessitate et si possibile utrumque et conclusio erit
possibilis  ergo si aliquis ponat a quidem propositiones
b autem conclusionem significat non solum posito a ex
necessitate et b esse necessario sed  possibili possibile

hoc autem ostenso manifestum est quoniam falso concesso et non
impossibili et quod accidit per hypothesim falsum erit et non
impossibile ut si a quidem falsum sit non tamen impossibile
cum autem a est et b est igitur et b falsum quidem erit
non tamen impossibile quod enim ostensum est quoniam si cum est
a est b et cum sit possibile a possibile erit esse b
sed subiacet a possibile esse et b erit possibile si enim
impossibile simul idem erit possibile et impossibile

determinatis autem his insit a omni b b autem omni c
contingat necesse est igitur a contingere omni c inesse non
enim contingat b autem omni c maneat ut inesse hoc autem
falsum quidem non tamen impossibile si igitur a quidem non
contingat c b autem omni inest c a non omni b
contingit fit enim syllogismus per tertiam figuram sed
permanebat omni contingere inesse necesse  igitur a omni c
contingere falso enim posito et non impossibili quod accidit
est impossibile est autem et per primam figuram facere
syllogismum posito b inesse c nam si b omni c inest
a autem omni b contingit et omni c contingit a sed
manebat non omni inesse

oportet autem accipere omni inesse non secundum tempus
determinatum ut nunc aut in aliquo tempore sed simpliciter per
huiusmodi  propositiones et syllogismos facimus quoniam
secundum nunc sumpta propositione non est syllogismus nihil enim
fortasse prohibet quandoque et omni mouenti hominem inesse ut
si nihil aliud moueatur moueri autem contingit omni equo sed
homo nulli equo continget amplius sit primum quidem animal
medium autem moueri postremum uero homo  propositiones
quidem similiter se habebunt conclusio igitur necessaria non
contingens ex necessitate enim homo animal manifestum est
igitur quoniam uniuersale sumendum est simpliciter et non
tempore determinato

rursum sit priuatiua propositio uniuersalis a b et
assumatur a quidem nulli b inesse b autem contingat omni
c inesse his igitur positis necesse est ut a contingat
inesse nulli c non enim contingat b autem maneat inesse
c sicuti prius necesse  igitur a alicui b inesse fit
enim syllogismus per tertiam figuram hoc autem impossibile
quare contingit a nulli c posito enim falso impossibile 
quod accidit huiusmodi igitur syllogismus non est eius quod
determinatum est contingens sed nulli inesse ex necessitate nam
eadem est contradictio factae hypothesis posita enim est ex
necessitate a alicui c inesse syllogismus autem per
impossibile oppositae est contradictionis amplius autem et ex
terminis manifestum quoniam non erit conclusio contingens sit
enim a quidem coruus  b autem intelligens  c uero
homo nulli autem b inest a nullum enim intelligens est
coruus b autem contingit omni c omni enim homini inest
intelligere sed a ex necessitate nulli c non igitur
conclusio erit contingens sed nec necessaria semper sit enim
a quidem mobile b autem scientia  c uero homo a
igitur nulli b inerit b autem omni c continget et non
erit conclusio necessaria non enim necesse est  moueri hominem
sed non necesse est quemlibet manifestum est ergo quoniam
conclusio est  nulli ex necessitate inesse sumendi sunt igitur
melius termini

si autem priuatiuum quidem ponatur ad minorem extremitatem
contingere significans ex huiusmodi  sumptis propositionibus
nullus erit syllogismus conuersa autem secundum contingens
propositione erit quemadmodum in priori insit enim a omni
b b autem contingat nulli c sic igitur habentibus se
terminis non erit necessarium si autem conuertatur b c et
sumatur b contingere omni c fiet syllogismus quemadmodum
prius similiter enim habent se termini positione eodem autem
modo et cum priuatiuae sunt utraeque propositiones si autem a
b quidem non inesse b c autem non contingere significet
propter huiusmodi quidem assumptiones nihil fit necessarium
conuersa autem secundum contingens propositione erit syllogismus
sumatur enim a quidem nulli b inesse b autem contingat
nulli c per haec enim  nihil necessarium si autem sumatur
b omni c contingere quod uerum est a b autem propositio
similiter se habeat rursum idem erit syllogismus si autem non
inesse ponatur b omni c et non contingere non inesse non
erit syllogismus  siue sit priuatiua siue affirmatiua a b
propositio termini autem communes ex necessitate quidem inesse
album animal nix non contingere autem album animal pix

manifestum est igitur quoniam cum uniuersales sunt termini et
haec quidem propositionum inesse illa uero sumatur contingens
quando  ad minorem  quidem extremitatem contingens sumitur
propositio semper fit syllogismus uerum alius quidem ex eisdem
alius uero conuersa propositione quando autem ex utrisque  et
propter quam causam diximus

si autem haec quidem propositionum sumatur uniuersalis illa uero
particularis quando ad maiorem quidem extremitatem uniuersalis
ponitur et contingens siue affirmatiue siue negatiue
particularis autem affirmatiue et inesse erit syllogismus
perfectus uelut et cum uniuersales sunt termini demonstratio
autem eadem quae et prius quando autem uniuersalis quidem fuerit
ad maiorem extremitatem inesse autem et non contingens altera
uero particularis et contingens siue negatiuae siue affirmatiuae
ponantur utraeque siue haec quidem negatiue illa uero
affirmatiue semper erit syllogismus imperfectus uerum alii
quidem per impossibile ostenduntur alii uero per conuersionem
contingentis quemadmodum in prioribus erit autem syllogismus
per conuersionem et quando haec quidem uniuersalis ad maiorem
extremitatem posita significat inesse uel non inesse illa uero
particularis  priuatiua significat contingere ut si a quidem
omni b inest aut non inest b autem alicui c contingit non
inesse conuersa enim b c secundum contingens fit
syllogismus quando autem non inesse significat particularis 
non erit syllogismus termini inesse  album animal nix non
inesse autem album animal pix per infinita enim sumenda
demonstratio si autem uniuersale quidem ponatur ad minorem
extremitatem particulare autem ad maiorem siue priuatiue siue
affirmatiue siue de contingenti siue inesse  nullo modo erit
syllogismus

nec cum particulares uel indefinitae ponuntur propositiones siue
contingentis  siue earum quae sunt inesse seu permutatim nec
sic erit syllogismus demonstratio autem eadem quae et in
prioribus termini autem communes inesse quidem ex necessitate
animal album homo non contingere uero animal album
uestis manifestum igitur quoniam uniuersali quidem posito ad
maiorem extremitatem semper fit syllogismus ad minorem autem
numquam ullo modo

  quando autem haec quidem propositionum ex necessitate
inesse uel non inesse illa uero contingere significat
syllogismus quidem erit hoc modo se habentibus terminis et
perfectus quando ad minorem extremitatem ponitur necessarium
conclusio autem si praedicatiui quidem sint termini contingentis
et non inesse erit siue uniuersaliter siue non uniuersaliter
ponantur si autem  alter quidem affirmatiuus alter uero
priuatiuus quando affirmatiuus quidem fuerit necessarius
contingentis et non eius quod  non inest quando autem
priuatiuus et contingentis non inesse et non inesse siue
uniuersales siue non uniuersales sint termini contingere autem
in conclusione eodem modo accipiendum est quo et in prioribus 
ex necessitate autem non inesse non erit syllogismus aliud enim
est non ex necessitate inesse et ex necessitate non inesse

quoniam igitur uniuersalibus existentibus terminis non fit
conclusio necessaria manifestum est insit enim a omni b ex
necessitate b autem contingat omni c erit igitur
syllogismus imperfectus quoniam a contingit omni c inesse
quoniam autem est imperfectus ex demonstratione palam est ad
eundem enim modum ostendetur ad quem  in prioribus rursum a
quidem contingat omni b inesse b autem omni c insit ex
necessitate erit itaque syllogismus quoniam a contingit omni
c inesse sed non quoniam inest et perfectus sed nec
imperfectus statim enim perficitur per illas quae ab initio sunt
propositiones

si autem non similis figurae sint propositiones sit primum
priuatiua necessaria et a quidem contingat nulli b ex
necessitate b autem contingat omni c necesse est igitur a
nulli c inesse ponatur enim inesse aut omni aut alicui
dicebatur autem contingere nulli b quoniam igitur conuertitur
priuatiua et b nulli a continget a autem permanet inesse
c aut omni aut alicui quare nulli aut non omni c continget
b inesse sed inerat omni ex principio manifestum igitur
quoniam et contingentis non inesse fit syllogismus siquidem et
non inesse rursum sit affirmatiua propositio necessaria et a
quidem contingat nulli b inesse b autem insit omni c ex
necessitate ergo erit syllogismus  perfectus sed non eius quod
non inest sed  quod contingit non inesse nam  propositio sic
posita est quae a maiore est extremitate et ad impossibile non
est necessaria nam si ponatur a inesse nulli c manet autem
et a nulli b contingere inesse nihil accidit propter hoc
impossibile si autem ad minorem extremitatem ponatur priuatiua
quando contingere quidem significat syllogismus erit per
conuersionem quemadmodum in prioribus quando autem non
contingere non erit nec quando utraque quidem ponitur
priuatiua si non erit  contingens  ad minorem termini autem
idem inesse quidem album animal nix non inesse autem
album animal pix

eodem autem modo se habebit et in particularibus syllogismis
quando enim fuerit priuatiua necessaria et conclusio erit eius
quod non inest ut si a quidem nulli b contingat inesse b
autem alicui c contingat inesse necesse est a alicui eorum
quae sunt c non inesse si enim omni inest contingit autem
nulli b b nulli a contingit inesse quare si omni c
inest a nulli c contingit b sed ponebatur alicui inesse
quando autem particularis affirmatiua necessaria est  in
priuatiuo syllogismo ut b c aut uniuersalis in affirmatiuo
ut a b non erit inesse syllogismus demonstratio autem
eadem quae et in prioribus si autem uniuersale  ponitur ad
minorem extremitatem uel affirmatiuum uel priuatiuum contingens
particulare autem necessarium non erit syllogismus termini
autem inesse quidem ex necessitate animal album homo non
contingentis autem animal album uestis quando autem
uniuersale quidem sit necessarium particulare autem contingens
cum priuatiuum quidem fuerit uniuersale inesse quidem termini
animal album coruus non inesse autem animal album pix
cum autem affirmatiuum inesse quidem animal album cygnus non
contingere autem animal album nix nec quando indefinitae
sumuntur propositiones aut utraeque particulares nec sic erit
syllogismus termini  communes inesse quidem animal album
homo non inesse autem animal album inanimatum et enim
animal alicui albo album autem inanimato alicui et necessarium
est inesse et non contingit inesse et in contingenti similiter
quare ad omnia utiles sunt termini

manifestum est igitur ex iis quae dicta sunt quoniam similiter
habentibus se terminis et in hoc quod inest et in necessariis 
fit et non fit syllogismus uerum secundum inesse quidem posita
priuatiua propositione eius quod contingit erat syllogismus
secundum necessarium autem priuatiua et contingentis et non
inesse palam autem  quoniam omnes imperfecti sunt syllogismi et
quoniam perficiuntur per praedictas figuras

 ergo methodus quidem de omnibus eadem est et circa
philosophiam et circa artem quamlibet et disciplinam oportet
enim quae insunt et quibus insunt circa unumquodque colligere et
his ut plurimis habundare et haec per tres terminos
considerare destruentem quidem sic construentem uero sic et
secundum ueritatem quidem ex his quae secundum ueritatem scripta
sunt inesse ad dialecticos autem syllogismos ex propositionibus
quae sunt secundum opinionem principia autem syllogismorum
uniuersaliter quidem dicta sunt et quomodo se habeant et quomodo
oportet inquirere ea quatenus non aspiciamus ad omnia quae
dicuntur neque ad eadem construentes et destruentes neque
construentes  de omni aut aliquo et destruentes ab omnibus aut
aliquibus sed ad pauciora et determinata secundum singulum
autem eorum quae sunt eligere ut de bono aut disciplina proprie
autem in unaquaque sunt plures quare principia quidem quae sunt
circa singula experimento est tradere dico autem ut
astrologicam quidem experientiam astrologica disciplina sumptis
enim sufficienter apparentibus sic inuentae sunt astrologicae
demonstrationes similiter autem et circa aliam quamlibet se
habet et artem et disciplinam quare si sumantur quae insunt
circa singulum nostrum est iam demonstrationem prompte
declarare si enim nihil secundum historiam omittatur eorum quae
subtiliter et uere insunt rebus habebimus de omni cuius quidem
est demonstratio hanc inuenire et demonstrare cuius autem non
nata est demonstratio hoc facere manifestum

uniuersaliter ergo quo oportet modo propositiones eligere paene
dictum est studiose autem pertransiuimus in eo negotio quod
circa dialecticam est

 quoniam autem diuisio per genera parua quaedam particula est
dictae methodi facile uidere est enim diuisio uelut infirmus
syllogismus nam quod oportet quidem ostendere petit syllogizat
uero semper aliquid superiorum primum autem idem hoc latuit
omnes utentes ea et suadere conati sunt uelut esset possibile de
substantia demonstrationem fieri et de eo quod est quid est
quare neque quoniam contingebat syllogizare eos qui diuidunt
intellexerunt neque quoniam sic contingebat quemadmodum diximus
ergo in demonstrationibus quidem cum oportet quid syllogizare
esse oportet medium per quod fit syllogismus et minus semper
esse et  de tota priori extremitate diuisio autem e contrario
fit nam uniuersalius sumit medium sit enim animal quidem in
quo a mortale autem in quo b et immortale in quo c
homo uero cuius terminum oportet sumere in quo d omne ergo
animal accipit aut mortale aut immortale hoc autem est quicquid
est a omne esse aut b aut c rursus hominem semper qui
diuidit ponit animal esse quare de d sumit a esse ergo
syllogismus quidem est quoniam d aut b aut c omne est
quare hominem aut mortalem aut immortalem oportet sumere 
mortale quidem aut immortale necessarium est esse animal mortale
autem non necessarium esse sed petitur hoc autem erat quod
oportebat syllogizare et rursum qui ponit a quidem animal
mortale in quo autem b pedes habens in quo autem c non
habens pedes hominem uero d similiter sumit a quidem aut
in b aut in cesse omne enim animal mortale aut pedes habens
aut non habens pedes est de d autem a nam hominem animal
mortale sumpsit esse quare pedes habens aut non habens pedes
esse animal necesse est hominem pedes habens autem non necesse
sed sumit hoc autem erat quod oportebat rursum ostendere et ad
hunc modum semper diuidentibus uniuersale quidem accidit eis
medium sumere de quo  oportebat ostendere et differentias
extremitates finem autem quoniam hoc est homo aut quicquid erit
quod quaeritur nihil autem dicunt planum ut necessarium esse
et enim aliam uiam faciunt omnem neque contingentes idoneitates
opinantes inesse

manifestum autem quoniam neque destruere hac uia est neque de
accidente aliquid aut de proprio syllogizare neque de genere
neque in quibus ignoratur utrum hoc modo aut illo se habeat ut
putas ne diameter asymmeter aut symmeter est si enim sumat
quoniam omnis longitudo uel symmeter est uel asymmeter diameter
autem longitudo syllogizatum est quoniam uel asymmeter uel
symmeter est diameter si autem sumat asymmeter quod oportebat
syllogizare sumet non ergo est ostendere nam uia quidem haec
per hanc autem non est ostendere symmetrum aut asymmetrum in quo
a longitudo b aut symmeter aut asymmeter diameter
c manifestum est igitur quoniam neque ad omnem considerationem
congruit inquisitionis modus neque in quibus maxime uidetur
conuenire in his est utilis ex quibus ergo demonstrationes
fiunt et quomodo et ad quae perspiciendum secundum unamquamque
propositionem manifestum ex praedictis

 reduplicatum autem in propositionibus ad primam extremitatem
ponendum non ad medium dico autem ut si fiat syllogismus
quoniam iustitiae est disciplina quoniam bonum  in eo quod
bonum ad primam extremitatem ponendum sit enim a disciplina
quoniam bonum in quo autem b bonum in quo uero c
iustitia ergo a uerum est de b praedicari nam boni est
disciplina quoniam bonum sed et b de c nam iustitia quod
bonum est sic ergo fit resolutio si autem ad b ponatur
quoniam bonum non erit nam a quidem de b uerum erit b
autem de c non erit uerum nam bonum quoniam bonum praedicare
de iustitia falsum et non intelligibile similiter autem et si
salubre ostendatur quoniam disciplinatum est in eo quod bonum
aut hircoceruus in eo quod non existens aut homo corruptibile in
eo quod sensibile in omnibus enim praedicatis ad extremum
reduplicatio est ponenda

non est autem eadem positio terminorum quando simpliciter quid
syllogizatum fuerit et quando hoc aliquid aut quo aut quomodo
dico autem ut quando bonum disciplinatum ostensum erit et quando
disciplinatum quoniam bonum sed si simpliciter quidem
disciplinatum ostensum est medium ponendum ens si autem
quoniam bonum quid ens sit enim a quidem disciplina
quoniam quid ens in quo autem b ens quid in quo autem c
bonum uerum ergo a de b praedicare erat enim disciplina
alicuius entis quoniam quid ens sed et b de c nam in quo
c bonum quid quare et a de c erit ergo disciplina boni
quoniam bonum erat enim quid ens propriae substantiae signum si
autem ens medium positum sit et ad extremum ens simpliciter
et non quid ens dictum sit non erit syllogismus quoniam est
disciplina boni quoniam bonum sed quoniam ens ut si sit in quo
a disciplina quoniam ens in quo b ens in quo c
bonum manifestum ergo quoniam in particularibus syllogismis
sic sumendi sunt termini

 oportet autem et accipere quae idem ualent nomina pro
nominibus et orationes pro orationibus et nomen et orationem et
semper pro oratione nomen accipere facilior enim est terminorum
expositio ut si nihil differt dicere suspicabile opinabilis non
esse genus aut non esse idem quod suspicabile quid opinabile
nam idem quod significatur pro oratione dicta suspicabile et
opinabile termini ponendi sunt

 quoniam uero non est idem esse uoluptatem bonum et esse
uoluptatem quod bonum non similiter ponendum terminos sed si
est syllogismus quoniam uoluptas bonum  terminum ponendum
bonum si autem quoniam quod bonum quod bonum similiter
autem et in aliis

 non est autem idem neque esse neque dicere quoniam cui b
inest huic quoque omni a inest et dicere cui omni b inest
et a inest omni nihil enim prohibet b inesse c non omni
autem ut sit b quidem pulchrum c autem album si igitur
alicui albo inest pulchrum uerum est dicere quoniam albo inest
pulchrum sed non omni fortasse si ergo a inest b non omni
autem de quo b neque si omni c inest b neque si solum
alicui necesse est a non quia non omni sed nec inesse c si
autem de quocumque b dicitur uere huic omni a inest
accidet a de quo omni b dicitur de eo omni dici si autem
a dicatur de omni de quo b dicitur nihil prohibet  ei quod
est c inesse b a autem non omni aut omnino non inesse in
tribus igitur terminis manifestum quoniam de quo b omni et a
dicitur hoc est de quocumque b dicitur de omnibus dicitur et
a et si b quidem de omni et a similiter si autem non de
omni non necesse est a de omni

non oportet autem arbitrari propter expositionem aliquid accidere
inconueniens non enim laboremus in eo quod hoc aliquid sit sed
quemadmodum geometer pedalem et rectam hanc esse et sine
latitudine dicit quae non est sed non sic utitur ut ex his
syllogizans omnino enim quod non est ut totum ad partem et aliud
ad hoc ut pars ad totum ex nullo talium ostendit demonstrator
neque enim fit syllogismus expositione autem sic utimur  ut
sentiat qui discit non enim sic ut sine his non possibile sit
demonstrare quemadmodum ex quibus est syllogismus

 non lateat autem nos quoniam in eodem syllogismo non omnes
conclusiones per unam eandem figuram sunt sed haec quidem per
hanc illa uero per aliam palam ergo quoniam et resolutiones ex
his faciendae quoniam autem non omnis propositio in omni figura
sed in unaquaque sunt dispositae manifestum ex conclusione in
qua figura sit quaerendum

 ad definitiones autem orationum quaecumque ad unum quid sunt
redargutae eorum qui sunt in termino ad quod redargutum est
terminum ponendum et non totam orationem minus enim continget
conturbari propter longitudinem ut si aquam ostendit quoniam 
humidus potus potum et aquam terminos ponendum

 amplius autem ex hypothesi syllogismos non est temptandum
reducere nam non est ex his quae posita sunt reducere non enim
per syllogismos ostensi sunt sed ad placitum concessi omnes ut
si quis ponat si una quaedam potestas non sit contrariorum
neque disciplinam unam esse deinde disputet quoniam non est una
potestas contrariorum ut  sanatiui et aegrotatiui simul enim
erit idem sanatiuum et aegrotatiuum quoniam ergo non est una
contrariorum omnium potestas ostensum est quoniam autem
disciplina non est non est ostensum quamuis confiteri sit
necesse at non ex syllogismo sed ex conditione hoc igitur non
est reducere quoniam autem nec una potestas est sic enim
fortasse et fuit syllogismus illud autem conditio

similiter autem et in his quae per impossibile concluduntur nam
neque hos est resoluere sed ad impossibile quidem deductionem
est syllogismo enim monstratur alterum autem non est ex
conditione enim concluditur differunt autem a praedictis quoniam
in illis quidem oportet prius confiteri si debeant concedere
ut si ostendatur una potestas contrariorum et disciplinam esse
eandem hic autem et non prius confessi concedent eo quod
manifestum sit falsum ut posito diametro symmetro eo quod
imparia aequalia sint paribus

plures autem et diuersi concluduntur ex conditione quos
perspicere oportet et pernotare aperte quae ergo horum
differentiae et quotiens fiunt qui sunt ex hypothesi postea
dicemus nunc autem tantum sit nobis manifestum quoniam non est
resoluere in figuras huiusmodi syllogismos et ob quam causam
diximus

ii  oportet autem scire quoniam contingit quidem sic
opposita sumere quemadmodum diximus omnem disciplinam studiosam
esse et rursum nullam aut aliquam non studiosam quod non solet
latere erit autem per alias interrogationes syllogizare
alterum aut quemadmodum in topicis dictum est sumere quoniam
autem affirmationum oppositiones sunt tres sexies accidit
opposita sumere aut omni et nulli aut omni et non omni aut
alicui et nulli et hoc conuerti in terminis ut a omni b et
nulli c aut omni c et nulli b aut huic quidem omni illi
uero non omni et rursum hoc conuerti secundum terminos
similiter autem et in tertia figura quare manifestum et quotiens
et in quibus figuris contingit per oppositas propositiones fieri
syllogismum

manifestum etiam quoniam ex falsis quidem est uerum syllogizare
quemadmodum dictum est prius ex oppositis autem non est semper
enim contrarius syllogismus fit rei ut si est bonum non esse
bonum aut si animal non animal eo quod ex contradictione est
syllogismus et subiecti termini aut idem sunt aut hic quidem
totum ille autem pars palam autem et quoniam in paralogismis
nihil prohibet fieri hypotheseos contradictionem ut si est
impar non esse impar nam ex oppositis propositionibus
contrarius fuit syllogismus si ergo sumpserit huiusmodi erit
hypotheseos contradictio oportet autem considerare quoniam sic
quidem non est contraria concludere ex syllogismo uno ut sit
conclusio quod non est bonum bonum aut aliud quid tale nisi
statim propositio huiusmodi sumatur ut omne animal esse album et
non album hominem autem animal sed assumere oportet
contradictionem ut quoniam omnis disciplina opinio et non
opinio deinde sumere quoniam medicina disciplina quidem est
nulla autem opinio quemadmodum redargutiones fiunt ex duobus
syllogismis quare esse quidem contraria secundum ueritatem quae
sumpta sunt non est alio modo quam hoc quemadmodum dictum est
prius

 de eo quod est in principio petere
in principio autem petere et accipere est quidem ut in genere
sumere in eo quod non demonstratur propositum hoc autem accidit
multipliciter nam et si omnino non syllogizatur et si per
ignotiora aut similiter ignota et si per posteriora quod prius
est demonstratio enim et ex notioribus et prioribus est horum
ergo nihil est petere quod ex principio sed quia haec quidem per
se nata sunt cognosci illa uero per alia nam principia quidem
per se quae autem sunt sub principiis per alia quando quod
non per se notum est per se aliquis conatur ostendere tunc petit
quod ex principio hoc autem est sic quidem facere ut statim
probet quod propositum est contingit autem et transgredientes ad
alia eorum quae nata sunt per illud ostendi per haec demonstrare
quod est ex principio ut si a ostendatur per b et b per
c c autem natum sit ostendi per a accidit enim idem a
per se monstrare eos qui sic syllogizant quod faciunt qui
parallilas arbitrantur scribere latent enim idem se ipsos talia
sumentes quae non ualent demonstrare cum non sint parallilae
quare accidit sic syllogizantibus singulum esse dicere si est
singulum sic autem omne erit per se notum quod est impossibile
si ergo aliquis dubio quoniam a inest c similiter autem et
quoniam b petat a inesse b nondum manifestum si quod in
principio est petat sed quoniam non demonstrauit manifestum non
enim est principium demonstrationis quod similiter est incertum
si autem b ad c sic se habet ut idem sit aut palam quoniam
conuertuntur aut inest alterum alteri quod in principio est
petit nam et quoniam a inest b per illa monstrabit si
conuertantur nunc autem hoc prohibet sed non modus si autem
hoc faciat quod dictum est faciet et conuertetur per tres
similiter autem et si b sumpserit inesse c cum similiter sit
incertum uelut et si a nondum quod ex principio sed non
demonstrat si autem idem sit a et b aut in eo quod
conuertuntur aut in eo quod sequitur a ei quod est b quod
est ex principio petit propter eandem causam nam ex principio
quid ualet dictum est nobis quoniam per se monstratur quod non
est per se manifestum

si ergo est in principio petere per se monstrare quod non per se
est manifestum hoc autem est non ostendere quando similiter
dubia sunt quod monstratur et per quod monstratur uel in eo quod
eadem eidem uel in eo quod idem eisdem inesse sumit in media
quidem figura et tertia utrimque continget quod est in principio
petere in praedicatiuo autem syllogismo et in tertia et in
prima quando autem negatiue quando eadem ab eodem et non
similiter utraeque propositiones similiter autem et in media eo
quod non conuertuntur termini secundum negatiuos syllogismos
est autem in principio petere in demonstrationibus quidem quae
secundum ueritatem sic se habent in dialecticis autem quae
secundum opinionem

 de non propter hoc accidere falsum
non propter hoc autem accidere falsum quod saepe in
disputationibus solemus dicere primum quidem est in ad
impossibile syllogismis quando ad contradictionem est huius quod
demonstratum est ea quae est ad impossibile nam neque qui non
contradicit dicet non propter hoc sed quoniam falsum aliquid
positum est eorum quae prius neque in ea quae ostendit non enim
ponit quod contradixit amplius autem quando interimitur aliquid
ostensiue per a b c non est dicere quod non propter hoc
quod positum est factus est syllogismus nam non propter hoc
fieri tunc dicimus quando interempto hoc nihil minus concluditur
syllogismus quod non est in ostensiuis interempta enim
positione nec qui ad hanc est erit syllogismus manifestum
igitur quoniam in his quae ad impossibile dicitur non propter
hoc et quando sic se habet ad impossibile quae ex principio est
hypothesis ut et cum sit et cum non sit haec nihil minus accidit
impossibile
ergo manifestissimus quidem modus est non propter positionem esse
falsum quando ab hypothesi inconiunctus est a mediis ad
impossibile syllogismus quod dictum est in topicis quod enim
non est causa ut causam ponere hoc est ut si uolens ostendere
quoniam asymmetrum est diametrum conetur zenonis rationem
quoniam non est moueri et ad hoc inducat impossibile nullo enim
modo nusquam continuum est falsum locutioni quae ex principio
est alius autem modus si continuum quidem sit impossibile
hypothesi non tamen propter illam accidat hoc enim possibile
est fieri et in hoc quod superius et in hoc quod inferius sumenti
continuum ut si a ponatur inesse b b autem c c uero
d hoc autem sit falsum scilicet b inesse d nam si
ablato a nihil minus inest b c et c d non erit falsum
propter eam quae est ex principio hypothesim aut rursum si
quis in superiori sumat continuum ut si a quidem b e
autem a f uero e falsum autem sit f inesse a nam et
sic nihil minus erit impossibile interempta quae est ex principio
hypothesi sed oportet ad eos qui ex principio sunt terminos
copulare impossibile sic enim erit propter hypothesim ut
inferiori quidem sumenti continuum ad praedicatum terminorum nam
si impossibile est a inesse d interempto a non amplius
erit falsum in superiori autem de quo praedicatur nam si f
non possibile est inesse b interempto b non erit amplius
impossibile similiter autem et cum priuatiui sunt syllogismi

manifestum ergo quoniam cum impossibile non ad eos qui sunt ex
principio terminos est non propter positionem accidit falsum
aut nec sic semper propter hypothesim erit falsum et enim si non
ei quod est b sed k positum est inesse a k autem c et
hoc d et sic erat impossibile et sic manet impossibile
similiter autem et in sursum sumenti terminos quare quoniam
et cum est et cum non est hoc accidit impossibile non erit
propter positionem aut cum non est hoc nihil minus fieri falsum
non sic sumendum ut alio posito accidere impossibile sed quando
ablato hoc per reliquas propositiones idem clauditur
impossibile eo quod idem falsum accidere per plures hypotheses
nihil fortasse inconueniens ut parallilas accidere et si maior
est quae interius ea quae exterius et si triangulus habet plures
rectos duobus

 de falsa oratione
falsa autem oratio fit propter primum falsum aut enim ex duabus
propositionibus aut ex pluribus omnis est syllogismus ergo si ex
duabus quidem harum necesse est alteram aut etiam utrasque
esse falsas nam ex ueris non erat falsus syllogismus si uero ex
pluribus ut c quidem per a b haec autem per d e f
g horum aliquid erit superiorum falsum et propter hoc oratio
nam a et b per illa concluduntur quare propter illorum
aliquid accidit conclusio et falsum
 ut non ab aliquo katasyllogizetur
ut autem non katasyllogizetur obseruandum quando sine
conclusionibus interrogat orationem ne detur bis idem in
propositionibus eo quod scimus quoniam sine medio syllogismus
non fit medium autem est quod plerumque dicitur quomodo autem
oportet ad unamquamque conclusionem obseruare medium manifestum
est hoc quod scitur quale in unaquaque figura ostenditur hoc
autem nos non latebit eo quod uidemus quomodo habemus orationem
oportet autem quod custodire annunciamus respondentes eosdem
conantes temptare latere hoc autem erit primum quidem si
conclusiones non prius syllogizent sed sumptis necessariis non
manifestae sint amplius autem si non propinqua interrogent sed
quam maxime longe media ut sit oportunum concludere a de f
media b c d e non oportet ergo inquirere si a b et
rursum si b c sed si d e et deinde si b c et sic
reliqua etsi per unum medium fit syllogismus a medio incipere
maxime enim sic latebit respondentem

 quoniam autem habemus quando et quomodo habentibus se
terminis fit syllogismus manifestum et quando erit et quando non
erit elenchus nam omnibus affirmatiuis uel commutatim positis
responsionibus ut hac quidem negatiua illa uero affirmatiua
contingit fieri elenchum erat enim syllogismus et sic et illo
modo habentibus se terminis quare si id quod positum est sit
contrarium conclusioni necesse est fieri elenchum nam elenchus
contradictionis syllogismus si uero nihil sit concessum
impossibile est fieri elenchum non enim erat syllogismus cum
omnes termini sint priuatiui quare nec elenchus nam si 
elenchus necesse est syllogismum esse cum autem est
syllogismus non necesse est elenchum similiter autem et si
nihil positum sit secundum responsionem uniuersaliter nam eadem
erit definitio elenchi et syllogismi

 de secundum opinionem fallacia
accidit autem quandoque quemadmodum in positione terminorum
fallebamur et secundum opinionem fieri fallaciam ut si
contingit idem pluribus principaliter inesse et hoc quidem
latere aliquem et putare nulli inesse illud autem scire insit
enim a b et c per se et haec omni d similiter ergo si
b quidem omni putat a inesse et hoc d c autem nulli a
et hoc omni d eiusdem secundum idem habebit disciplinam et
ignorantiam rursum si quis fallatur circa ea quae sunt ex eadem
coniugatione ut si a inest b hoc autem c et c d
opinetur autem a inesse omni b et rursum nulli c simul
enim et sciet et non opinabitur inesse ergo nihil aliud probat
ex his quam quod scit hoc non opinari scit enim aliquo modo
quoniam a inest c per b ut si uniuersaliter hoc quod est
particulare quare quod aliquo modo scit hoc omnino probat non
opinari quod est impossibile
in eo autem quod prius dictum est si non ex eadem coniugatione
sit medium secundum utrumque quidem mediorum ambas propositiones
non contingit opinari ut a b quidem omni c autem nulli
haec autem utraque omni d accidit enim aut simpliciter aut in
aliquo contrariam sumere primam propositionem si enim cui b
inest omni a opinatur inesse b autem d nouit et quoniam
a d nouit quare si rursum cui c nulli putat a inesse
cui b alicui inest huic non putat a inesse quod autem omni
putat cui b rursum alicui non putare cui b aut simpliciter
aut in aliquo contrarium est

sic ergo non contingit opinari secundum utrumque autem unam aut
secundum alterum utrasque nihil prohibet ut a omni b et b
d et rursum a nulli c nam similis huiusmodi fallacia et
ut fallimur circa particulares ut si a omni b b autem
omni c a omni c inerit si ergo aliquis nouit quoniam a
cui b inest omni nouit et quoniam c sed nihil prohibet
ignorare c quoniam est ut si a quidem duo recti in quo
autem b triangulus in quo uero c sensibilis triangulus
opinabitur enim aliquis non esse c sciens quoniam omnis
triangulus habet duobus rectis quare simul sciet et ignorabit
idem nam scire omnis triangulus quoniam duobus rectis non
simplex est sed hoc quidem uniuersalem habet disciplinam illud
uero singularem sic ergo ut uniuersali nouit c quoniam duo
recti ut singulari autem non nouit quare non habebit
contrarias similiter autem et quae in menone est oratio quoniam
disciplina rememoratio numquam enim accidit praescire quod
singulare est sed simul  inductione sumere particularium
disciplinam uelut recognoscentes nam quaedam scientes statim
scimus quoniam duobus rectis si scimus quoniam triangulus
similiter autem et in aliis

ergo uniuersali quidem speculamur particularia propria autem non
scimus quare contingit et falli circa ea uerum non contrarie
sed habere quidem uniuersali decipi autem particulari similiter
ergo et in praedictis non enim contraria quae est secundum
medium fallacia ei quae est secundum syllogismum disciplinae nec
quae secundum alterum mediorum est opinio nihil enim prohibet
scientem et quoniam a toti b inest et rursum hoc c putare
non inesse a c ut quoniam omnis mula sterilis et haec mula
putare in utero habere hanc non enim scit quoniam a c non
uidens quod est secundum alterum quare manifestum quoniam et si
hoc quidem nouit illud uero non nouit fallitur quod habent
uniuersales ad particulares disciplinas nullum enim sensibilium
cum extra sensum fit scimus nec si sentientes fuerimus nisi ut
in uniuersali et in eo quod habet propriam disciplinam sed non
ut in eo quod egit nam scire dicitur tripliciter aut ut
uniuersali aut ut propria aut ut agere quare et decipi totidem
modis nihil ergo prohibet et scire et deceptum esse circa eadem
uerum non contraria quod accidit et ei qui secundum utramque
scit propositionem et non pertractauit prius nam opinans in
utero habere mulam non habet secundum actum disciplinam neque
propter opinionem contrariam fallaciam disciplinae syllogismus
enim  contraria fallacia uniuersali

qui autem opinatur quod bonum est malum esse idem opinabitur
bonum esse et malum sit enim bonum quidem esse in quo a malum
autem esse in quo b rursum uero bonum esse in quo c
quoniam ergo idem opinatur b et c et esse c b
opinabitur et rursum b esse a similiter quare et c a
nam quemadmodum si sit uerum de quo c b et de quo b
a et de c a uerum erat sic et in opinari similiter autem
et in eo quod est esse nam cum idem sit c et b et rursum
b et a et c a idem erit quare et in opinari similiter
ergo hoc quidem necessarium si quis det primum sed fortasse
illud falsum opinari aliquem quod malum est bonum esse nisi
secundum accidens multipliciter enim possibile est hoc opinari
perspiciendum autem hoc melius

 de conuersionibus
quando autem conuertuntur extremitates necesse est et medium
conuerti ad utramque si enim a de c per b est si
conuertitur et inest cui a omni c et b a conuertitur
et inest cui a omni b per medium c et c b
conuertitur per medium a et in non inesse similiter ut si b
inest c a uero non inest b neque a inerit c si ergo
b conuertatur a et c a conuertetur sit enim b quod
non inest a ergo neque c a omni enim c inerat b et
si b conuertitur c et a conuertitur c nam de quo omni
b et c et si c ad a conuertitur et b conuertitur ad
a cui enim b inest c cui autem c a non inest et
solum hoc a conclusione incipit alia autem non similiter ut in
praedicatiuo syllogismo
rursum si a et b conuertuntur et c et d similiter omni
autem necesse est a aut c inesse et b et d sic se
habebunt ut omni alterum insit quoniam enim cui a b et cui
c d omni autem a aut c et non simul manifestum
quoniam et b aut d omni et non simul ut si ingenitum
incorruptibile et incorruptibile ingenitum necesse est quod
factum est corruptibile et corruptibile factum esse duo enim
syllogismi consiti sunt rursum si omni quidem a uel b et c
uel d simul autem non insunt si conuertitur a et c et
b et d conuertetur nam si alicui non inest b cui d
palam quoniam a inest si autem a et c conuertetur enim
quare simul c et d hoc autem impossibile

quando autem a toti b et c inest et de nullo alio
praedicatur inest autem et b omni c necesse est a et b
conuerti quoniam enim de solis b c dicitur a praedicatur
autem b et idem de se et de c manifestum quoniam de quibus
a et b dicetur omnibus absque ipso a rursum quando a et
b toti c inest conuertitur autem c b necesse est a
omni b inesse quoniam enim omni c a c autem b eo quod
conuertantur et a omni b inerit

quando autem duo fuerint opposita ut a magis eligendum sit
quam b et d et c similiter si magis eligenda sint a c
quam b d a magis eligendum quam d similiter enim
sequendum a et fugiendum b opposita enim et c ei quod est
d nam et haec opponuntur si ergo a ei quod est d
similiter eligendum et ei quod est c b fugiendum utrumque
enim utrique similiter fugiendum sequendo quare et ambo a c
et b d quando autem magis non possibile similiter nam et
b d similiter erant si autem d magis eligendum quam a
et b quam c quod minus est fugiendum nam minus minori
opponitur magis autem eligendum est maius bonum et minus malum
quam minus bonum et maius malum et uniuersum igitur b d
magis eligendum quam a c nunc autem non est ergo a magis
eligendum quam d et c igitur minus fugiendum quam b si
ergo eligat omnis amans secundum amorem a sic se habere ut
concedere et non concedere in quo c aut concedere in quo
d et non tale esse ut concedere in quo b manifestum
quoniam a huiusmodi esse magis eligendum est quam concedere
ergo diligi quam coitum magis eligendum secundum amorem magis
ergo amor est dilectionis quam eius quod est coire si autem
maxime haec et finis haec ergo eius quod est coire aut non est
omnino aut gratia diligendi nam et aliae concupiscentiae et
artes sic fiunt

 quomodo ergo se habent termini secundum conuersiones et in eo
quod magis fugiendi uel magis eligendi sunt manifestum

de rhetoricis orationibus
quoniam autem non solum dialectici et demonstratiui syllogismi
per praedictas fiunt figuras sed et rhetorici et simpliciter
quaecumque fides et secundum quamque artem nunc erit dicendum
omnia enim credimus aut per syllogismum aut ex inductione
 ergo inductio quidem est  ex inductione syllogismus per
alteram alteram extremitatem medio syllogizare ut si eorum quae
sunt a c medium sit b per c ostendere a inesse b
sic enim facimus inductiones ut sit a longaeuum in quo
autem b coleram non habere in quo uero c singulare
longaeuum ut homo et equus et mulus ergo toti c inest
a orane enim quod sine colera est longaeuum sed et b non
habere coleram omni inest c si ergo conuertatur c ei quod
est b et non transcendat medium necesse est a inesse b
ostensum est enim prius quoniam si duo aliqua eidem insunt et ad
alterum eorum conuertatur extremum quoniam e conuertenti et
alterum inerti praedicatorum oportet autem intelligere c ex
omnibus singularibus compositum nam inductio per omnia

est autem huiusmodi syllogismus primae et immediatae
propositionis quarum enim est medium per medium est
syllogismus quarum uero non est per inductionem et quodam modo
opponitur inductio syllogismo nam hic quidem per medium
extremum tertio ostendit illa autem per tertium extremum medio
ergo natura quidem prior et euidentior per medium syllogismus
nobis autem manifestior qui per inductionem

 de exemplo
exemplum autem est quando medio extremum inesse ostenditur per id
quod est simile tertio oportet autem et medium tertio et primum
simili euidentius inesse ut sit a malum b autem contra
confines interimere bellum in quo autem c athenienses contra
thebanos in quo uero d thebanos contra phocenses si ergo
uolumus ostendere quoniam thebanis pugnare malum est sumendum
quoniam contra confines pugnare malum huius autem fides ex
similibus ut quoniam thebanis contra phocenses quoniam ergo
contra confines malum contra thebanos autem contra confines est
manifestum quoniam contra thebanos pugnare malum quoniam ergo
b c et d inest manifestum utrumque enim contra confines
interimere bellum et quoniam a d thebanis enim non
conuenit contra phocenses bellum quoniam autem a inest b
per d ostendetur eodem autem modo et si per plura simila fides
fiat medii ad extremum manifestum igitur quoniam exemplum est
neque ut pars ad totum neque ut totum ad partem sed ut pars ad
partem quando ambo quidem insunt sub eodem euidens autem
alterum et differt inductione quoniam haec quidem ex omnibus
indiuiduis extremum ostendebat inesse medio et ad extremum non
copulabat syllogismum hoc autem et copulat et non ex omnibus
ostendit
 de deductione
deductio autem est quando medio quidem primum palam est inesse
postremo autem medium dubium quidem similiter autem credibile
uel magis conclusione amplius si pauciora sint media postremo et
medio omnino enim propinquius esse accidit scientiae ut sit
a docibile in quo b disciplina c iustitia ergo
disciplina quoniam docibile manifestum uirtus autem si
disciplina dubium si ergo similiter aut magis credibile sit b
c quam a c deductio est propinquius enim scientiae eo
quod assumpserint a c disciplinam prius non habentes aut
rursum si pauciora media sint b c nam et sic propinquius est
scientiae ut si d sit quadrangulari in quo autem e
recta linea in quo f circulus si ergo eius quod est e
f unum solum sit medium per lunares figuras aequalem fieri
rectae linea circulum propius erit scientiae quando autem neque
credibilius est b c quam a c neque pauca media non dico
deductionem neque quando immediata est b c disciplina enim
quod huiusmodi est
 de instantia
instantia autem est propositio propositioni contraria differt
autem a propositione quoniam instantiam quidem contingit esse in
parte propositionem autem aut omnino non contingit aut non in
uniuersalibus syllogismis fertur autem instantia duobus modis et
per duas figuras duobus modis quoniam aut uniuersalis aut
particularis omnis instantia ex duabus autem figuris quoniam
oppositae feruntur propositioni opposita autem in prima et
tertia figura concluduntur solis nam quando probant omni inesse
instamus quoniam nulli aut quoniam alicui non inest horum autem
nulli quidem ex prima figura alicui autem non ex postrema ut
sit a unam esse disciplinam in quo b contraria
propositio igitur unam esse contrariorum disciplinam aut quoniam
omnino non eadem est oppositorum instant contraria autem
opposita quare fit prima figura aut quoniam noti et ignoti non
una haec autem tertia nam secundum tertium notum et ignotum
contraria quidem esse uerum unam autem eorum disciplinam esse
falsum rursum in priuatiua propositione similiter probante enim
non esse contrariorum unam disciplinam aut quoniam omnium
oppositorum aut quoniam aliquorum contrariorum est eadem
disciplina dicimus ut sanatiui et aegrotatiui ergo omnium
quidem ex prima aliquorum uero ex tertia figura
simpliciter enim in omnibus uniuersaliter quidem instantibus
necesse est protendenti ad uniuersalis contradictionem dicere ut
si non eandem probet contrariorum omnium dicere oppositorum
unam sic autem necesse est primam esse figuram medium enim fit
uniuersale ad hoc quod ex principio particulariter autem ad hoc
quod est uniuersaliter dicitur propositio ut noti et ignoti non
eandem nam contraria uniuersale ad haec et fit tertia figura
medium enim particulariter sumptum ut notum et ignotum nam ex
quibus est syllogizare contrarium ex his et instantias conamur
dicere quare et ex his solis figuris ferimus nam in solis
oppositi syllogismi per mediam enim non fuit affirmatiue
amplius autem et si oratione indigeat plurima quae est per mediam
figuram ut si non concedat a inesse b eo quod non sequitur
hoc c hoc enim per alias propositiones manifestum non oportet
autem instantiam ad alia conuerti sed statim manifestum habere
alteram propositionem quapropter et signum ex sola hac figura
non est

perspiciendum autem et de aliis instantiis ut de iis quae sunt
ex contrario et simili et secundum opinionem et si particularem
ex prima uel priuatiuam ex media possibile sumere

 de signo et ikote
ikos autem et signum non idem est sed ikos quidem est propositio
probabilis quod enim ut in pluribus sciunt sic factum uel non
factum aut esse aut non esse hoc est ikos aut odire inuidentes
uel diligere amantes signum autem uult esse propositio
demonstratiua uel necessaria uel probabilis nam quo existente 
uel quo facto prius uel posterius futuro facta est res signum
est uel esse uel fuisse uel quoniam erit
de enthymemate
enthymema ergo est syllogismus ex ikotibus et signis accipitur
autem signum tripliciter quotiens et medium in figuris aut enim
ut in prima aut ut in media aut ut in tertia ut ostendere
quidem parientem eo quod lac habeat ex prima figura medium enim
lac habere in quo a parere b lac habere mulier in
quo c quoniam autem sapientes studiosi nam pittacus
studiosus per postremam in quo a studiosum in quo b
sapientes in quo c pittacus uerum ergo et a et b de
c praedicari sed hoc quidem non dicunt eo quod palam sit
illud uero sumunt peperisse autem quoniam pallida per mediam
figuram uult esse quoniam enim sequitur parientes pallor
sequitur autem et hanc ostensum esse arbitrantur quoniam
peperit pallor in quo a parere in quo b mulier in
quo c
ergo si una quidem dicatur propositio signum fit tantum si
autem et altera assumatur syllogismus ut quoniam pittacus
liberalis nam ambitiosi liberales pittacus autem ambitiosus
aut rursum quoniam sapientes boni pittacus enim bonus sed et
sapiens sic ergo fiunt syllogismi uerum qui per primam quidem
figuram insolubilis si uerus sit uniuersalis enim est qui
autem per postremam solubilis et si uera sit conclusio eo quod
non est uniuersalis in tertia neque ad rem syllogismus non enim
si pittacus studiosus propter hoc et alios necesse est
sapientes esse qui uero per mediam figuram semper et omnino
solubilis numquam enim fit syllogismus sic se habentibus
terminis non enim si quae parit pallida pallida autem et haec
parere necesse est hanc ergo uerum quidem in omnibus erit
figuris differentias autem habent iam dictas

sic diuidendum signum horum autem medium prodigium dicendum nam
prodigium dicunt esse quod scire facit tale autem maxime
medium aut quae quidem ex extremitatibus signa dicendum quod
autem ex medio prodigium probabilissimum enim et maxime uerum
quod est per primam figuram

de naturam cognoscere
naturas autem cognoscere possibile est si quis concedat simul
transmutare corpus et animam quaecumque naturales sunt passiones
discens enim aliquis fortasse musicam transmutauit  quid
animam sed non eorum quae naturaliter nobis est haec passio sed
ut irae et concupiscentiae naturalium motuum si ergo et hoc det
et unum unius speciei signum esse et poterimus sumere propriam
uniuscuiusque generis passionem et signum poterimus naturas
cognoscere si enim est proprie alicui generi indiuiduo existens
passio ut leonibus fortitudo necesse est et signum esse
aliquod compati enim sibi inuicem positum est et sit hoc magnas
summitates habere quod et aliis inest generibus non totis
contingit nam signum sic proprium est quoniam totius generis
propria est passio et non solius proprium sicut solemus dicere
erit ergo et in alio genere hoc et erit fortis homo et aliud
aliquod animal habebit ergo signum unum enim unius erat si
ergo haec sunt et poterimus talia signa colligere in his
animalibus quae tantum unam passionem habent aliquam propriam
unumquodque autem habet signum quoniam unum habere necesse est
poterimus naturas cognoscere si uero duo habet propria totum
genus ut leo forte et communicatiuum quomodo cognoscemus utrum
utrius sit signum eorum signorum quae specialiter sequuntur aut
si alicui alii non toti ambo et in quibus non totis utrumque
quando hoc quidem habet illud autem non nam si fortis quidem
liberalis autem non habet autem duum hoc palam quoniam et in
leone hoc signum fortitudinis
est ergo naturas cognoscere in prima quidem figura medium priori
extremitati conuerti in tertia autem transcendere et non
conuerti ut sit fortitudo a summitates magnas in quo b
c autem leo ergo cui c b omni sed et aliis cui autem
b a omni et non pluribus sed conuertitur si autem non
non erit unum unius signum
priorum analyticorum aristotelis liber secundus explicit
