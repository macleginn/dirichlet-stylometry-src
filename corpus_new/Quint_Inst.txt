institutionis oratoriae libri duodecim m fabius quintilianus tryphoni suo salutem efflagitasti cotidiano conuicio ut libros quos ad marcellum meum de institutione oratoria scripseram iam emittere inciperem nam ipse eos nondum opinabar satis maturuisse quibus componendis ut scis paulo plus quam biennium tot alioqui negotiis districtus inpendi quod tempus non tam stilo quam inquisitioni operis prope infiniti et legendis auctoribus qui sunt innumerabiles datum est usus deinde horati consilio qui in arte poetica suadet ne praecipitetur editio nonumque prematur in annum dabam his otium ut refrigerato inuentionis amore diligentius repetitos tamquam lector perpenderem sed si tantopere efflagitantur quam tu adfirmas permittamus uela uentis et oram soluentibus bene precemur multum autem in tua quoque fide ac diligentia positum est ut in manus hominum quam emendatissimi ueniant uale  liber primus prohoemium post impetratam studiis meis quietem quae per uiginti annos erudiendis iuuenibus inpenderam cum a me quidam familiariter postularent ut aliquid de ratione dicendi componerem diu sum equidem reluctatus quod auctores utriusque linguae clarissimos non ignorabam multa quae ad hoc opus pertinerent diligentissime scripta posteris reliquisse sed qua ego ex causa faciliorem mihi ueniam meae deprecationis arbitrabar fore hac accendebantur illi magis quod inter diuersas opiniones priorum et quasdam etiam inter se contrarias difficilis esset electio ut mihi si non inueniendi noua at certe iudicandi de ueteribus iniungere laborem non iniuste uiderentur quamuis autem non tam me uinceret praestandi quod exigebatur fiducia quam negandi uerecundia latius se tamen aperiente materia plus quam imponebatur oneris sponte suscepi simul ut pleniore obsequio demererer amantissimos mei simul ne uulgarem uiam ingressus alienis demum uestigiis insisterem nam ceteri fere qui artem orandi litteris tradiderunt ita sunt exorsi quasi perfectis omni alio genere doctrinae summam in eloquentiae manum imponerent siue contemnentes tamquam parua quae prius discimus studia siue non ad suum pertinere officium opinati quando diuisae professionum uices essent seu quod proximum uero nullam ingenii sperantes gratiam circa res etiamsi necessarias procul tamen ab ostentatione positas ut operum fastigia spectantur latent fundamenta ego cum  existimem nihil arti oratoriae alienum sine quo fieri non posse oratorem fatendum est nec ad ullius rei summam nisi praecedentibus initiis perueniri ad minora illa sed quae si neglegas non sit maioribus locus demittere me non recusabo nec aliter quam si mihi tradatur educandus orator studia eius formare ab infantia incipiam quod opus marcelle uitori tibi dicamus quem cum amicissimum nobis tum eximio litterarum amore flagrantem non propter haec modo quamquam sint magna dignissimum hoc mutuae inter nos caritatis pignore iudicabamus sed quod erudiendo getae tuo cuius prima aetas manifestum iam ingenii lumen ostendit non inutiles fore libri uidebantur quos ab ipsis dicendi uelut incunabulis per omnes quae modo aliquid oratori futuro conferant artis ad summam eius operis perducere festinabimus atque eo magis quod duo iam sub nomine meo libri ferebantur artis rhetoricae neque editi a me neque in hoc comparati namque alterum sermonem per biduum habitum pueri quibus id praestabatur exceperant alterum pluribus sane diebus quantum notando consequi potuerant interceptum boni iuuenes sed nimium amantes mei temerario editionis honore uulgauerant quare in his quoque libris erunt eadem aliqua multa mutata plurima adiecta omnia uero compositiora et quantum nos poterimus elaborata oratorem autem instituimus illum perfectum qui esse nisi uir bonus non potest ideoque non dicendi modo eximiam in eo facultatem sed omnis animi uirtutes exigimus neque enim hoc concesserim rationem rectae honestaeque uitae ut quidam putauerunt ad philosophos relegandam cum uir ille uere ciuilis et publicarum priuatarumque rerum administrationi accommodatus qui regere consiliis urbes fundare legibus emendare iudiciis possit non alius sit profecto quam orator quare tametsi me fateor usurum quibusdam  quae philosophorum libris continentur tamen ea iure uereque contenderim esse operis nostri proprieque ad artem oratoriam pertinere an si frequentissime de iustitia fortitudine temperantia ceterisque similibus disserendum est adeo ut uix ulla possit causa reperiri in quam non aliqua ex his incidat quaestio eaque omnia inuentione atque elocutione sunt explicanda dubitabitur ubicumque uis ingenii et copia dicendi postulatur ibi partes oratoris esse praecipuas fueruntque haec ut cicero apertissime colligit quemadmodum iuncta natura sic officio quoque copulata ut idem sapientes atque eloquentes haberentur scidit deinde se studium atque inertia factum est ut artes esse plures uiderentur nam ut primum lingua esse coepit in quaestu institutumque eloquentiae bonis male uti curam morum qui diserti habebantur reliquerunt ea uero destituta infirmioribus ingeniis uelut praedae fuit inde quidam contempto bene dicendi labore ad formandos animos statuendasque uitae leges regressi partem quidem potiorem si diuidi posset retinuerunt nomen tamen sibi insolentissimum adrogauerunt ut soli studiosi sapientiae uocarentur quod neque summi imperatores neque in consiliis rerum maximarum ac totius administratione rei publicae clarissime uersati sibi umquam uindicare sunt ausi facere enim optima quam promittere maluerunt ac ueterum quidem sapientiae professorum multos et honesta praecepisse et ut praeceperint etiam uixisse facile concesserim nostris uero temporibus sub hoc nomine maxima in plerisque uitia latuerunt non enim uirtute ac studiis ut haberentur philosophi laborabant sed uultum et tristitiam et dissentientem a ceteris habitum pessimis moribus praetendebant haec autem quae uelut propria philosophiae adseruntur passim tractamus omnes quis enim non de iusto aequo ac bono modo non et uir pessimus loquitur quis non etiam rusticorum aliqua de causis naturalibus quaerit  nam uerborum proprietas ac differentia omnibus qui sermonem curae habent debet esse communis sed ea et sciet optime et eloquetur orator qui si fuisset aliquando perfectus non a philosophorum scholis uirtutis praecepta peterentur nunc necesse est ad eos aliquando auctores recurrere qui desertam ut dixi partem oratoriae artis meliorem praesertim occupauerunt et uelut nostrum reposcere non ut illorum nos utamur inuentis sed ut illos alienis usos esse doceamus sit igitur orator uir talis qualis uere sapiens appellari possit nec moribus modo perfectus nam id mea quidem opinione quamquam sunt qui dissentiant satis non est sed etiam scientia et omni facultate dicendi qualis fortasse nemo adhuc fuerit sed non ideo minus nobis ad summa tendendum est quod fecerunt plerique ueterum qui etsi nondum quemquam sapientem repertum putabant praecepta tamen sapientiae tradiderunt nam est certe aliquid consummata eloquentia neque ad eam peruenire natura humani ingenii prohibet quod si non contingat altius tamen ibunt qui ad summa nitentur quam qui praesumpta desperatione quo uelint euadendi protinus circa ima substiterint quo magis impetranda erit uenia si ne minora quidem illa uerum operi quod instituimus necessaria praeteribo nam liber primus ea quae sunt ante officium rhetoris continebit secundo prima apud rhetorem elementa et quae de ipsa rhetorices substantia quaeruntur tractabimus quinque deinceps inuentioni nam huic et dispositio subiungitur quattuor elocutioni in cuius partem memoria ac pronuntiatio ueniunt dabuntur unus accedet in quo nobis orator ipse informandus est ubi qui mores eius quae in suscipiendis discendis agendis causis ratio quod eloquentiae genus quis agendi debeat esse finis quae post finem studia quan                     tum nostra ualebit infirmitas disseremus his omnibus admiscebitur ut quisque locus postulabit docendi ratio quae  non eorum modo scientia quibus solis quidam nomen artis dederunt studiosos instruat et ut sic dixerim ius ipsum rhetorices interpretetur sed alere facundiam uires augere eloquentiae possit nam plerumque nudae illae artes nimiae subtilitatis adfectatione frangunt atque concidunt quidquid est in oratione generosius et omnem sucum ingenii bibunt et ossa detegunt quae ut esse et adstringi neruis suis debent sic corpore operienda sunt ideoque nos non particulam illam sicuti plerique sed quidquid utile ad instituendum oratorem putabamus in hos duodecim libros contulimus breuiter omnia demonstraturi nam si quantum de quaque re dici potest persequamur finis operis non reperietur illud tamen in primis testandum est nihil praecepta atque artes ualere nisi adiuuante natura quapropter ei cui deerit ingenium non magis haec scripta sint quam de agrorum cultu sterilibus terris sunt et alia ingenita cuique adiumenta uox latus patiens laboris ualetudo constantia decor quae si modica optigerunt possunt ratione ampliari sed nonnumquam ita desunt ut bona etiam ingenii studiique corrumpant sicut haec ipsa sine doctore perito studio pertinaci scribendi legendi dicendi multa et continua exercitatione per se nihil prosunt igitur nato filio pater spem de illo primum quam optimam capiat ita diligentior a principiis fiet falsa enim est querela paucissimis hominibus uim percipiendi quae tradantur esse concessam plerosque uero laborem ac tempora tarditate ingenii perdere nam contra plures reperias et faciles in excogitando et ad discendum promptos quippe id est homini naturale ac sicut aues ad uolatum equi ad cursum ad saeuitiam ferae gignuntur ita nobis propria est mentis agitatio atque sollertia unde origo animi caelestis creditur hebetes uero et indociles non magis secundum naturam hominis eduntur quam prodigiosa corpora et monstris insignia  sed hi pauci admodum fuerunt argumentum quod in pueris elucet spes plurimorum quae cum emoritur aetate manifestum est non naturam defecisse sed curam praestat tamen ingenio alius alium concedo sed plus efficiet aut minus nemo reperitur qui sit studio nihil consecutus hoc qui peruiderit protinus ut erit parens factus acrem quam maxime datur curam spei futuri oratoris inpendat ante omnia ne sit uitiosus sermo nutricibus quas si fieri posset sapientes chrysippus optauit certe quantum res pateretur optimas eligi uoluit et morum quidem in his haud dubie prior ratio est recte tamen etiam loquantur has primum audiet puer harum uerba effingere imitando conabitur et natura tenacissimi sumus eorum quae rudibus animis percepimus ut sapor quo noua inbuas durat nec lanarum colores quibus simplex ille candor mutatus est elui possunt et haec ipsa magis pertinaciter haerent quae deteriora sunt nam bona facile mutantur in peius quando in bonum uerteris uitia non adsuescat ergo ne dum infans quidem est sermoni qui dediscendus sit in parentibus uero quam plurimum esse eruditionis optauerim nec de patribus tantum loquor nam gracchorum eloquentiae multum contulisse accepimus corneliam matrem cuius doctissimus sermo in posteros quoque est epistulis traditus et laelia c filia reddidisse in loquendo paternam elegantiam dicitur et hortensiae q filiae oratio apud triumuiros habita legitur non tantum in sexus honorem nec tamen ii quibus discere ipsis non contigit minorem  curam docendi liberos habeant sed sint propter hoc ipsum ad cetera magis diligentes de pueris inter quos educabitur ille huic spei destinatus idem quod de nutricibus dictum sit de paedagogis hoc amplius ut aut sint eruditi plane quam primam esse curam uelim aut se non esse eruditos sciant nihil est peius iis qui paulum aliquid ultra primas litteras progressi falsam sibi scientiae persuasionem induerunt nam et cedere praecipiendi partibus indignantur et uelut iure quodam potestatis quo fere hoc hominum genus intumescit imperiosi atque interim saeuientes stultitiam suam perdocent nec minus error eorum nocet moribus si quidem leonides alexandri paedagogus ut a babylonio diogene traditur quibusdam eum uitiis inbuit quae robustum quoque et iam maximum regem ab illa institutione puerili sunt persecuta si cui multa uideor exigere cogitet oratorem institui rem arduam etiam cum ei formando nihil defuerit praeterea plura ac difficiliora superesse nam et studio perpetuo et praestantissimis praeceptoribus et plurimis disciplinis opus est quapropter praecipienda sunt optima quae si quis grauabitur non rationi defuerint sed homini si tamen non continget quales maxime uelim nutrices pueros paedagogos habere at unus certe sit adsiduus loquendi non imperitus qui si qua erunt ab iis praesente alumno dicta uitiose corrigat protinus nec insidere illi sinat dum tamen intellegatur id quod prius dixi bonum esse hoc remedium a sermone graeco puerum incipere malo quia latinum qui pluribus in usu est uel nobis nolentibus perbibet simul quia disciplinis quoque graecis prius instituendus est unde et nostrae fluxerunt non tamen hoc adeo superstitiose fieri uelim ut diu tantum graece loquatur aut discat sicut  plerisque moris est hoc enim accidunt et oris plurima uitia in peregrinum sonum corrupti et sermonis cui cum graecae figurae adsidua consuetudine haeserunt in diuersa quoque loquendi ratione pertinacissime durant non longe itaque latina subsequi debent et cito pariter ire ita fiet ut cum aequali cura linguam utramque tueri coeperimus neutra alteri officiat quidam litteris instituendos qui minores septem annis essent non putauerunt quod illa primum aetas et intellectum disciplinarum capere et laborem pati posset in qua sententia hesiodum esse plurimi tradunt qui ante grammaticum aristophanen fuerunt nam is primus upoqhkas in quo libro scriptum hoc inuenitur negauit esse huius poetae sed alii quoque auctores inter quos eratosthenes idem praeceperunt melius autem qui nullum tempus uacare cura uolunt ut chrysippus nam is quamuis nutricibus triennium dederit tamen ab illis quoque iam formandam quam optimis institutis mentem infantium iudicat cur autem non pertineat ad litteras aetas quae ad mores iam pertinet neque ignoro toto illo de quo loquor tempore uix tantum effici quantum conferre unus postea possit annus sed tamen mihi qui id senserunt uidentur non tam discentibus in hac parte quam docentibus pepercisse quid melius alioqui facient ex quo loqui poterunt faciant enim aliquid necesse est aut cur hoc quantulumcumque est usque ad septem annos lucrum fastidiamus nam certe quamlibet paruum sit quod contulerit aetas prior maiora tamen aliqua discet puer ipso illo anno quo minora didicisset hoc per singulos prorogatum in summam proficit et quantum in infantia praesumptum est temporis adulescentiae adquiritur idem  etiam de sequentibus annis praeceptum sit ne quod cuique discendum est sero discere incipiat non ergo perdamus primum statim tempus atque eo minus quod initia litterarum sola memoria constant quae non modo iam est in paruis sed tum etiam tenacissima est nec sum adeo aetatium inprudens ut instandum protinus teneris acerbe putem exigendamque plane operam nam id in primis cauere oportebit ne studia qui amare nondum potest oderit et amaritudinem semel perceptam etiam ultra rudes annos reformidet lusus hic sit et rogetur et laudetur et numquam non fecisse se gaudeat aliquando ipso nolente doceatur alius cui inuideat contendat interim et saepius uincere se putet praemiis etiam quae capit illa aetas euocetur parua docemus oratorem instituendum professi sed est sua etiam studiis infantia et ut corporum mox fortissimorum educatio a lacte cunisque initium ducit ita futurus eloquentissimus edidit aliquando uagitum et loqui primum incerta uoce temptauit et haesit circa formas litterarum nec si          quid discere satis non est ideo nec necesse est quodsi nemo reprehendit patrem qui haec non neglegenda in suo filio putet cur improbetur si quis ea quae domi suae recte faceret in publicum promit atque eo magis quod minora etiam facilius minores percipiunt et ut corpora ad quosdam membrorum flexus formari nisi tenera non possunt sic animos quoque ad pleraque duriores robur ipsum facit an philippus macedonum rex alexandro filio suo prima litterarum elementa tradi ab aristotele summo eius aetatis philosopho uoluisset aut ille suscepisset hoc officium si non studiorum initia et a perfectissimo quoque optime tractari et pertinere ad summam credidisset fingamus igitur alexandrum dari nobis impositum gremio dignum tanta cura infantem  quamquam suus cuique dignus est pudeatne me in ipsis statim elementis etiam breuia docendi monstrare compendia neque enim mihi illud saltem placet quod fieri in plurimis uideo ut litterarum nomina et contextum prius quam formas paruoli discant obstat hoc agnitioni earum non intendentibus mox animum ad ipsos ductus dum antecedentem memoriam secuntur quae causa est praecipientibus ut etiam cum satis adfixisse eas pueris recto illo quo primum scribi solent contextu uidentur retro agant rursus et uaria permutatione turbent donec litteras qui instituuntur facie norint non ordine quapropter optime sicut hominum pariter et habitus et nomina edocebuntur sed quod in litteris obest in syllabis non nocebit non excludo autem id quod est notum irritandae ad discendum infantiae gratia eburneas etiam litterarum formas in lusum offerre uel si quid aliud quo magis illa aetas gaudeat inueniri potest quod tractare intueri nominare iucundum sit cum uero iam ductus sequi coeperit non inutile erit eos tabellae quam optime insculpi ut per illos uelut sulcos ducatur stilus nam neque errabit quemadmodum in ceris continebitur enim utrimque marginibus neque extra praescriptum egredi poterit et celerius ac saepius sequendo certa uestigia firmabit articulos neque egebit adiutorio manum suam manu super imposita regentis non est aliena res quae fere ab honestis neglegi solet cura bene ac uelociter scribendi nam cum sit in studiis praecipuum quoque solo uerus ille profectus et altis radicibus nixus paretur scribere ipsum tardior stilus cogitationem moratur rudis et confusus intellectu caret unde sequitur alter dictandi quae transferenda sunt labor quare cum semper et ubique tum praecipue in  epistulis secretis et familiaribus delectabit ne hoc quidem neglectum reliquisse syllabis nullum compendium est perdiscendae omnes nec ut fit plerumque difficillima quaeque earum differenda ut in nominibus scribendis deprehendantur quin immo ne primae quidem memoriae temere credendum repetere et diu inculcare fuerit utilius et in lectione quoque non properare ad continuandam eam uel adcelerandam nisi cum inoffensa atque indubitata litterarum inter se coniunctio suppeditare sine ulla cogitandi saltem mora poterit tunc ipsis syllabis uerba complecti et his sermonem conectere incipiat incredibile est quantum morae lectioni festinatione adiciatur hinc enim accidit dubitatio intermissio repetitio plus quam possunt audentibus deinde cum errarunt etiam iis quae iam sciunt diffidentibus certa sit ergo in primis lectio deinde coniuncta et diu lentior donec exercitatione contingat emendata uelocitas nam prospicere in dextrum quod omnes praecipiunt et prouidere non rationis modo sed usus quoque est quoniam sequentia intuenti priora dicenda sunt et quod difficillimum est diuidenda intentio animi ut aliud uoce aliud oculis agatur illud non paenitebit curasse cum scribere nomina puer quemadmodum moris est coeperit ne hanc operam in uocabulis uulgaribus et forte occurrentibus perdat protinus enim potest interpretationem linguae secretioris id est quas graeci glossas uocant dum aliud agitur ediscere et inter prima elementa consequi rem postea proprium tempus desideraturam et quoniam circa res adhuc tenues moramur ii quoque uersus qui ad imitationem scribendi proponentur non otiosas uelim sententias habeant sed honestum aliquid monentis prosequitur haec memoria in senectutem et inpressa animo rudi usque ad mores proficiet etiam dicta clarorum uirorum et electos ex poetis  maxime namque eorum cognitio paruis gratior est locos ediscere inter lusum licet nam et maxime necessaria est oratori sicut suo loco dicam memoria et ea praecipue firmatur atque alitur exercitatione et in his de quibus nunc loquimur aetatibus quae nihildum ipsae generare ex se queunt prope sola est quae iuuari cura docentium possit non alienum fuerit exigere ab his aetatibus quo sit absolutius os et expressior sermo ut nomina quaedam uersusque adfectatae difficultatis ex pluribus et asperrime coeuntibus inter se syllabis catenatos et ueluti confragosos quam citatissime uoluant xalinoi graece uocantur res modica dictu qua tamen omissa multa linguae uitia nisi primis eximuntur annis inemendabili in posterum prauitate durantur  sed nobis iam paulatim adcrescere puer et exire de gremio et discere serio incipiat hoc igitur potissimum loco tractanda quaestio est utiliusne sit domi atque intra priuatos parietes studentem continere an frequentiae scholarum et uelut publicatis praeceptoribus tradere quod quidem cum iis a quibus clarissimarum ciuitatium mores sunt instituti tum eminentissimis auctoribus uideo placuisse non est tamen dissimulandum esse nonnullos qui ab hoc prope publico more priuata quadam persuasione dissentiant hi duas praecipue rationes sequi uidentur unam quod moribus magis consulant fugiendo turbam hominum eius aetatis quae sit ad uitia maxime prona unde causas turpium factorum saepe extitisse utinam falso iactaretur alteram quod quisquis futurus est ille praeceptor liberalius tempora sua inpensurus uni uidetur quam si eadem in pluris partiatur prior causa prorsus grauis nam si studiis quidem scholas prodesse moribus autem nocere constaret potior mihi ratio uiuendi honeste quam uel optime dicendi uideretur sed mea quidem  sententia iuncta ista atque indiscreta sunt neque enim esse oratorem nisi bonum uirum iudico et fieri etiam si potest nolo de hac igitur prius corrumpi mores in scholis putant nam et corrumpuntur interim sed domi quoque et sunt multa eius rei exempla tam hercule quam conseruatae sanctissime utrubique opinionis natura cuiusque totum curaque distat da mentem ad peiora facilem da neglegentiam formandi custodiendique in aetate prima pudoris non minorem flagitiis occasionem secreta praebuerint nam et potest turpis esse domesticus ille praeceptor nec tutior inter seruos malos quam ingenuos parum modestos conuersatio est at si bona ipsius indoles si non caeca ac sopita parentium socordia est et praeceptorem eligere sanctissimum quemque cuius rei praecipua prudentibus cura est et disciplinam quae maxime seuera fuerit licet et nihilo minus amicum grauem uirum aut fidelem libertum lateri filii sui adiungere cuius adsiduus comitatus etiam illos meliores faciat qui timebantur facile erat huius metus remedium utinam liberorum nostrorum mores non ipsi perderemus infantiam statim deliciis soluimus mollis illa educatio quam indulgentiam uocamus neruos omnis mentis et corporis frangit quid non adultus concupiscet qui in purpuris repit nondum prima uerba exprimit iam coccum intellegit iam conchylium poscit ante palatum eorum quam os instituimus in lecticis crescunt si terram attigerunt e manibus utrimque sustinentium pendent gaudemus si quid licentius dixerint uerba ne alexandrinis quidem permittenda deliciis risu et osculo excipimus nec mirum nos docuimus ex nobis audierunt nostras amicas nostros concubinos uident omne conuiuium obscenis  canticis strepit pudenda dictu spectantur fit ex his consuetudo inde natura discunt haec miseri antequam sciant                                                              uitia esse inde soluti ac fluentes non accipiunt ex scholis mala ista sed in scholas adferunt uerum in studiis magis uacabit unus uni ante omnia nihil prohibet esse illum nescio quem unum etiam cum eo qui in scholis eruditur sed etiamsi iungi utrumque non posset lumen tamen illud conuentus honestissimi tenebris ac solitudini praetulissem nam optimus quisque praeceptor frequentia gaudet ac maiore se theatro dignum putat at fere minores ex conscientia suae infirmitatis haerere singulis et officio fungi quodam modo paedagogorum non indignantur sed praestet alicui uel gratia uel pecunia uel amicitia ut doctissimum atque incomparabilem magistrum domi habeat num tamen ille totum in uno diem consumpturus est aut potest esse ulla tam perpetua discentis intentio quae non ut uisus oculorum optutu continuo fatigetur cum praesertim multo plus secreti temporis studia desiderent neque enim scribenti ediscenti cogitanti praeceptor adsistit quorum aliquid agentibus cuiuscumque interuentus impedimento est lectio quoque non omnis nec semper praeeunte uel interpretante eget quando enim tot auctorum notitia contingeret modicum ergo tempus est quo in totum diem uelut opus ordinetur ideoque per plures ire possunt etiam quae singulis tradenda sunt pleraque uero hanc condicionem habent ut eadem uoce ad omnis simul perferantur taceo de partitionibus et declamationibus rhetorum quibus certe quantuscumque numerus adhibeatur tamen unusquisque totum feret non enim uox illa praeceptoris ut cena minus pluribus sufficit sed ut sol uniuersis idem lucis calorisque largitur grammaticus quoque si de loquendi ratione disserat si quaestiones explicet historias exponat poemata enarret  tot illa discent quot audient at enim emendationi praelectionique numerus obstat sit incommodum nam quid fere undique placet mox illud comparabimus commodis nec ego tamen eo mitti puerum uolo ubi neglegatur sed neque praeceptor bonus maiore se turba quam ut sustinere eam possit onerauerit et in primis ea habenda cura est ut is omni modo fiat nobis familiariter amicus nec officium in docendo spectet sed adfectum ita numquam erimus in turba nec sane quisquam litteris saltem leuiter inbutus eum in quo studium ingeniumque perspexerit non in suam quoque gloriam peculiariter fouebit et ut fugiendae sint magnae scholae cui ne ipsi quidem rei adsentior si ad aliquem merito concurritur non tamen hoc eo ualet ut fugiendae sint omnino scholae aliud est enim uitare eas aliud eligere et si refutauimus quae contra dicuntur iam explicemus quid ipsi sequamur ante omnia futurus orator cui in maxima celebritate et in media rei publicae luce uiuendum est adsuescat iam a tenero non reformidare homines neque illa solitaria et uelut umbratica uita pallescere excitanda mens et attollenda semper est quae in eius modi secretis aut languescit et quendam uelut in opaco situm ducit aut contra tumescit inani persuasione necesse est enim nimium tribuat sibi qui se nemini comparat deinde cum proferenda sunt studia caligat in sole et omnia noua offendit ut qui solus didicerit quod inter multos faciendum est mitto amicitias quae ad senectutem usque firmissime durant religiosa quadam necessitudine inbutae neque enim est sanctius sacris isdem quam studiis initiari sensum ipsum qui communis dicitur ubi discet cum se a congressu qui non hominibus solum sed mutis quoque animalibus naturalis est segregarit adde quod domi ea sola discere potest quae ipsi praecipientur in schola etiam quae aliis audiet multa cotidie probari  multa corrigi proderit alicuius obiurgata desidia proderit laudata industria excitabitur laude aemulatio turpe ducet cedere pari pulchrum superasse maiores accendunt omnia haec animos et licet ipsa uitium sit ambitio frequenter tamen causa uirtutum est non inutilem scio seruatum esse a praeceptoribus meis morem qui cum pueros in classis distribuerant ordinem dicendi secundum uires ingenii dabant et ita superiore loco quisque declamabat ut praecedere profectu uidebatur huius rei iudicia praebebantur ea nobis ingens palma ducere uero classem multo pulcherrimum nec de hoc semel decretum erat tricesimus dies reddebat uicto certaminis potestatem ita nec superior successu curam remittebat et dolor uictum ad depellendam ignominiam concitabat id nobis acriores ad studia dicendi faces subdidisse quam exhortationem docentium paedogogorum custodiam uota parentium quantum animi mei coniectura colligere possum contenderim sed sicut firmiores in litteris profectus alit aemulatio ita incipientibus atque adhuc teneris condiscipulorum quam praeceptoris iucundior hoc ipso quod facilior imitatio est uix enim se prima elementa ad spem tollere effingendae quam summam putant eloquentiae audebunt proxima amplectentur magis ut uites arboribus adplicitae inferiores prius adprendendo ramos in cacumina euadunt quod adeo uerum est ut ipsius etiam magistri si tamen ambitiosis utilia praeferet hoc opus sit cum adhuc rudia tractabit ingenia non statim onerare infirmitatem discentium sed temperare uires suas et ad intellectum audientis descendere nam ut uascula oris angusti superfusam umoris copiam respuunt sensim autem influentibus uel etiam instillatis complentur sic animi puerorum quantum excipere possint uidendum est nam maiora intellectu uelut parum apertos ad percipiendum animos non subibunt utile igitur habere quos imitari primum mox uincere uelis ita paulatim  et superiorum spes erit his adicio praeceptores ipsos non idem mentis ac spiritus in dicendo posse concipere singulis tantum praesentibus quod illa celebritate audientium instinctos maxima enim pars eloquentiae constat animo hunc adfici hunc concipere imagines rerum et transformari quodam modo ad naturam eorum de quibus loquitur necesse est is porro quo generosior celsiorque est hoc maioribus uelut organis commouetur ideoque et laude crescit et impetu augetur et aliquid magnum agere gaudet est quaedam tacita dedignatio uim dicendi tantis comparatam laboribus ad unum auditorem demittere pudet supra modum sermonis attolli et sane concipiat quis mente uel declamantis habitum uel orantis uocem incessum pronuntiationem illum denique animi et corporis motum sudorem ut alia praeteream et fatigationem audiente uno nonne quiddam pati furori simile uideatur non esset in rebus humanis eloquentia si tantum cum singulis loqueremur  tradito sibi puero docendi peritus ingenium eius in primis naturamque perspiciet ingenii signum in paruis praecipuum memoria est eius duplex uirtus facile percipere et fideliter continere proximum imitatio nam id quoque est docilis naturae sic tamen ut ea quae discit effingat non habitum forte et ingressum et si quid in peius notabile est non dabit mihi spem bonae indolis qui hoc imitandi studio petet ut rideatur nam probus quoque in primis erit ille uere ingeniosus alioqui non peius duxerim tardi esse ingeni quam mali probus autem ab illo segni et iacente plurimum aberit hic meus quae tradentur non difficulter accipiet quaedam etiam interrogabit sequetur tamen magis quam praecurret illud ingeniorum uelut praecox genus non temere umquam peruenit ad frugem hi sunt qui parua facile faciunt et audacia prouecti quidquid illud possunt statim ostendunt  possunt autem id demum quod in proximo est uerba continuant haec uultu interrito nulla tardati uerecundia proferunt non multum praestant sed cito non subest uera uis nec penitus inmissis radicibus nititur ut quae summo solo sparsa sunt semina celerius se effundunt et imitatae spicas herbulae inanibus aristis ante messem flauescunt placent haec annis comparata deinde stat profectus admiratio decrescit haec cum animaduerterit perspiciat deinceps quonam modo tractandus sit discentis animus sunt quidam nisi institeris remissi quidam imperia indignantur quosdam continet metus quosdam debilitat alios continuatio extun                          dit in aliis plus impetus facit mihi ille detur puer quem laus excitet quem gloria iuuet qui uictus fleat hic erit alendus ambitu hunc mordebit obiurgatio hunc honor excitabit in hoc desidiam numquam uerebor danda est tamen omnibus aliqua remissio non solum quia nulla res est quae perferre possit continuum laborem atque ea quoque quae sensu et anima carent ut seruare uim suam possint uelut quiete alterna retenduntur sed quod studium discendi uoluntate quae cogi non potest constat itaque et uirium plus adferunt ad discendum renouati ac recentes et acriorem animum qui fere necessitatibus repugnat nec me offenderit lusus in pueris est et hoc signum alacritatis neque illum tristem semperque demissum sperare possim erectae circa studia mentis fore cum in hoc quoque maxime naturali aetatibus illis impetu iaceat modus tamen sit remissionibus ne aut odium studiorum faciant negatae aut otii consuetudinem nimiae sunt etiam nonnulli acuendis puerorum ingeniis non inutiles lusus cum positis inuicem cuiusque generis quaestiunculis aemulantur mores quoque se inter ludendum simplicius detegunt modo nulla uideatur aetas tam infirma quae non protinus quid  rectum prauumque sit discat tum uel maxime formanda cum simulandi nescia est et praecipientibus facillime cedit frangas enim citius quam corrigas quae in prauum induruerunt protinus ergo ne quid cupide ne quid improbe ne quid inpotenter faciat monendus est puer habendumque in animo semper illud uergilianum adeo in teneris consuescere multum est caedi uero discentis quamlibet id receptum sit et chrysippus non improbet minime uelim primum quia deforme atque seruile est et certe quod conuenit si aetatem mutes iniuria deinde quod si cui tam est mens inliberalis ut obiurgatione non corrigatur is etiam ad plagas ut pessima quaeque mancipia durabitur postremo quod ne opus erit quidem hac castigatione si adsiduus studiorum exactor adstiterit nunc fere neglegentia paedagogorum sic emendari uidetur ut pueri non facere quae recta sunt cogantur sed cur non fecerint puniantur denique cum paruolum uerberibus coegeris quid iuueni facias cui nec adhiberi potest hic metus et maiora discenda sunt adde quod multa uapulantibus dictu deformia et mox uerecundiae futura saepe dolore uel metu acciderunt qui pudor frangit animum et abicit atque ipsius lucis fugam et taedium dictat iam si minor in eligendis custodum et praeceptorum moribus fuit cura pudet dicere in quae probra nefandi homines isto caedendi iure abutantur quam det aliis quoque nonnumquam occasionem hic miserorum metus non morabor in parte hac nimium est quod intellegitur quare hoc dixisse satis est in aetatem infirmam et iniuriae obnoxiam nemini debet nimium licere nunc quibus instituendus sit artibus qui sic formabitur ut fieri  possit orator et quae in quaque aetate inchoanda dicere ingrediar  primus in eo qui scribendi legendique adeptus erit facultatem grammaticis est locus nec refert de graeco an de latino loquar quamquam graecum esse priorem placet utrique eadem uia est haec igitur professio cum breuissime in duas partis diuidatur recte loquendi scientiam et poetarum enarrationem plus habet in recessu quam fronte promittit nam et scribendi ratio coniuncta cum loquendo est et enarrationem praecedit emendata lectio et mixtum his omnibus iudicium est quo quidem ita seuere sunt usi ueteres grammatici ut non uersus modo censoria quadam uirgula notare et libros qui falso uiderentur inscripti tamquam subditos summouere familia permiserint sibi sed auctores alios in ordinem redegerint alios omnino exemerint numero nec poetas legisse satis est excutiendum omne scriptorum genus non propter historias modo sed uerba quae frequenter ius ab auctoribus sumunt tum neque citra musicen grammatice potest esse perfecta cum ei de metris rhythmisque dicendum sit nec si rationem siderum ignoret poetas intellegat qui ut alia mittam totiens ortu occasuque signorum in declarandis temporibus utuntur nec ignara philosophiae cum propter plurimos in omnibus fere carminibus locos ex intima naturalium quaestionum subtilitate repetitos tum uel propter empedoclea in graecis uarronem ac lucretium in latinis qui praecepta sapientiae uersibus tradiderunt eloquentia quoque non mediocri est opus ut de unaquaque earum quas demonstrauimus rerum dicat proprie et copiose quo minus sunt ferendi qui hanc artem ut tenuem atque ieiunam cauillantur quae nisi oratoris futuri fundamenta  fideliter iecit quidquid superstruxeris corruet necessaria pueris iucunda senibus dulcis secretorum comes et quae uel sola in omni studiorum genere plus habeat operis quam ostentationis ne quis igitur tamquam parua fastidiat grammatices elementa non quia magnae sit operae consonantes a uocalibus discernere ipsasque eas in semiuocalium numerum mutarumque partiri sed quia interiora uelut sacri huius adeuntibus apparebit multa rerum subtilitas quae non modo acuere ingenia puerilia sed exercere altissimam quoque eruditionem ac scientiam possit an cuiuslibet auris est exigere litterarum sonos non hercule magis quam neruorum aut grammatici saltem omnes in hanc descendent rerum tenuitatem desintne aliquae nobis necessariae litterae non cum graeca scribimus tum enim ab isdem duas mutuamur sed proprie in latinis ut in his seruus et uulgus aeolicum digammon desideratur et medius est quidam u et i litterae sonus non enim sic optimum dicimus ut opimum et in here neque e plane neque i auditur an rursus aliae redundent praeter illam adspirationis quae si necessaria est etiam contrariam sibi poscit et k quae et ipsa quorundam nominum nota est et q cuius similis effectu specieque nisi quod paulum a nostris obliquatur coppa apud graecos nunc tantum in numero manet et nostrarum ultima qua tam carere potuimus quam psi non quaerimus atque etiam in ipsis uocalibus grammatici est uidere an aliquas pro consonantibus usus  acceperit quia iam sicut tam scribitur et uos ut cos at quae ut uocales iunguntur aut unam longam faciunt ut ueteres scripserunt qui geminatione earum uelut apice utebantur aut duas nisi quis putat etiam ex tribus uocalibus syllabam fieri si non aliquae officio consonantium fungantur quaeret hoc etiam quo modo duabus demum uocalibus in se ipsas coeundi natura sit cum consonantium nulla nisi alteram frangat atqui littera i sibi insidit conicit enim est ab illo iacit et u quo modo nunc scribitur uulgus et seruus sciat etiam ciceroni placuisse aiio maiiamque geminata i scribere quod si est etiam iungetur ut consonans quare discat puer quid in litteris proprium quid commune quae cum quibus cognatio nec miretur cur ex scamno fiat scabillum aut a pinno quod est acutum securis utrimque habens aciem bipennis ne illorum sequatur errorem qui quia a pennis duabus hoc esse nomen existimant pennas auium dici uolunt neque has modo nouerit mutationes quas adferunt declinatio aut praepositio ut secat secuit cadit excidit caedit excidit calcat exculcat et fit a lauando lotus et inde rursus inlutus et mille alia sed et quae rectis quoque casibus aetate transierunt nam ut ualesii fusii in ualerios furiosque uenerunt ita arbos labos uapos etiam et clamos ac lases fuerunt atque haec ipsa s littera ab his nominibus exclusa in quibusdam ipsa alteri successit nam mertare atque pultare  dicebant quin fordeum faedosque pro adspiratione uelut simili littera utentes nam contra graeci adspirare ei solent ut pro fundanio cicero testem qui primam eius litteram dicere non possit inridet sed b quoque in locum aliarum dedimus aliquando unde burrus et bruges et balaena nec non eadem fecit ex duello bellum unde duellios quidam dicere bellios ausi quid stlocum stlitesque quid t litterae cum d quaedam cognatio quare                                                           minus mirum si in uetustis operibus urbis nostrae et celebribus templis legantur alexanter et cassantra quid o atque u permutata inuicem ut hecoba et nutrix culchidis et pulixena scriberentur ac ne in graecis id tantum notetur dederont et probaueront sic odusseus quem olissea fecerant aeolis ad ulixem deductus est quid non e quoque i loco fuit menerua et leber et magester et diioue uictore non diioui uictori sed mihi locum signare satis est non enim doceo sed admoneo docturos inde in syllabas cura transibit de quibus in orthographia pauca adnotabo tum uidebit ad quem hoc pertinet quot et quae partes orationis quamquam de numero parum conuenit ueteres enim quorum fuerunt aristoteles quoque atque theodectes uerba modo et nomina et conuinctiones tradiderunt  uidelicet quod in uerbis uim sermonis in nominibus materiam quia alterum est quod loquimur alterum de quo loquimur in conuinctionibus autem complexum eorum esse iudicauerunt quas coniunctiones a plerisque dici scio sed haec uidetur ex syndesmo magis propria tralatio paulatim a philosophis ac maxime stoicis auctus est numerus ac primum conuinctionibus articuli adiecti post praepositiones nominibus appellatio deinde pronomen deinde mixtum uerbo participium ipsis uerbis aduerbia noster sermo articulos non desiderat ideoque in alias partes orationis sparguntur sed accedit superioribus interiectio alii tamen ex idoneis dumtaxat auctoribus octo partes secuti sunt ut aristarchus et aetate nostra palaemon qui uocabulum siue appellationem nomini subiecerunt tamquam speciem eius at ii qui aliud nomen aliud uocabulum faciunt nouem nihilominus fuerunt qui ipsum adhuc uocabulum ab appellatione diducerent ut esset uocabulum corpus uisu tactuque manifestum domus lectus appellatio cui uel alterum deesset uel utrumque uentus caelum deus uirtus adiciebant et adseuerationem ut eheu et tractionem ut fasciatim quae mihi non adprobantur uocabulum an appellatio dicenda sit proshgoria et subicienda nomini necne quia parui refert liberum opinaturis relinquo nomina declinare et uerba in primis pueri sciant neque enim aliter peruenire ad intellectum sequentium possunt quod etiam monere superuacuum erat nisi ambitiosa festinatione plerique a posterioribus inciperent et dum ostentare discipulos circa speciosiora malunt compendio morarentur atqui si quis et didicerit satis et quod non minus deesse interim solet uoluerit docere quae didicit non erit contentus tradere in nominibus tria genera et quae sunt duobus  omnibusue communia nec statim diligentem putabo qui promiscua quae epicoena dicuntur ostenderit in quibus sexus uterque per alterum apparet aut quae feminina positione mares aut neutrali feminas significant qualia sunt murena et glycerium scrutabitur ille praeceptor acer atque subtilis origines nominum quae ex habitu corporis rufos longosque fecerunt ubi erit aliquid secretius sullae burri galbae plauti pansae scauri taliaque et ex casu nascentium hic agrippa et opiter et cordus et postumus erunt et ex iis quae post natos eueniunt unde uopiscus iam cottae scipiones laenates serani sunt ex uariis causis gentes quoque ac loca et alia multa reperias inter nominum causas in seruis iam intercidit illud genus quod ducebatur a domino unde marcipores publiporesque quaerat etiam sitne apud graecos uis quaedam sexti casus et apud nos quoque septimi nam cum dico hasta percussi non utor ablatiui natura nec si idem graece dicam datiui sed in uerbis quoque quis est adeo imperitus ut ignoret genera et qualitates et personas et numeros litterarii paene ista sunt ludi et triuialis scientiae iam quosdam illa turbabunt quae declinationibus non teruntur nam et quaedam participia an uerba an appellationes sint dubitari potest quia aliud alio loco ualent ut tectum et sapiens quaedam uerba appellationibus similia ut fraudator nutritor iam itur in antiquam siluam  nonne propriae cuiusdam rationis est nam quod initium eius inuenias cui simile fletur accipimus aliter ut panditur interea domus omnipotentis olympi aliter ut totis usque adeo turbatur agris est etiam quidam tertius modus ut urbs habitatur unde et campus curritur et mare nauigatur pransus quoque ac potus diuersum ualet quam indicat quid quod multa uerba non totum declinationis ordinem ferunt quaedam etiam mutantur ut fero in praeterito quaedam tertiae demum personae figura dicuntur ut licet piget quaedam simile quiddam patiuntur uocabulis in aduerbium transeuntibus nam ut noctu et diu ita dictu factu sunt enim haec quoque uerba participalia quidem non tamen qualia dicto factoque  iam cum oratio tris habeat uirtutes ut emendata ut dilucida ut ornata sit quia dicere apte quod est praecipuum plerique ornatui subiciunt totidem uitia quae sunt supra dictis contraria emendate loquendi regulam quae grammatices prior pars est examinet haec exigitur uerbis aut singulis aut pluribus uerba nunc generaliter accipi uolo nam duplex eorum intellectus est alter qui omnia per quae sermo nectitur significat ut apud horatium uerbaque prouisam rem non inuita sequentur alter in quo est una pars orationis lego scribo quam uitantes ambiguitatem quidam dicere maluerunt uoces locutiones dictiones singula sunt aut nostra aut peregrina aut simplicia aut composita aut propria aut tralata aut usitata aut ficta uni uerbo uitium saepius quam uirtus inest licet enim dicamus aliquod proprium speciosum sublime nihil tamen horum nisi in complexu loquendi serieque contingit lauda  mus enim uerba rebus bene accommodata sola est quae notari possit uelut uocalitas quae eufwnia dicitur cuius in eo dilectus est ut inter duo quae idem significant ac tantundem ualent quod melius sonet malis prima barbarismi ac soloecismi foeditas absit sed quia interim excusantur haec uitia aut consuetudine aut auctoritate aut uetustate aut denique uicinitate uirtutum nam saepe a figuris ea separare difficile est ne qua tam lubrica obseruatio fallat acriter se in illud tenue discrimen grammaticus intendat de quo nos latius ibi loquemur ubi de figuris orationis tractandum erit interim uitium quod fit in singulis uerbis sit barbarismus occurrat mihi forsan aliquis quid hic promisso tanti operis dignum aut quis hoc nescit alios barbarismos scribendo fieri alios loquendo quia quod male scribitur male etiam dici necesse est quae uitiose dixeris non utique et scripto peccant illud prius adiectione detractione inmutatione transmutatione hoc secundum diuisione complexione adspiratione sono contineri sed ut parua sint haec pueri docentur adhuc et grammaticos officii sui commonemus ex quibus si quis erit plane inpolitus et uestibulum modo artis huius ingressus intra haec quae profitentium commentariolis uulgata sunt consistet doctiores multa adicient uel hoc primum quod barbarum pluribus modis accipimus unum gente quale sit si quis afrum uel hispanum latinae orationi nomen inserat ut ferrum quo rotae uinciuntur dici solet cantus quamquam eo tamquam recepto utitur persius sicut catullus ploxenum circa padum inuenit et in oratione labieni siue illa corneli galli est in  pollionem casamo adsectator e gallia ductum est nam mastrucam quod est sardum inridens cicero ex industria dixit alterum genus barbari accipimus quod fit animi natura ut is a quo insolenter quid aut minaciter aut crudeliter dictum sit barbare locutus existimatur tertium est illud uitium barbarismi cuius exempla uulgo sunt plurima sibi etiam quisque fingere potest ut uerbo cui libebit adiciat litteram syllabamue uel detrahat aut aliam pro alia aut eandem alio quam rectum est loco ponat sed quidam fere in iactationem eruditionis sumere illa ex poetis solent et auctores quos                praelegunt criminantur scire autem debet puer haec apud scriptores carminum aut uenia digna aut etiam laude duci potiusque illa docendi erunt minus uulgata nam duos in uno nomine faciebat barbarismos tinga placentinus si reprehendenti hortensio credimus preculam pro pergula dicens et inmutatione cum c pro g uteretur et transmutatione cum r praeponeret antecedenti at in eadem uitii geminatione mettoeo fufetioeo dicens ennius poetico iure defenditur sed in prorsa quoque est quaedam iam recepta inmutatio nam cicero canopitarum exercitum dicit ipsi canobon uocant et trasumennum pro tarsumenno multi auctores etiamsi est in eo transmutatio uindicauerunt similiter alia nam siue est adsentior sisenna dixit adsentio multique et hunc et analogian secuti siue illud uerum est haec quoque pars consensu defenditur at ille  pexus pinguisque doctor aut illic detractionem aut hic adiectionem putabit quid quod quaedam quae singula procul dubio uitiosa sunt iuncta sine reprehensione dicuntur nam et dua et tre pondo diuersorum generum sunt barbarismi at dua pondo et tre pondo usque ad nostram aetatem ab omnibus dictum est et recte dici messala confirmat absurdum forsitan uideatur dicere barbarismum quod est unius uerbi uitium fieri per numeros aut genera sicut soloecismum scala tamen et scopa contraque hordea et mulsa licet litterarum mutationem detractionem adiectionem habeant non alio uitiosa sunt quam quod pluralia singulariter et singularia pluraliter efferuntur et gladia qui dixerunt genere exciderunt sed hoc quoque notare contentus sum ne arti culpa quorundam peruicacium perplexae uidear et ipse quaestionem addidisse plus exigunt subtilitatis quae accidunt in dicendo uitia quia exempla eorum tradi scripto non possunt nisi cum in uersus inciderunt ut diuisio europai asiai et ei contrarium uitium quod sunairesin et episunalifhn graeci uocant nos complexionem dicimus qualis est apud p uarronem tum te flagranti deiectum fulmine phaethon nam si esset prorsa oratio easdem litteras enuntiare ueris syllabis licebat praeterea quae fiunt spatio siue cum syllaba correpta producitur ut italiam fato profugus seu longa corripitur ut unius ob noxam et furias  extra carmen non deprendas sed nec in carmine uitia dicenda sunt illa uero non nisi aure exiguntur quae fiunt per sonos quamquam per adspirationem siue adicitur uitiose siue detrahitur apud nos potest quaeri an in scripto sit uitium si h littera est non nota cuius quidem ratio mutata cum temporibus est saepius parcissime ea ueteres usi etiam in uocalibus cum aedos ircosque dicebant diu deinde seruatum ne consonantibus adspirarent ut in graccis et triumpis erupit breui tempore nimius usus ut choronae chenturiones praechones adhuc quibusdam inscriptionibus maneant qua de re catulli nobile epigramma est inde durat ad nos usque uehementer et comprehendere et mihi nam mehe quoque pro me apud antiquos tragoediarum praecipue scriptores in ueteribus libris inuenimus adhuc difficilior obseruatio est per tenores quos quidem ab antiquis dictos tonores comperi uidelicet declinato a graecis uerbo qui tonous dicunt uel adcentus quas graeci proswdias uocant cum acuta et grauis alia pro alia ponuntur ut in hoc camillus si acuitur prima aut grauis pro flexa ut cethegus et hic prima acuta nam sic media mutatur aut flexa pro graui ut apice circumducta sequenti quam ex duabus syllabis in unam cogentes et deinde flectentes dupliciter peccant sed id saepius in graecis nominibus accidit ut atreus quem nobis iuuenibus doctissimi senes acuta prima dicere solebant ut necessario secunda grauis esset item nerei tereique haec de accentibus tradita ceterum scio iam quosdam eruditos nonnullos etiam grammaticos sic docere ac loqui  ut propter quaedam uocum discrimina uerbum interim acuto sono finiant ut in illis quae circum litora circum piscosos scopulos ne si grauem posuerint secundam circus dici uideatur non circumitus itemque cum quale interrogantes graui comparantes acuto tenore concludunt quod tamen in aduerbiis fere solis ac pronominibus uindicant in ceteris ueterem legem secuntur mihi uidetur condicionem mutare quod his locis uerba coniungimus nam cum dico circum litora tamquam unum enuntio dissimulata distinctione itaque tamquam in una uoce una est acuta quod idem accidit in illo troiae qui primus ab oris euenit ut metri quoque condicio mutet accentum pecudes pictaeque uolucres nam uolucres media acuta legam quia etsi natura breuis tamen positione longa est ne faciat iambum quem non recipit uersus herous separata uero haec a praecepto nostro non recedent aut si consuetudo uicerit uetus lex sermonis abolebitur cuius difficilior apud graecos obseruatio est quia plura illis loquendi genera quas dialectus uocant et quod alias uitiosum interim alias rectum est apud nos uero breuissima ratio namque in omni uoce acuta intra numerum trium syllabarum continetur siue eae sunt in uerbo solae siue ultimae et in iis aut proxima extremae aut ab ea tertia trium porro de quibus loquor media longa aut acuta aut flexa erit eodem loco breuis utique grauem habebit sonum ideoque positam ante se id est ab ultima tertiam acuet est autem in omni uoce utique acuta sed numquam plus una nec umquam ultima ideoque in disyllabis prior praeterea  numquam in eadem flexa et acuta qui in eadem flexa et acuta itaque neutra cludet uocem latinam ea uero quae sunt syllabae unius erunt acuta aut flexa ne sit aliqua uox sine acuta et illa per sonos accidunt quae demonstrari scripto non possunt uitia oris et linguae iotacismus et labdacismus et ischnotetas et plateasmus feliciores fingendis nominibus graeci uocant sicut coelostomian cum uox quasi in recessu oris auditur sunt etiam proprii quidam et inenarrabiles soni quibus nonnumquam nationes deprehendimus remotis igitur omnibus de quibus supra diximus uitiis erit illa quae uocatur orqoepeia id est emendata cum suauitate uocum explanatio nam sic accipi potest recta cetera uitia omnia ex pluribus uocibus sunt quorum est soloecismus quamquam circa hoc quoque disputatum est nam etiam qui complexu orationis accidere eum confitentur quia tamen unius emendatione uerbi corrigi possit in uerbo esse uitium non in sermone contendunt cum siue amarae corticis seu medio cortice per genus facit soloecismum quorum neutrum quidem reprehendo cum sit utriusque uergilius auctor sed fingamus utrumlibet non recte dictum mutatio uocis alterius in qua uitium erat rectam loquendi rationem sit redditura ut amari corticis fiat uel media cortice quod manifestae calumniae est neutrum enim uitiosum est separatum sed compositione peccatur quae iam sermonis est illud eruditius quaeritur an in singulis quoque uerbis possit fieri soloecismus ut si unum quis ad se uocans dicat uenite aut si pluris a se dimittens ita loquatur abi aut discede nec non cum responsum ab inter  rogante dissentit ut si dicenti quem uideo ita occurras ego in gestu etiam nonnulli putant idem uitium inesse cum aliud uoce aliud nutu uel manu demonstratur huic opinioni neque omnino accedo neque plane dissentio nam id fateor accidere uoce una non tamen aliter quam si sit aliquid quod uim alterius uocis optineat ad quod uox illa referatur ut soloecismus ex complexu fiat eorum quibus res significantur et uoluntas ostenditur atque ut omnem effugiam cauillationem sit aliquando in uno uerbo numquam in solo uerbo per quot autem et quas accidat species non satis conuenit qui plenissime quadripertitam uolunt esse rationem nec aliam quam barbarismi ut fiat adiectione nam enim de susum in alexandriam detractione ambulo uiam aegypto uenio ne hoc fecit transmutatione qua                                   ordo turbatur quoque ego enim hoc uoluit autem non habuit ex quo genere an sit igitur initio sermonis positum dubitari potest quia maximos auctores in diuersa fuisse opinione uideo cum apud alios sit etiam frequens apud alios numquam reperiatur haec tria genera quidam diducunt a soloecismo et adiectionis uitium pleonasmon detractionis elleiyin inuersionis anastrofhn uocant quae si in speciem soloecismi cadat uperbaton quoque eodem appellari modo posse inmutatio sine controuersia est cum aliud pro alio ponitur id per omnis orationis partis deprendimus frequentissime in uerbo quia plurima huic accidunt ideoque in eo fiunt soloecismi per genera tempora personas modos siue cui status eos dici seu qualitates placet uel sex uel ut alii uolunt octo nam totidem uitiorum erunt formae in quot species eorum quidque de quibus supra dictum est diuiseris praeterea numeros in quibus nos singularem ac pluralem habemus graeci et duikon quamquam fuerunt qui nobis quoque adicerent dualem scripsere legere quod  euitandae asperitatis gratia mollitum est ut apud ueteres pro male mereris male merere ideoque quod uocant duale in illo solo genere consistit cum apud graecos et uerbi tota fere ratione et in nominibus deprendatur et sic quoque rarissimus sit eius usus apud nostrorum uero neminem haec obseruatio reperiatur quin e contrario deuenere locos et conticuere omnes et consedere duces aperte nos doceant nil horum ad duos pertinere dixere quoque quamquam id antonius rufus ex diuerso ponit exemplum de pluribus patronis praeco pronuntiet quid non liuius circa initia statim primi libri tenuere inquit arcem sabini et mox in aduersum romani subiere sed quem potius ego quam m tullium sequar qui in oratore non reprendo inquit scripsere scripserunt esse uerius sentio similiter in uocabulis et nominibus fit soloecismus genere numero proprie autem casibus quidquid horum alteri succedet huic parti subiungantur licet per comparationes et superlationes itemque in quibus patrium pro possessiuo dicitur uel contra nam uitium quod fit per quantitatem ut magnum peculiolum erunt qui soloecismum putent quia pro nomine integro positum sit deminutum ego dubito an id inproprium potius appellem significatione enim deerrat soloecismi porro uitium non est in sensu sed in complexu in participio per genus et casum ut in uocabulo per tempora ut in uerbo per numerum ut in utroque peccatur pronomen  quoque genus numerum casus habet quae omnia recipiunt huius modi errorem fiunt soloecismi et quidem plurimi per partis orationis sed id tradere satis non est ne ita demum uitium esse credat puer si pro alia ponatur alia ut uerbum ubi nomen esse debuerit uel aduerbium ubi pronomen ac similia nam sunt quaedam cognata ut dicunt id est eiusdem generis in quibus qui alia specie quam oportet utetur non minus quam ipso genere permutato deliquerit nam et an et aut coniunctiones sunt male tamen interroges hic aut ille sit et ne ac non aduerbia qui tamen dicat pro illo ne feceris non feceris in idem incidat uitium quia alterum negandi est alterum uetandi hoc amplius intro et intus loci aduerbia eo tamen intus et intro sum soloecismi sunt eadem in diuersitate pronominum interiectionum praepositionum accident est enim soloecismus in oratione comprensionis unius sequentium ac priorum inter se inconueniens positio quaedam tamen et faciem soloecismi habent et dici uitiosa non possunt ut tragoedia thyestes ut ludi floralia ac megalesia quamquam haec sequentia tempore interciderunt numquam aliter a ueteribus dicta schemata igitur nominabuntur frequentiora quidem apud poetas sed oratoribus quoque permissa uerum schema fere habebit aliquam rationem ut docebimus eo quem paulo ante promisimus loco sed hic quoque quod schema uocatur si ab aliquo per inprudentiam factum erit soloecismi uitio non carebit in eadem specie sunt sed schemate carent ut supra dixi nomina feminina quibus mares utuntur et neutralia quibus feminae hactenus de soloecismo neque enim artem grammaticam componere adgressi sumus sed cum in ordinem incurreret inhonoratam transire noluimus hoc amplius ut institutum ordinem sequar uerba aut  latina aut peregrina sunt peregrina porro ex omnibus prope dixerim gentibus ut homines ut instituta etiam multa uenerunt taceo de tuscis et sabinis et praenestinis quoque nam ut eorum sermone utentem uettium lucilius insectatur quem ad modum pollio reprendit in liuio patauinitatem licet omnia italica pro romanis habeam plurima gallica eualuerunt ut raeda ac petorritum quorum altero tamen cicero altero horatius utitur et mappam circo quoque usitatum nomen poeni sibi uindicant et gurdos quos pro stolidis accipit uulgus ex hispania duxisse originem audiui sed haec diuisio mea ad graecum sermonem praecipue pertinet nam et maxima ex parte romanus inde conuersus est et confessis quoque graecis utimur uerbis ubi nostra desunt sicut illi a nobis nonnumquam mutuantur inde illa quaestio exoritur an eadem ratione per casus duci externa qua nostra conueniat ac si reperias grammaticum ueterum amatorem neget quicquam ex latina ratione mutandum quia cum sit apud nos casus ablatiuus quem illi non habent parum conueniat uno casu nostro quinque graecis uti quin etiam laudet uirtutem eorum qui potentiorem facere linguam latinam studebant nec alienis egere institutis fatebantur inde castorem media syllaba producta pronuntiarunt quia hoc omnibus nostris nominibus accidebat quorum prima positio in easdem quas castor litteras exit et ut palaemo ac telamo et plato nam sic eum cicero quoque appellat dicerentur retinuerunt quia latinum quod o et n litteris finiretur non reperiebant ne in a quidem atque s litteras exire temere masculina graeca nomina recto casu patiebantur ideoque et apud caelium  legimus pelia cincinnatus et apud messalam bene fecit euthia et apud ciceronem hermagora ne miremur quod ab antiquorum plerisque aenea ut anchisa sit dictus nam si ut maecenas sufenas asprenas dicerentur genetiuo casu non e littera sed tis syllaba terminarentur inde olympo et tyranno acutam syllabam mediam dederunt quia duabus longis sequentibus primam breuem acui noster sermo non patitur sic genetiuus ulixi et achilli fecit sic alia plurima nunc recentiores instituerunt graecis nominibus graecas declinationes potius dare quod tamen ipsum non semper fieri potest mihi autem placet rationem latinam sequi quousque patitur decor neque enim iam calypsonem dixerim ut iunonem quamquam secutus antiquos c caesar utitur hac ratione declinandi sed auctoritatem consuetudo superauit in ceteris quae poterunt utroque modo non indecenter efferri qui graecam figuram sequi malet non latine quidem sed tamen citra reprehensionem loquetur simplices uoces prima positione id est natura sua constant compositae aut praepositionibus subiunguntur ut innocens dum ne pugnantibus inter se duabus quale est inperterritus alioqui possunt aliquando continuari duae ut incompositus reconditus et quo cicero utitur subabsurdum aut e duobus quasi corporibus coalescunt ut maleficus nam ex tribus nostrae utique linguae non concesserim quamuis capsis cicero dicat compositum esse ex cape si  uis et inueniantur qui lupercalia aeque tris partes orationis esse contendant quasi luere per caprum nam solitaurilia iam persuasum est esse suouetaurilia et sane ita se habet sacrum quale apud homerum quoque est sed haec non tam ex tribus quam ex particulis trium coeunt ceterum etiam ex praepositione et duobus uocabulis dure uidetur struxisse pacuuius nerei repandirostrum incuruiceruicum pecus iunguntur autem aut ex duobus latinis integris ut superfui supterfugi quamquam ex integris an composita sint                            quaeritur aut ex integro et corrupto ut maleuolus aut ex corrupto et integro ut noctiuagus aut duobus corruptis ut pedisecus aut ex nostro et peregrino ut biclinium aut contra ut epitogium et anticato aliquando et ex duobus peregrinis ut epiraedium nam cum sit epi praepositio graeca raeda gallicum neque graecus tamen neque gallus utitur composito romani suum ex alieno utroque fecerunt frequenter autem praepositiones quoque copulatio ista corrumpit inde abstulit aufugit amisit cum praepositio sit ab sola et coit cum sit praepositio con sic ignaui et erepublica et similia sed res tota magis graecos decet nobis minus succedit nec id fieri natura puto sed alienis fauemus ideoque cum kurtauxena mirati simus incuruiceruicum uix a risu defendimus propria sunt uerba cum id significant in quod primo denominata sunt tralata cum alium natura intellectum alium loco praebent usitatis tutius utimur noua non sine quodam periculo fingimus nam si recepta sunt modicam laudem  adferunt orationi repudiata etiam in iocos exeunt audendum tamen namque ut cicero ait etiam quae primo dura uisa sunt usu molliuntur sed minime nobis concessa est onomatopoiia quis enim ferat si quid simile illis merito laudatis ligce bios et siz ofqalmos fingere audeamus iam ne balare quidem aut hinnire fortiter diceremus nisi iudicio uetustatis niterentur  est etiam sua loquentibus obseruatio sua scribentibus sermo constat ratione uetustate auctoritate consuetudine rationem praestat praecipue analogia nonnumquam etymologia uetera maiestas quaedam et ut sic dixerim religio commendat auctoritas ab oratoribus uel historicis peti solet nam poetas metri necessitas excusat nisi si quando nihil impediente in utroque modulatione pedum alterum malunt qualia sunt imo de stirpe recisum et aeriae quo congessere palumbes et silice in nuda et similia cum summorum in eloquentia uirorum iudicium pro ratione et uel error honestus est magnos duces sequentibus consuetudo uero certissima loquendi magistra utendumque plane sermone ut nummo cui publica forma est omnia tamen haec exigunt acre iudicium analogia praecipue quam proxime ex graeco transferentes in latinum proportionem uocauerunt eius haec uis est ut id quod dubium est ad aliquid simile de quo non quaeritur referat et incerta certis probet quod efficitur duplici uia  comparatione similium in extremis maxime syllabis propter quod ea quae sunt e singulis negantur debere rationem et deminutione comparatio in nominibus aut genus deprendit aut declinationem genus ut si quaeratur funis masculinum sit an femininum simile illi sit panis declinationem ut si ueniat in dubium hac domu dicendum sit an hac domo et domuum an domorum similia sint domus anus manus deminutio genus modo detegit ut ne ab eodem exemplo recedam funem masculinum esse funiculus ostendit eadem in uerbis quoque ratio comparationis ut si quis antiquos secutus feruere breui media syllaba dicat deprendatur uitiose loqui quod omnia quae e et o litteris fatendi modo terminantur eadem si in infinitis e litteram media syllaba acceperunt utique productam habent prandeo pendeo spondeo prandere pendere spondere at quae o solam habent dummodo per eandem litteram in infinito exeant breuia fiunt lego dico curro legere dicere currere etiamsi est apud lucilium feruit aqua et feruet feruit nunc feruet ad annum sed pace dicere hominis eruditissimi liceat si feruit putat illi simile currit et legit feruo dicet ut lego et curro quod nobis inauditum est sed non est haec uera comparatio nam feruit est illi simile seruit quam proportionem sequenti dicere necesse est feruire ut seruire prima quoque aliquando positio ex obliquis inuenitur ut memoria repeto conuictos a me qui reprenderant quod hoc uerbo usus essem pepigi nam id quidem dixisse summos auctores confitebantur rationem tamen negabant permittere quia prima  positio paciscor cum haberet naturam patiendi faceret tempore praeterito pactus sum nos praeter auctoritatem oratorum atque historicorum analogia quoque dictum tuebamur nam cum legeremus in xii tabulis ni ita pagunt inueniebamus simile huic cadunt inde prima positio etiamsi uetustate exoleuerat apparebat pago ut cado unde non erat dubium sic pepigi nos dicere ut cecidi sed meminerimus non per omnia duci analogiae posse rationem cum et sibi ipsa plurimis in locis repugnet quaedam sine dubio conantur eruditi defendere ut cum deprensum est lepus et lupus similia positione quantum casibus numerisque dissentiant ita respondent non esse paria quia lepus epicoenon sit lupus masculinum quamquam uarro in eo libro quo initia romanae urbis enarrat lupum feminam dicit ennium pictoremque fabium secutus illi autem idem cum interrogantur cur aper apri et pater patris faciat illud nomen positum hoc ad aliquid esse contendunt praeterea quoniam utrumque a graeco ductum sit ad eam rationem recurrunt ut patros patris kaprou apri faciat illa tamen quomodo effugient ut non quamuis feminina singulari nominatiuo us litteris finita numquam genetiuo casu ris syllaba terminentur faciat tamen uenus ueneris item cum es litteris finita per uarios exeant genetiuos numquam tamen eadem ris syllaba terminatos ceres cogat dici cereris quid uero quae tota positionis eiusdem in diuersos flexus eunt cum alba faciat albanos et albensis uolo uolui et uolaui nam praeterito quidem tempore uarie formari uerba prima persona o littera terminata ipsa analogia confitetur si quidem facit cado cecidi spondeo  spopondi pingo pinxi lego legi pono posui frango fregi laudo laudaui non enim cum primum fingerentur homines analogia demissa caelo formam loquendi dedit sed inuenta est postquam loquebantur et notatum in sermone quid quoque modo caderet itaque non ratione nititur sed exemplo nec lex est loquendi sed obseruatio ut ipsam analogian nulla res alia fecerit quam consuetudo inhaerent tamen ei quidam molestissima diligentiae peruersitate ut audaciter potius dicant quam audacter licet omnes oratores aliud sequantur et emicauit non emicuit et conire non coire his permittamus et audiuisse et sciuisse et tribunale et faciliter dicere frugalis quoque sit apud illos non frugi nam quo alio modo fiet frugalitas idem centum milia nummum et fidem deum ostendant duplices quoque soloecismos esse quando et casum mutant et numerum nesciebamus enim ac non consuetudini et decori seruiebamus sicut in plurimis quae m tullius in oratore diuine ut omnia exequitur sed augustus quoque in epistulis ad c caesarem scriptis emendat quod is calidum dicere quam caldum malit non quia id non sit latinum sed quia sit odiosum et ut ipse graeco uerbo significauit periergon atqui hanc quidam orqoepeian solam putant quam ego minime excludo quid enim tam necessarium quam recta locutio immo inhaerendum ei iudico quoad licet diu etiam mutantibus repugnandum sed abolita atque abrogata retinere insolentiae cuiusdam est et friuolae in paruis iactantiae multum enim litteratus qui sine adspiratione et producta secunda syllaba salutarit auere est enim et calefacere dixerit  potius quam quod dicimus et conseruauisse his adiciat face et dice et similia recta est haec uia quis negat sed adiacet et mollior et magis trita ego tamen non alio magis angor quam quod obliquis casibus ducti etiam primas sibi positiones non inuenire sed mutare permittunt ut cum ebur et robur ita dicta ac scripta summis auctoribus in o litteram secundae syllabae transferunt quia sit roboris et eboris sulpur autem et guttur u litteram in genetiuo seruent ideoque iecur etiam et femur controuersiam     fecerunt quod non minus est licentiosum quam si sulpuri et gutturi subicerent in genetiuo litteram o mediam quia esset eboris et roboris sicut antonius gnipho qui robur quidem et ebur atque etiam marmur fatetur esse uerum fieri uult ex his ebura robura marmura quodsi animaduerterent litterarum adfinitatem scirent sic ab eo quod est robur roboris fieri quo modo ab eo quod est miles limes militis limitis iudex uindex iudicis uindicis et quae supra iam attigi quid uero quod ut dicebam similes positiones in longe diuersas figuras per obliquos casus exeunt ut uirgo iuno fusus lusus cuspis puppis et mille alia cum illud etiam accidat ut quaedam pluraliter non dicantur quaedam contra singulari numero quaedam casibus careant quaedam a primis statim positionibus tota mutentur ut iuppiter quod uerbis etiam accidit ut illi fero cuius praeteritum perfectum et ulterius non inuenitur nec plurimum refert nulla haec an praedura sint nam quid progenies genetiuo singulari quid plurali spes faciet quo modo autem quire et urgere uel in praeterita patiendi modo uel in participia transibunt quid de aliis dicam cum  senatus senatui senati an senatus faciat incertum sit quare mihi non inuenuste dici uidetur aliud esse latine aliud grammatice loqui ac de analogia nimium etymologia quae uerborum originem inquirit a cicerone dicta est notatio quia nomen eius apud aristotelen inuenitur sumbolon quod est nota nam uerbum ex uerbo ductum id est ueriloquium ipse cicero qui finxit reformidat sunt qui uim potius intuiti originationem uocent haec habet aliquando usum necessarium quotiens interpretatione res de qua quaeritur eget ut cum m caelius se esse hominem frugi uult probare non quia abstinens sit nam id ne mentiri quidem poterat sed quia utilis multis id est fructuosus unde sit ducta frugalitas ideoque in definitionibus adsignatur etymologiae locus nonnumquam etiam barbara ab emendatis conatur discernere ut cum triquetram dici siciliam an triquedram meridiem an medidiem oporteat quaeritur aliquando consuetudini seruit continet autem in se multam eruditionem siue ex graecis orta tractemus quae sunt plurima praecipueque aeolica ratione cui est sermo noster simillimus declinata siue ex historiarum ueterum notitia nomina hominum locorum gentium urbium requiramus unde bruti publicolae pythici cur latium italia beneuentum quae capitolium et collem quirinalem et argiletum appellandi ratio iam illa minora in quibus maxime studiosi eius rei fatigantur qui uerba paulum declinata uarie et multipliciter ad ueritatem reducunt aut correptis aut porrectis aut adiectis aut detractis aut permutatis litteris syllabisue inde prauis  ingeniis ad foedissima usque ludibria labuntur sit enim consul a consulendo uel a iudicando nam et hoc consulere ueteres uocauerunt unde adhuc remanet illud rogat boni consulas id est bonum iudices senatui dederit nomen aetas nam idem patres sunt et rex rector et alia plurima indubitata nec abnuerim tegulae regulaeque et similium his rationem iam sit et classis a calando et lepus leuipes et uulpes uolipes etiamne a contrariis aliqua sinemus trahi ut lucus quia umbra opacus parum luceat et ludus quia sit longissime a lusu et ditis quia minime diues etiamne hominem appellari quia sit humo natus quasi uero non omnibus animalibus eadem origo aut illi primi mortales ante nomen imposuerint terrae quam sibi et uerba ab aere uerberato pergamus sic perueniemus eo usque ut stella luminis stilla credatur cuius etymologiae auctorem clarum sane in litteris nominari in ea parte qua a me reprenditur inhumanum est qui uero talia libris complexi sunt nomina sua ipsi inscripserunt ingenioseque uisus est gauius caelibes dicere ueluti caelites quod onere grauissimo uacent idque graeco argumento iuuit hiqeous enim eadem de causa dici adfirmat nec ei cedit modestus inuentione nam quia caelo saturnus genitalia absciderit hoc nomine appellatos qui uxore careant ait aelius pituitam quia petat uitam sed cui non post uarronem sit uenia qui agrum quia in eo agatur aliquid et gragulos quia gregatim uolent dictos uoluit persuadere ciceroni ad eum enim scribit cum alterum ex graeco sit manifestum duci alterum ex uocibus auium sed hoc tanti fuit uertere ut merula  quia sola uolat quasi mera uolans nominaretur quidam non dubitarunt etymologiae subicere omnem nominis causam ut ex habitu quem ad modum dixi longos et rufos ex sono stertere murmurare etiam deriuata ut a uelocitate dicitur uelox et composita pleraque his similia quae sine dubio aliunde originem ducunt sed arte non egent cuius in hoc opere non est usus nisi in dubiis uerba a uetustate repetita non solum magnos adsertores habent sed etiam adferunt orationi maiestatem aliquam non sine delectatione nam et auctoritatem antiquitatis habent et quia intermissa sunt gratiam nouitati similem parant sed opus est modo ut neque crebra sint haec nec manifesta quia nihil est odiosius adfectatione nec utique ab ultimis et iam oblitteratis repetita temporibus qualia sunt topper et antegerio et exanclare et prosapia et saliorum carmina uix sacerdotibus suis satis intellecta sed illa mutari uetat religio et consecratis utendum est oratio uero cuius summa uirtus est perspicuitas quam sit uitiosa si egeat interprete ergo ut nouorum optima erunt maxime uetera ita ueterum maxime noua similis circa auctoritatem ratio nam etiamsi potest uideri nihil peccare qui utitur iis uerbis quae summi auctores tradiderunt multum tamen refert non solum quid dixerint sed etiam quid persuaserint neque enim tuburchinabundum et lurchinabundum iam in nobis quisquam ferat licet cato sit auctor nec hos lodices quamquam id pollioni placet nec gladiola atqui messala dixit nec parricidatum quod  in caelio uix tolerabile uidetur nec collos mihi caluus persuaserit quae nec ipsi iam dicerent superest igitur consuetudo nam fuerit paene ridiculum malle sermonem quo locuti sint homines quam quo loquantur et sane quid est aliud uetus sermo quam uetus loquendi consuetudo sed huic ipsi necessarium est iudicium constituendumque in primis id ipsum quid sit quod consuetudinem uocemus quae si ex eo quod plures faciunt nomen accipiat periculosissimum dabit praeceptum non orationi modo sed quod maius est uitae unde enim tantum boni ut pluribus quae recta sunt placeant igitur ut uelli et comam in gradus frangere et in balneis perpotare quamlibet haec inuaserint ciuitatem non erit consuetudo quia nihil horum caret reprensione at lauamur et tondemur et conuiuimus ex consuetudine sic in loquendo non si quid uitiose multis insederit pro regula sermonis accipiendum erit nam ut transeam quem ad modum uulgo imperiti loquantur tota saepe theatra et omnem circi turbam exclamasse barbare scimus ergo consuetudinem sermonis uocabo consensum eruditorum sicut uiuendi consensum bonorum  nunc quoniam diximus quae sit loquendi regula dicendum quae scribentibus custodienda quod graeci orthographian uocant nos recte scribendi scientiam nominemus cuius ars non in hoc posita est ut nouerimus quibus quaeque syllaba litteris constet nam id quidem infra grammatici officium est sed totam ut mea fert opinio subtilitatem in dubiis habet ut longis syllabis omnibus adponere apicem ineptissimum est quia plurimae natura ipsa uerbi quod scribitur patent sed interim necessarium cum eadem littera alium atque alium intellectum prout correpta uel producta est facit ut malus arborem significet an hominem non bonum apice distinguitur palus aliud priore syllaba longa  aliud sequenti significat et cum eadem littera nominatiuo casu breuis ablatiuo longa est utrum sequamur plerumque hac nota monendi sumus similiter putauerunt illa quoque                                  seruanda discrimina ut ex praepositionem si uerbum sequeretur specto adiecta secundae syllabae s littera si pecto remota scriberemus illa quoque seruata est a multis differentia ut ad cum esset praepositio d litteram cum autem coniunctio t acciperet itemque cum si tempus significaret per quom si comitem per c ac duas sequentis scriberetur frigidiora his alia ut quidquid c quartam haberet ne interrogare bis uideremur et quotidie non cotidie ut sit quot diebus uerum haec iam etiam inter ipsas ineptias euanuerunt quaeri solet in scribendo praepositiones sonum quem iunctae efficiunt an quem separatae obseruare conueniat ut cum dico optinuit secundam enim b litteram ratio poscit aures magis audiunt p et immunis illud enim quod ueritas exigit sequentis syllabae sono uictum m gemina commutatur est et in diuidendis uerbis obseruatio mediam litteram consonantem priori an sequenti syllabae adiungas haruspex enim quia pars eius posterior a spectando est s litteram tertiae dabit abstemius quia ex abstinentia temeti composita uox est primae relinquet nam k quidem in nullis uerbis utendum puto nisi quae significat etiam ut sola ponatur hoc eo non omisi quod quidam eam quotiens a sequatur necessariam credunt cum sit c littera quae ad omnis uocalis uim suam perferat uerum orthographia quoque consuetudini seruit ideoque saepe mutata est nam illa uetustissima transeo tempora quibus et pauciores litterae nec similes his nostris earum  formae fuerunt et uis quoque diuersa sicut apud graecos o litterae quae interim longa ac breuis ut apud nos interim pro syllaba quam nomine suo exprimit posita est ut a latinis ueteribus d plurimis in uerbis ultimam adiectam quod manifestum est etiam ex columna rostrata quae est duilio in foro posita interim g quoque ut in puluinari solis qui colitur iuxta aedem quirini uesperug quod uesperuginem accipimus de mutatione etiam litterarum de qua supra dixi nihil repetere hic necesse est fortasse enim sicut scribebant etiam loquebantur semiuocalis geminare diu non fuit usitatissimi moris atque e contrario usque ad accium et ultra porrectas syllabas geminis ut dixi uocalibus scripserunt diutius durauit ut e et i iungendis eadem ratione qua graeci ei uterentur ea casibus numerisque discreta est ut lucilius praecipit iam puerei uenere e postremum facito atque i ut pueri plures fiant ac deinceps idem mendaci furique addes e cum dare furi iusseris quod quidem cum superuacuum est quia i tam longae quam breuis naturam habet tum incommodum aliquando nam in iis quae proximam ab ultima litteram e habebunt et i longa terminabuntur illam rationem sequentes utemur e gemina qualia sunt haec aurei argentei et his similia idque iis praecipue qui ad lectionem instituentur etiam impedimento erit sicut in graecis accidit adiectione i litterae  quam non solum datiuis casibus in parte ultima adscribunt sed quibusdam etiam interponunt ut in lhisthi quia etymologia ex diuisione in tris syllabas facta desideret eam litteram ae syllabam cuius secundam nunc e litteram ponimus uarie per a et i efferebant quidam semper ut graeci quidam singulariter tantum cum in datiuum uel genetiuum casum incidissent unde pictai uestis et aquai uergilius amantissimus uetustatis carminibus inseruit in isdem plurali numero e utebantur hi sullae galbae est in hac quoque parte lucili praeceptum quod quia pluribus explicatur uersibus si quis parum credet apud ipsum in nono requirat quid quod ciceronis temporibus paulumque infra fere quotiens s littera media uocalium longarum uel subiecta longis esset geminabatur ut caussae cassus diuissiones quo modo et ipsum et uergilium quoque scripsisse manus eorum docent atqui paulum superiores etiam illud quod nos gemina dicimus iussi una dixerunt iam optimus maximus ut mediam i litteram quae ueteribus u fuerat acciperent c primum caesaris inscriptione traditur factum here nunc e littera terminamus at ueterum comicorum adhuc libris inuenio heri ad me uenit quod idem in epistulis augusti quas sua manu scripsit aut emendauit deprenditur quid non cato censorius dicam et faciam dicae et faciae scripsit eundemque in ceteris quae similiter  cadunt modum tenuit quod et ex ueteribus eius libris manifestum est et a messala in libro de s littera positum sibe et quase scriptum in multorum libris est sed an hoc uoluerint auctores nescio t liuium ita his usum ex pediano comperi qui et ipse eum sequebatur haec nos i littera finimus quid dicam uortices et uorsus ceteraque ad eundem modum quae primus scipio africanus in e litteram secundam uertisse dicitur nostri praeceptores seruum ceruumque u et o litteris scripserunt quia subiecta sibi uocalis in unum sonum coalescere et confundi nequiret nunc u gemina scribuntur ea ratione quam reddidi neutro sane modo uox quam sentimus efficitur nec inutiliter claudius aeolicam illam ad hos usus litteram adiecerat illud nunc melius quod cui tribus quas praeposui litteris enotamus in quo pueris nobis ad pinguem sane sonum qu et oi utebantur tantum ut ab illo qui distingueretur quid quae scribuntur aliter quam enuntiantur nam et gaius c littera significatur quae inuersa mulierem declarat quia tam gaias esse uocitatas quam gaios etiam ex nuptialibus sacris apparet nec gnaeus eam litteram in praenominis nota accipit qua sonat et columnam et consules exempta n littera legimus et subura cum tribus litteris notatur c tertiam ostendit multa sunt generis huius sed haec quoque uereor ne modum tam paruae quaestionis excesserint iudicium autem suum grammaticus interponat his omnibus nam hoc ualere plurimum debet ego nisi quod consuetudo optinuerit sic scribendum quidque iudico quomodo sonat hic enim est usus litterarum ut custodiant uoces et  uelut depositum reddant legentibus itaque id exprimere debent quod dicturi sumus hae fere sunt emendate loquendi scribendique partes duas reliquas significanter ornateque dicendi non equidem grammaticis aufero sed cum mihi officia rhetoris supersint maiori operi reseruo redit autem illa cogitatio quosdam fore qui haec quae diximus parua nimium et impedimenta quoque maius aliquid agentibus putent nec ipse ad extremam usque anxietatem et ineptas cauillationes descendendum atque his ingenia concidi et comminui credo sed nihil ex grammatice nocuerit nisi quod superuacuum est an ideo minor est m tullius orator quod idem artis huius diligentissimus fuit et in filio ut epistulis apparet recte loquendi asper quoque exactor aut uim c caesaris fregerunt editi de analogia libri aut ideo minus messala nitidus quia quosdam totos libellos non uerbis modo singulis sed etiam litteris dedit non obstant hae disciplinae per illas euntibus sed circa illas haerentibus  superest lectio in qua puer ut sciat ubi suspendere spiritum debeat quo loco uersum distinguere ubi cludatur sensus unde incipiat quando attollenda uel summittenda sit uox quid quoque flexu quid lentius celerius concitatius lenius dicendum demonstrari nisi in opere ipso non potest unum est igitur quod in hac parte praecipiam ut omnia ista facere possit intellegat sit autem in primis lectio uirilis et cum sanctitate quadam grauis et non quidem prorsae similis quia et carmen est et se poetae canere testantur non tamen in canticum dissoluta nec plasmate ut nunc a plerisque fit effeminata de quo genere optime c caesarem praetextatum adhuc accepimus dixisse si cantas male cantas si legis cantas nec prosopopoeias ut quibusdam placet  ad comicum morem pronuntiari uelim esse tamen flexum quendam quo distinguantur ab iis in quibus poeta persona sua utetur cetera admonitione magna egent in primis ut tenerae mentes tracturaeque altius quidquid rudibus et omnium ignaris insederit non modo quae diserta sed uel                 magis quae honesta sunt discant ideoque optime institutum est ut ab homero atque uergilio lectio inciperet quamquam ad intellegendas eorum uirtutes firmiore iudicio opus est sed huic rei superest tempus neque enim semel legentur interim et sublimitate heroi carminis animus adsurgat et ex magnitudine rerum spiritum ducat et optimis inbuatur utiles tragoediae alunt et lyrici si tamen in iis non auctores modo sed etiam partes operis elegeris nam et graeci licenter multa et horatium nolim in quibusdam interpretari elegia uero utique qua amat et hendecasyllabi qui sunt commata sotadeorum nam de sotadeis ne praecipiendum quidem est amoueantur si fieri potest si minus certe ad firmius aetatis robur reseruentur comoediae quae plurimum conferre ad eloquentiam potest cum per omnis et personas et adfectus eat quem usum in pueris putem paulo post suo loco dicam nam cum mores in tuto fuerint inter praecipua legenda erit de menandro loquor nec tamen excluserim alios nam latini quoque auctores adferent utilitatis aliquid sed pueris quae maxime ingenium alant atque animum augeant praelegenda ceteris quae ad eruditionem modo pertinent longa aetas spatium dabit multum autem ueteres etiam latini conferunt quamquam plerique plus ingenio quam arte ualuerunt in primis copiam uerborum quorum in tragoediis grauitas in comoediis elegantia et quidam uelut atticismos inueniri potest oeconomia quoque in iis diligentior quam in  plerisque nouorum erit qui omnium operum solam uirtutem sententias putauerunt sanctitas certe et ut sic dicam uirilitas ab iis petenda est quando nos in omnia deliciarum uitia dicendi quoque ratione defluximus denique credamus summis oratoribus qui ueterum poemata uel ad fidem causarum uel ad ornamentum eloquentiae adsumunt nam praecipue quidem apud ciceronem frequenter tamen apud asinium etiam et ceteros qui sunt proximi uidemus enni acci pacuui lucili terenti caecili et aliorum inseri uersus summa non eruditionis modo gratia sed etiam iucunditatis cum poeticis uoluptatibus aures a forensi asperitate respirant quibus accedit non mediocris utilitas cum sententiis eorum uelut quibusdam testimoniis quae proposuere confirment uerum priora illa ad pueros magis haec sequentia ad robustiores pertinebunt cum grammatices amor et usus lectionis non scholarum temporibus sed uitae spatio terminentur in praelegendo grammaticus et illa quidem minora praestare debebit ut partes orationis reddi sibi soluto uersu desideret et pedum proprietates quae adeo debent esse notae in carminibus ut etiam in oratoria compositione desiderentur deprendat quae barbara quae inpropria quae contra legem loquendi sint posita non ut ex his utique improbentur poetae quibus quia plerumque seruire metro coguntur adeo ignoscitur ut uitia ipsa aliis in carmine appellationibus nominentur metaplasmus enim et schematismus et schemata ut dixi uocamus et laudem uirtutis necessitati damus sed ut commoneat artificialium et memoriam agitet id quoque inter prima rudimenta non inutile demonstrare quot quaeque uerba modis intellegenda sint circa glossemata etiam id est uoces minus usitatas non ultima eius professionis diligentia est enimuero iam maiore cura doceat  tropos omnes quibus praecipue non poema modo sed etiam oratio ornatur schemata utraque id est figuras quaeque lexeos quaeque dianoeas uocantur quorum ego sicut troporum tractatum in eum locum differo quo mihi de ornatu orationis dicendum erit praecipue uero illa infigat animis quae in oeconomia uirtus quae in decore rerum quid personae cuique conuenerit quid in sensibus laudandum quid in uerbis ubi copia probabilis ubi modus his accedet enarratio historiarum diligens quidem illa non tamen usque ad superuacuum laborem occupata nam receptas aut certe claris auctoribus memoratas exposuisse satis est persequi quidem quid quis umquam uel contemptissimorum hominum dixerit aut nimiae miseriae aut inanis iactantiae est et detinet atque obruit ingenia melius aliis uacatura nam qui omnis etiam indignas lectione scidas excutit anilibus quoque fabulis accommodare operam potest atqui pleni sunt eius modi impedimentis grammaticorum commentarii uix ipsis qui composuerunt satis noti nam didymo quo nemo plura scripsit accidisse compertum est ut cum historiae cuidam tamquam uanae repugnaret ipsius proferretur liber qui eam continebat quod euenit praecipue in fabulosis usque ad deridicula quaedam quaedam etiam pudenda unde improbissimo cuique pleraque fingendi licentia est adeo ut de libris totis et auctoribus ut succurrit mentiantur tuto quia inueniri qui numquam fuere non possunt nam in notioribus frequentissime deprenduntur a curiosis ex quo mihi inter uirtutes grammatici habebitur aliqua nescire  et finitae quidem sunt partes duae quas haec professio pollicetur id est ratio loquendi et enarratio auctorum quarum illam methodicen hanc historicen uocant adiciamus tamen eorum curae quaedam dicendi primordia quibus  aetatis nondum rhetorem capientis instituant igitur aesopi fabellas quae fabulis nutricularum proxime succedunt narrare sermone puro et nihil se supra modum extollente deinde eandem gracilitatem stilo exigere condiscant uersus primo soluere mox mutatis uerbis interpretari tum paraphrasi audacius uertere qua et breuiare quaedam et exornare saluo modo poetae sensu permittitur quod opus etiam consummatis professoribus difficile qui commode tractauerit cuicumque discendo sufficiet sententiae quoque et chriae et aetiologiae subiectis dictorum rationibus apud grammaticos scribantur quia initium ex lectione ducunt quorum omnium similis est ratio forma diuersa quia sententia uniuersalis est uox aetiologia personis continetur chriarum plura genera traduntur unum simile sententiae quod est positum in uoce simplici dixit ille aut dicere solebat alterum quod est in respondendo interrogatus ille uel cum hoc ei dictum esset respondit tertium huic non dissimile cum quis dixisset aliquid uel fecisset etiam in ipsorum factis esse chrian putant ut crates cum indoctum puerum uidisset paedagogum eius percussit et aliud paene par ei quod tamen eodem nomine appellare non audent sed dicunt xreiwdes ut milo quem uitulum adsueuerat ferre taurum ferebat in his omnibus et declinatio per eosdem ducitur casus et tam factorum quam dictorum ratio est narratiunculas a poetis celebratas notitiae causa non eloquentiae tractandas puto cetera maioris operis ac spiritus latini rhetores relinquendo necessaria grammaticis fecerunt graeci magis operum suorum et onera et modum norunt  haec de grammatice quam breuissime potui non ut omnia dicerem sectatus quod infinitum erat sed ut maxime  necessaria nunc de ceteris artibus quibus instituendos priusquam rhetori tradantur pueros existimo strictim subiungam ut efficiatur orbis ille doctrinae quem graeci encyclion paedian uocant nam isdem fere annis aliarum quoque disciplinarum studia ingredienda sunt quae quia et ipsae artes sunt et esse perfectae sine orandi scientia possunt nec rursus ad efficiendum oratorem satis ualent solae an sint huic operi necessariae quaeritur nam quid inquiunt ad agendam causam dicendamue sententiam pertinet scire quem ad modum in data linea constitui triangula aequis lateribus possint aut quo melius uel defendet reum uel reget consilia qui citharae sonos nominibus et spatiis distinxerit enumerent etiam fortasse multos quamlibet utiles foro qui neque geometren audierint nec musicos nisi hac communi uoluptate aurium intellegant quibus ego primum hoc respondeo quod m cicero scripto ad brutum libro frequentius testatur non eum a nobis institui oratorem qui sit aut fuerit sed imaginem quandam concepisse nos animo perfecti illius et nulla parte cessantis nam et sapientem formantes eum qui sit futurus consummatus undique et ut dicunt mortalis quidam deus non modo cognitione caelestium                     uel mortalium putant instruendum sed per quaedam parua sane si ipsa demum aestimes ducunt sicut exquisitas interim ambiguitates non quia keratinai aut krokodilinai possint facere sapientem sed quia illum ne in minimis quidem oporteat falli similiter oratorem qui debet esse sapiens non geometres faciet aut musicus quaeque his alia subiungam sed hae quoque artes ut sit consummatus iuuabunt  nisi forte antidotus quidem atque alia quae oculis aut uulneribus medentur ex multis atque interim contrariis quoque inter se effectibus componi uidemus quorum ex diuersis fit una illa mixtura quae nulli earum similis est ex quibus constat sed proprias uires ex omnibus sumit et muta animalia mellis illum inimitabilem humanae rationi saporem uario florum ac sucorum genere perficiunt nos mirabimur si oratio qua nihil praestantius homini dedit prouidentia pluribus artibus egeat quae etiam cum se non ostendunt in dicendo nec proferunt uim tamen occultam suggerunt et tacitae quoque sentiuntur fuit aliquis sine iis disertus sed ego oratorem uolo non multum adiciunt sed aeque non erit totum cui uel parua deerunt et optimum quidem hoc esse conueniet cuius etiamsi in arduo spes est nos tamen praecipiamus omnia ut saltem plura fiant sed cur deficiat animus natura enim perfectum oratorem esse non prohibet turpiterque desperatur quidquid fieri potest atque ego uel iudicio ueterum poteram esse contentus nam quis ignorat musicen ut de hac primum loquar tantum iam illis antiquis temporibus non studii modo uerum etiam uenerationis habuisse ut idem musici et uates et sapientes iudicarentur mittam alios orpheus et linus quorum utrumque dis genitum alterum uero quia rudes quoque atque agrestes animos admiratione mulceret non feras modo sed saxa etiam siluasque duxisse posteritatis memoriae traditum est itaque et timagenes auctor est omnium in litteris studiorum antiquissimam musicen extitisse et testimonio sunt clarissimi poetae apud quos inter regalia con  uiuia laudes heroum ac deorum ad citharam canebantur iopas uero ille uergili nonne canit errantem lunam solisque labores et cetera quibus certe palam confirmat auctor eminentissimus musicen cum diuinarum etiam rerum cognitione esse coniunctam quod si datur erit etiam oratori necessaria si quidem ut diximus haec quoque pars quae ab oratoribus relicta a philosophis est occupata nostri operis fuit ac sine omnium talium scientia non potest esse perfecta eloquentia atqui claros nomine sapientiae uiros nemo dubitauerit studiosos musices fuisse cum pythagoras atque eum secuti acceptam sine dubio antiquitus opinionem uulgauerint mundum ipsum ratione esse compositum quam postea sit lyra imitata nec illa modo contenti dissimilium concordia quam uocant harmonian sonum quoque his motibus dederint nam plato cum in aliis quibusdam tum praecipue in timaeo ne intellegi quidem nisi ab iis qui hanc quoque partem disciplinae diligenter perceperint potest de philosophis loquor quorum fons ipse socrates iam senex institui lyra non erubescebat duces maximos et fidibus et tibiis cecinisse traditum exercitus lacedaemoniorum musicis accensos modis quid autem aliud in nostris legionibus cornua ac tubae faciunt quorum concentus quanto est uehementior tantum romana in bellis gloria ceteris praestat non igitur frustra plato ciuili uiro quem politikon uocat necessariam musicen credidit et eius sectae quae aliis seuerissima aliis asperrima uidetur principes in hac fuere sententia ut existimarent sapientium aliquos nonnullam operam his studiis accommodaturos et lycurgus durissimarum lacedaemoniis legum auctor musices disciplinam probauit atque eam  natura ipsa uidetur ad tolerandos facilius labores uelut muneri nobis dedisse si quidem et remigem cantus hortatur nec solum in iis operibus in quibus plurium conatus praeeunte aliqua iucunda uoce conspirat sed etiam singulorum fatigatio quamlibet se rudi modulatione solatur laudem adhuc dicere artis pulcherrimae uideor nondum eam tamen oratori coniungere transeamus igitur id quoque quod grammatice quondam ac musice iunctae fuerunt si quidem archytas atque euenus etiam subiectam grammaticen musicae putauerunt et eosdem utriusque rei praeceptores fuisse cum sophron ostendit mimorum quidem scriptor sed quem plato adeo probauit ut suppositos capiti libros eius cum moreretur habuisse credatur tum eupolis apud quem prodamus et musicen et litteras docet et maricas qui est hyperbolus nihil se ex musice scire nisi litteras confitetur aristophanes quoque non uno libro sic institui pueros antiquitus solitos esse demonstrat et apud menandrum in hypobolimaeo senex qui reposcenti filium patri uelut rationem inpendiorum quae in educationem contulerit exponens psaltis se et geometris multa dicit dedisse unde etiam ille mos ut in conuiuiis post cenam circumferretur lyra cuius cum se imperitum themistocles confessus esset ut uerbis ciceronis utar est habitus indoctior sed ueterum quoque romanorum epulis fides ac tibias adhibere moris fuit uersus quoque saliorum habent carmen quae cum omnia sint a numa rege instituta faciunt manifestum ne illis quidem qui rudes ac bellicosi uidentur curam musices quantam illa recipiebat aetas defuisse denique in prouerbium usque graecorum celebratum est indoctos a musis atque a gratiis abesse  uerum quid ex ea proprie petat futurus orator disseramus numeros musice duplices habet in uocibus et in corpore utriusque enim rei aptus quidam modus desideratur uocis rationem aristoxenus musicus diuidit in ruqmon et melos quorum alterum modulatione alterum canore ac sonis constat num igitur non haec omnia oratori necessaria quorum unum ad gestum alterum ad conlocationem uerborum tertium ad flexus uocis qui sunt in agendo quoque plurimi pertinet nisi forte in carminibus tantum et in canticis exigitur structura quaedam et inoffensa copulatio uocum in agendo superuacua est aut non compositio et sonus in oratione quoque uarie pro rerum modo adhibetur sicut in musice namque et uoce et modulatione grandia elate iucunda dulciter moderata leniter canit totaque arte consentit cum eorum quae dicuntur adfectibus atqui in orando quoque intentio uocis remissio flexus pertinet ad mouendos audientium adfectus aliaque et conlocationis et uocis ut eodem utar uerbo modulatione concitationem iudicis alia misericordiam petimus cum etiam organis quibus sermo exprimi non potest adfici animos in diuersum habitum sentiamus corporis quoque aptus et decens motus qui dicitur euruqmia et est necessarius nec aliunde peti potest in quo pars actionis non minima consistit qua de re sepositus nobis est locus age non habebit in primis curam uocis orator quid tam musices proprium sed ne haec quidem praesumenda pars est uno interim contenti simus exemplo c gracchi praecipui suorum temporum oratoris cui contionanti consistens post eum musicus fistula quam tonarion uocant modos quibus deberet intendi ministrabat haec ei  cura inter turbidissimas actiones uel terrenti optimates uel iam timenti fuit libet propter quosdam imperitiores etiam crassiore ut uocant musa dubitationem huius utilitatis eximere nam poetas certe legendos oratori futuro concesserint num igitur hi sine musice ac si quis tam caecus animi est ut de aliis dubitet illos certe qui carmina ad lyram composuerunt haec diutius forent dicenda si hoc studium uelut nouum praeciperem cum uero antiquitus usque a chirone atque achille ad nostra tempora apud omnis qui modo legitimam disciplinam non sint perosi durauerit non est committendum ut illa dubia faciam defensionis sollicitudine quamuis autem satis iam ex ipsis quibus sum modo usus exemplis credam esse manifestum quae mihi et quatenus musice placeat apertius tamen profitendum puto non hanc a me praecipi quae nunc in scaenis effeminata et inpudicis modis fracta non ex parte minima si quid in nobis                uirilis roboris manebat excidit sed qua laudes fortium canebantur quaque ipsi fortes canebant nec psalteria et spadicas etiam uirginibus probis recusanda sed cognitionem rationis quae ad mouendos leniendosque adfectus plurimum ualet nam et pythagoran accepimus concitatos ad uim pudicae domui adferendam iuuenes iussa mutare in spondium modos tibicina composuisse et chrysippus etiam nutricum illi quae adhibetur infantibus adlectationi suum quoddam carmen adsignat est etiam non inerudite ad declamandum ficta materia in qua ponitur tibicen qui sacrificanti phrygium cecinerat acto illo in insaniam et per praecipitia delato accusari quod causa mortis extiterit quae si dici debet ab oratore nec dici citra scientiam musices potest quomodo non  hanc quoque artem necessariam esse operi nostro uel inique consentient in geometria partem fatentur esse utilem teneris aetatibus agitari namque animos et acui ingenia et celeritatem percipiendi uenire inde concedunt sed prodesse eam non ut ceteras artis cum perceptae sint sed cum discatur existimant id uulgaris opinio est nec sine causa summi uiri etiam inpensam huic scientiae operam dederunt nam cum sit geometria diuisa in numeros atque formas numerorum quidem notitia non oratori modo sed cuicumque primis saltem litteris erudito necessaria est in causis uero uel frequentissime uersari solet in quibus actor non dico si circa summas trepidat sed si digitorum saltem incerto aut indecoro gestu a computatione dissentit iudicatur indoctus illa uero linearis ratio et ipsa quidem cadit frequenter in causas nam de terminis mensurisque sunt lites sed habet maiorem quandam aliam cum arte oratoria cognationem iam primum ordo est geometriae necessarius nonne et eloquentiae ex prioribus geometria probat insequentia et certis incerta nonne id in dicendo facimus quid illa propositarum quaestionum conclusio non fere tota constat syllogismis propter quod pluris inuenias qui dialecticae similem quam qui rhetoricae fateantur hanc artem uerum et orator etiamsi raro non tamen numquam probabit dialectice nam et syllogismis si res poscet utetur et certe enthymemate qui rhetoricus est syllogismus denique probationum quae sunt potentissimae grammicae apodixis uulgo dicuntur quid autem magis oratio quam probationem petit falsa quoque ueris similia geometria ratione deprendit fit hoc et in numeris per  quasdam quas pseudographias uocant quibus pueri ludere solebamus sed alia maiora sunt nam quis non ita proponenti credat quorum locorum extremae lineae eandem mensuram colligunt eorum spatium quoque quod iis lineis continetur par sit necesse est at id falsum est nam plurimum refert cuius sit formae ille circumitus reprehensique a geometris sunt historici qui magnitudinem insularum satis significari nauigationis ambitu crediderunt nam ut quaeque forma perfectissima ita capacissima est ideoque illa circumcurrens linea si efficiet orbem quae forma est in planis maxime perfecta amplius spatium complectetur quam si quadratum paribus oris efficiat rursus quadrata triangulis triangula ipsa plus aequis lateribus quam inaequalibus sed alia forsitan obscuriora nos facillimum etiam imperitis sequamur experimentum iugeri mensuram ducentos et quadraginta longitudinis pedes esse dimidioque in latitudinem patere non fere quisquam est qui ignoret et qui sit circumitus et quantum campi cludat colligere expeditum at centeni et octogeni in quamque partem pedes idem spatium extremitatis sed multo amplius clusae quattuor lineis areae faciunt id si computare quem piget breuioribus numeris idem discat nam deni in quadram pedes quadraginta per oram intra centum erunt at si quini deni per latera quini in fronte sint ex illo quod amplectuntur quartam deducent eodem circumductu si uero porrecti utrimque undeuiceni singulis distent non plures intus quadratos habebunt quam per quot longitudo ducetur quae circumibit autem linea eiusdem spatii erit cuius ea quae centum continet ita quidquid formae quadrati detraxeris amplitudini quoque peribit ergo etiam id fieri potest ut maiore circumitu minor loci amplitudo cludatur haec in planis nam in collibus uallibusque etiam imperito patet plus soli esse quam caeli quid quod se eadem  geometria tollit ad rationem usque mundi in qua cum siderum certos constitutosque cursus numeris docet discimus nihil esse inordinatum atque fortuitum quod ipsum nonnumquam pertinere ad oratorem potest an uero cum pericles athenienses solis obscuratione territos redditis eius rei causis metu liberauit aut cum sulpicius ille gallus in exercitu l pauli de lunae defectione disseruit ne uelut prodigio diuinitus facto militum animi terrerentur non uidetur esse usus oratoris officio quod si nicias in sicilia scisset non eodem confusus metu pulcherrimum atheniensium exercitum perdidisset sicut dion cum ad destruendam dionysi tyrannidem uenit non est tali casu deterritus sint extra licet usus bellici transeamusque quod archimedes unus obsidionem syracusarum in longius traxit illud utique iam proprium ad efficiendum quod intendimus plurimas quaestiones quibus difficilior alia ratione explicatio est ut de ratione uidendi de sectione in infinitum de celeritate augenda linearibus illis probationibus solui solere ut si est oratori quod proximus demonstrabit liber de omnibus rebus dicendum nullo modo sine geometria esse possit orator  dandum aliquid comoedo quoque dum eatenus qua pronuntiandi scientiam futurus orator desiderat non enim puerum quem in hoc instituimus aut femineae uocis exilitate frangi uolo aut seniliter tremere nec uitia ebrietatis effingat nec seruili uernilitate inbuatur nec amoris auaritiae metus discat adfectum quae neque oratori sunt necessaria et mentem praecipue in aetate prima teneram adhuc et rudem inficiunt nam frequens imitatio transit in mores ne gestus quidem omnis ac motus a comoedis petendus est quamquam enim utrumque eorum ad quendam modum praestare  debet orator plurimum tamen aberit a scaenico nec uultu nec manu nec excursionibus nimius nam si qua in his ars est dicentium ea prima est ne ars esse uideatur quod est igitur huius doctoris officium in primis uitia si qua sunt oris emendet ut expressa sint uerba ut suis quaeque litterae sonis enuntientur quarundam enim uel exilitate uel pinguitudine nimia laboramus quasdam uelut acriores parum efficimus et aliis non dissimilibus sed quasi hebetioribus permutamus quippe et rho litterae qua demosthenes quoque laborauit labda succedit quarum uis est apud nos quoque et cum c ac similiter g non eualuerunt in t ac d molliuntur ne illas quidem circa s litteram delicias hic magister feret nec uerba in faucibus patietur audiri nec oris inanitate resonare nec quod minime sermoni puro conueniat simplicem uocis naturam pleniore quodam sono circumliniri quod graeci catapeplasmenon dicunt sic appellatur cantus tibiarum quae praeclusis quibus clarescunt foraminibus recto modo exitu grauiorem spiritum reddunt curabit etiam ne extremae syllabae intercidant ut par sibi sermo sit ut quotiens exclamandum erit lateris conatus sit ille non capitis ut gestus ad uocem uultus ad gestum accommodetur obseruandum erit etiam ut recta sit facies dicentis ne labra detorqueantur ne inmodicus hiatus rictum distendat ne supinus uultus ne deiecti in terram oculi ne inclinata utrolibet ceruix nam frons pluribus generibus peccat uidi multos quorum supercilia ad singulos uocis conatus adleuarentur aliorum constricta aliorum etiam dissidentia cum alterum in uerticem tenderent altero paene oculus  ipse premeretur infinitum autem ut mox dicemus in his quoque rebus momentum est et nihil potest placere quod non decet debet etiam docere comoedus quomodo narrandum qua sit auctoritate suadendum qua concitatione consurgat ira qui flexus deceat miserationem quod ita optime faciet si                                                      certos ex comoediis elegerit locos et ad hoc maxime idoneos id est actionibus similes idem autem non ad pronuntiandum modo utilissimi uerum ad augendam quoque eloquentiam maxime accommodati erunt et haec dum infirma aetas maiora non capiet ceterum cum legere orationes oportebit cum uirtutes earum iam sentiet tum mihi diligens aliquis ac peritus adsistat neque solum lectionem formet uerum ediscere etiam electa ex iis cogat et ea dicere stantem clare et quem ad modum agere oportebit ut protinus pronuntiationem uocem memoriam exerceat ne illos quidem reprehendendos puto qui paulum etiam palaestricis uacauerunt non de iis loquor quibus pars uitae in oleo pars in uino consumitur qui corporum cura mentem obruerunt hos enim abesse ab eo quem instituimus quam longissime uelim sed nomen est idem iis a quibus gestus motusque formantur ut recta sint bracchia ne indoctae rusticae manus ne status indecorus ne qua in proferendis pedibus inscitia ne caput oculique ab alia corporis inclinatione dissideant nam neque haec esse in parte pronuntiationis negauerit quisquam neque ipsam pronuntiationem ab oratore secernet et certe quod facere oporteat non indignandum est discere cum praesertim haec chironomia quae est ut nomine ipso declaratur lex gestus et ab illis temporibus heroicis orta sit et a summis graeciae uiris atque ipso etiam socrate probata a platone quoque in parte ciuilium posita uirtutum et a chrysippo in praeceptis de liberorum  educatione compositis non omissa nam lacedaemonios quidem etiam saltationem quandam tamquam ad bella quoque utilem habuisse inter exercitationes accepimus neque id ueteribus romanis dedecori fuit argumentum est sacerdotum nomine ac religione durans ad hoc tempus saltatio et illa in tertio ciceronis de oratore libro uerba crassi quibus praecipit ut orator utatur laterum inclinatione forti ac uirili non a scaena et histrionibus sed ab armis aut etiam a palaestra cuius disciplinae usus in nostram usque aetatem sine reprehensione descendit a me tamen nec ultra puerilis annos retinebitur nec in his ipsis diu neque enim gestum oratoris componi ad similitudinem saltationis uolo sed subesse aliquid ex hac exercitatione puerili unde nos non id agentis furtim decor ille discentibus traditus prosequatur  quaeri solet an etiamsi discenda sint haec eodem tempore tamen tradi omnia et percipi possint negant enim quidam quia confundatur animus ac fatigetur tot disciplinis in diuersum tendentibus ad quas nec mens nec corpus nec dies ipse sufficiat et si maxime patiatur hoc aetas robustior pueriles annos onerari non oporteat sed non satis perspiciunt quantum natura humani ingenii ualeat quae ita est agilis ac uelox sic in omnem partem ut ita dixerim spectat ut ne possit quidem aliquid agere tantum unum in plura uero non eodem die modo sed eodem temporis momento uim suam intendat an uero citharoedi non simul et memoriae et sono uocis et plurimis flexibus seruiunt cum interim alios neruos dextra percurrunt alios laeua trahunt continent praebent ne pes quidem otiosus certam legem temporum seruatet haec pariter omnia quid nos agendi subita  necessitate deprensi nonne alia dicimus alia prouidemus cum pariter inuentio rerum electio uerborum compositio gestus pronuntiatio uultus motus desiderentur quae si uelut sub uno conatu tam diuersa parent simul cur non pluribus curis horas partiamurcum praesertim reficiat animos ac reparet uarietas ipsa contraque sit aliquanto difficilius in labore uno perseuerare ideo et stilus lectione requiescit et ipsius lectionis taedium uicibus leuatur quamlibet multa egerimus quodam tamen modo recentes sumus ad id quod incipimus quis non optundi possit si per totum diem cuiuscumque artis unum magistrum ferat mutatione recreabitur sicut in cibis quorum diuersitate reficitur stomachus et pluribus minore fastidio alitur aut dicant isti mihi quae sit alia ratio discendi grammatico soli deseruiamus deinde geometrae tantum omittamus interim quod didicimus mox transeamus ad musicum excidant priora et cum latinis studebimus litteris non respiciamus ad graecas et ut semel finiam nihil faciamus nisi nouissimum cur non idem suademus agricolis ne arua simul et uineta et oleas et arbustum colant ne pratis et pecoribus et hortis et aluearibus auibusque accommodent curam cur ipsi aliquid forensibus negotiis aliquid desideriis amicorum aliquid rationibus domesticis aliquid curae corporis nonnihil uoluptatibus cotidie damus quarum nos una res quaelibet nihil intermittentis fatigaret adeo facilius est multa facere quam diu illud quidem minime uerendum est ne laborem studiorum pueri difficilius tolerent neque enim ulla aetas minus fatigatur mirum sit forsitan sed experimentis deprehendas nam et dociliora sunt ingenia priusquam obduruerunt id uel hoc argumento patet quod intra biennium quam uerba recte formare potuerunt quamuis nullo instante omnia fere  locuntur at nouiciis nostris per quot annos sermo latinus repugnat magis scias si quem iam robustum instituere litteris coeperis non sine causa dici paidomaqeis eos qui in sua quidque arte optime faciant et patientior est laboris natura pueris quam iuuenibus uidelicet ut corpora infantium nec casus quo in terram totiens deferuntur tam grauiter adfligit nec illa per manus et genua reptatio nec post breue tempus continui lusus et totius diei discursus quia pondus illis abest nec se ipsi grauant sic animi quoque credo quia minore conatu mouentur nec suo nisu studiis insistunt sed formandos se tantummodo praestant non similiter fatigantur praeterea secundum aliam aetatis illius facilitatem uelut simplicius docentis secuntur nec quae iam egerint metiuntur abest illis adhuc etiam laboris iudicium porro ut frequenter experti sumus minus adficit sensus fatigatio quam cogitatio sed ne temporis quidem umquam plus erit quia his aetatibus omnis in audiendo profectus est cum ad stilum secedet cum generabit ipse aliquid atque componet tum inchoare haec studia uel non uacabit uel non libebit ergo cum grammaticus totum diem occupare non possit nec debeat ne discentis animum taedio auertat quibus potius studiis haec temporum uelut subsiciua donabimus nam nec ego consumi studentem in his artibus uolo nec moduletur aut musicis notis cantica excipiat nec utique ad minutissima usque geometriae opera descendat non comoedum in pronuntiando nec saltatorem in gestu facio quae si omnia exigerem suppeditabat tamen tempus longa est enim quae discit aetas et ego non de tardis ingeniis loquor denique cur in his omnibus quae discenda oratori futuro puto eminuit plato qui non contentus disciplinis quas praestare poterant  athenae non pythagoreorum ad quos in italiam nauigauerat aegypti quoque sacerdotes adiit atque eorum arcana perdidicit difficultatis patrocinia praeteximus segnitiae neque enim nobis operis amor est nec quia sit honesta ac rerum pulcherrima eloquentia petitur ipsa sed ad uilem usum et sordidum lucrum accingimur dicant sine his in foro multi et adquirant dum sit locupletior aliquis sordidae mercis negotiator et plus uoci suae debeat praeco ne uelim quidem lectorem dari mihi quid studia referant computaturum qui uero imaginem ipsam eloquentiae diuina quadam mente conceperit quique illam ut ait non ignobilis tragicus reginam rerum orationem ponet ante oculos fructumque non ex stipe aduocationum sed ex animo suo et contemplatione ac scientia petet perpetuum illum nec fortunae subiectum facile persuadebit sibi ut tempora quae spectaculis campo tesseris otiosis denique sermonibus ne dicam somno et conuiuiorum mora conteruntur geometrae potius ac musico inpendat quanto plus delectationis habiturus quam ex illis ineruditis uoluptatibus dedit enim hoc prouidentia hominibus munus ut honesta magis iuuarent sed nos haec ipsa dulcedo longius duxit hactenus ergo de studiis quibus                                                   antequam maiora capiat puer instituendus est proximus liber uelut nouum sumet exordium et ad rhetoris officia transibit  liber secundus tenuit consuetudo quae cotidie magis inualescit ut praeceptoribus eloquentiae latinis quidem semper sed etiam graecis interim discipuli serius quam ratio postulat traderentur eius rei duplex causa est quod et rhetores utique nostri suas partis omiserunt et grammatici alienas occupauerunt nam et illi declamare modo et scientiam declamandi ac facultatem tradere officii sui ducunt idque intra deliberatiuas iudicialisque materias nam cetera ut professione sua minora despiciunt et hi non satis credunt excepisse quae relicta erant quo nomine gratia quoque iis habenda est sed ad prosopopoeias usque ad suasorias in quibus onus dicendi uel maximum est inrumpunt hinc ergo accidit ut quae alterius artis prima erant opera facta sint alterius nouissima et aetas altioribus iam disciplinis debita in schola minore subsidat ac rhetoricen apud grammaticos exerceat ita quod est maxime ridiculum non ante ad declamandi magistrum mittendus uidetur puer quam declamare sciat nos suum cuique professioni modum demus et grammatice quam in latinum transferentes litteraturam uocauerunt fines suos norit praesertim tantum ab hac appellationis suae paupertate intra quam primi illi constitere prouecta nam tenuis a fonte adsumptis historicorum criticorumque uiribus pleno iam satis alueo fluit cum praeter rationem recte loquendi non parum alioqui copiosam prope omnium maximarum artium scientiam amplexa sit et  rhetorice cui nomen uis eloquendi dedit officia sua non detrectet nec occupari gaudeat pertinentem ad se laborem quae dum opere cedit iam paene possessione depulsa est neque infitiabor aliquem ex his qui grammaticen profiteantur eo usque scientiae progredi posse ut ad haec quoque tradenda sufficiat sed cum id aget rhetoris officio fungetur non suo nos porro quaerimus quando iis quae rhetorice praecipit percipiendis puer maturus esse uideatur in quo quidem non id est aestimandum cuius quisque sit aetatis sed quantum in studiis iam effecerit et ne diutius disseram quando sit rhetori tradendus sic optime finiri credo cum poterit sed hoc ipsum ex superiore pendet quaestione nam si grammatices munus usque ad suasorias prorogatur tardius rhetore opus est si rhetor prima officia operis sui non recusat a narrationibus statim et laudandi uituperandique opusculis cura eius desideratur an ignoramus antiquis hoc fuisse ad augendam eloquentiam genus exercitationis ut thesis dicerent et communes locos et cetera citra complexum rerum personarumque quibus uerae fictaeque controuersiae continentur ex quo palam est quam turpiter deserat eam partem rhetorices institutio quam et primam habuit et diu solam quid autem est ex his de quibus supra dixi quod non cum in alia quae sunt rhetorum propria tum certe in illud iudiciale causae genus incidat an non in foro narrandum est qua in parte nescio an sit uel plurimum non laus ac uituperatio certaminibus illis frequenter inseritur non communes loci siue qui sunt in uitia derecti quales legimus a cicerone compositos seu quibus quaestiones generaliter tractantur quales sunt editi a quinto quoque hortensio ut sitne paruis argumentis credendum et pro testibus et in testes in mediis litium medullis uersantur arma sunt haec quodam modo  praeparanda semper ut iis cum res poscet utaris quae qui pertinere ad orationem non putabit is ne statuam quidem inchoari credet cum eius membra fundentur neque hanc ut aliqui putabunt festinationem meam sic quisquam calumnietur tamquam eum qui sit rhetori traditus abducendum protinus a grammaticis putem dabuntur illis tum quoque tempora sua neque erit uerendum ne binis praeceptoribus oneretur puer non enim crescet sed diuidetur qui sub uno miscebatur labor et erit sui quisque operis magister utilior quod adhuc optinent graeci a latinis omissum est et fieri uidetur excusate quia sunt qui labori isti successerint  ergo cum ad eas in studiis uires peruenerit puer ut quae prima esse praecepta rhetorum diximus mente consequi possit tradendus eius artis magistris erit quorum in primis inspici mores oportebit quod ego non idcirco potissimum in hac parte tractare sum adgressus quia non in ceteris quoque doctoribus idem hoc examinandum quam diligentissime putem sicut testatus sum libro priore sed quod magis necessariam eius rei mentionem facit aetas ipsa discentium nam et adulti fere pueri ad hos praeceptores transferuntur et apud eos iuuenes etiam facti perseuerant ideoque maior adhibenda tum cura est ut et teneriores annos ab iniuria sanctitas docentis custodiat et ferociores a licentia grauitas deterreat neque uero sat est summam praestare abstinentiam nisi disciplinae seueritate conuenientium quoque ad se mores adstrinxerit sumat igitur ante omnia parentis erga discipulos suos animum ac succedere se in eorum locum a quibus sibi liberi tradantur existimet ipse nec habeat uitia nec ferat non austeritas eius tristis non dissoluta sit comitas ne inde odium hinc contemptus oriatur plurimus ei de honesto ac bono sermo sit nam quo saepius monuerit hoc rarius castigabit minime iracundus nec tamen eorum quae emendanda  erunt dissimulator simplex in docendo patiens laboris adsiduus potius quam inmodicus interrogantibus libenter respondeat non interrogantes percontetur ultro in laudandis discipulorum dictionibus nec malignus nec effusus quia res altera taedium laboris altera securitatem parit in emendando quae corrigenda erunt non acerbus minimeque contumeliosus nam id quidem multos a proposito studendi fugat quod quidam sic obiurgant quasi oderint ipse aliquid immo multa cotidie dicat quae secum auditores referant licet enim satis exemplorum ad imitandum ex lectione suppeditet tamen uiua illa ut dicitur uox alit plenius praecipueque praeceptoris quem discipuli si modo recte sunt instituti et amant et uerentur uix autem dici potest quanto libentius imitemur eos quibus fauemus minime uero permittenda pueris ut fit apud plerosque adsurgendi exultandique in laudando licentia quin etiam iuuenum modicum esse cum audient testimonium debet ita fiet ut ex iudicio praeceptoris discipulus pendeat atque id se dixisse recte quod ab eo probabitur credat illa uero uitiosissima quae iam humanitas uocatur inuicem qualiacumque laudandi cum est indecora et theatralis et seuere institutis scholis aliena tum studiorum perniciosissima hostis superuacua enim uidentur cura ac labor parata quidquid effuderint laude uultum igitur praeceptoris intueri tam qui audiunt debent quam ipse qui dicit ita enim probanda atque improbanda discernent sic stilo facultas continget auditione iudicium at nunc proni atque succincti ad omnem clausulam non exsurgunt modo uerum etiam excurrunt et cum indecora exultatione conclamant id mutuum est et ibi declamationis fortuna hinc tumor et uana de se persuasio usque adeo ut illo condiscipulorum tumultu inflati si parum a praeceptore laudentur ipsi de illo male sentiant sed se quoque praeceptores intente ac modeste audiri uelint non enim iudicio discipulorum dicere debet magister sed  discipulus magistri quin si fieri potest intendendus animus in hoc quoque ut perspiciat quae quisque et quo modo laudet et placere quae bene dicet non suo magis quam eorum nomine delectetur qui recte iudicabunt pueros adulescentibus permixtos sedere non placet mihi nam etiamsi uir talis qualem esse oportet studiis moribusque praepositum modestam habere potest etiam iuuentutem tamen uel infirmitas a robustioribus separanda est et carendum non solum crimine turpitudinis uerum etiam suspicione haec notanda breuiter existimaui nam ut absit ab ultimis uitiis ipse ac schola ne praecipiendum quidem credo ac si quis est qui flagitia manifesta in eligendo filii praeceptore non                                         uitet iam hinc sciat cetera quoque quae ad utilitatem iuuentutis componere conamur esse sibi hac parte omissa superuacua  ne illorum quidem persuasio silentio transeunda est qui etiam cum idoneos rhetori pueros putauerunt non tamen continuo tradendos eminentissimo credunt sed apud minores aliquamdiu detinent tamquam instituendis artibus magis sit apta mediocritas praeceptoris cum ad intellectum atque imitationem facilior tum ad suscipiendas elementorum molestias minus superba qua in re mihi non arbitror diu laborandum ut ostendam quanto sit melius optimis inbui quanta in eluendis quae semel insederint uitiis difficultas consequatur cum geminatum onus succedentis premat et quidem dedocendi grauius ac prius quam docendi propter quod timotheum clarum in arte tibiarum ferunt duplices ab iis quos alius instituisset solitum exigere mercedes quam si rudes traderentur error tamen est in re duplex unus quod interim sufficere illos minores existimant et bono sane stomacho contenti sunt quae quamquam est ipsa reprensione digna securitas tamen esset utcumque tolerabilis si eius modi praeceptores minus docerent non peius alter ille etiam  frequentior quod eos qui ampliorem dicendi facultatem sint consecuti non putant ad minora descendere idque interim fieri quia fastidiant praestare hanc inferioribus curam interim quia omnino non possint ego porro eum qui nolit in numero praecipientium non habeo posse autem maxime si uelit optimum quemque contendo primum quod eum qui eloquentia ceteris praestet illa quoque per quae ad eloquentiam peruenitur diligentissime percepisse credibile est deinde quia plurimum in praecipiendo ualet ratio quae doctissimo cuique plenissima est postremo quia nemo sic in maioribus eminet ut eum minora deficiant nisi forte iouem quidem phidias optime fecit illa autem quae in ornamentum operis eius accedunt alius melius elaborasset aut orator loqui nesciet aut leuiores morbos curare non poterit praestantissimus medicus quid ergo non est quaedam eloquentia maior quam ut eam intellectu consequi puerilis infirmitas possit ego uero confiteor sed hunc disertum praeceptorem prudentem quoque et non ignarum docendi esse oportebit summittentem se ad mensuram discentis ut uelocissimus quoque si forte iter cum paruolo faciat det manum et gradum suum minuat nec procedat ultra quam comes possit quid si plerumque accidit ut faciliora sint ad intellegendum et lucidiora multo quae a doctissimo quoque dicuntur nam et prima est eloquentiae uirtus perspicuitas et quo quis ingenio minus ualet hoc se magis attollere et dilatare conatur ut statura breues in digitos eriguntur et plura infirmi minantur nam tumidos et corruptos et tinnulos et quocumque alio cacozeliae genere peccantes certum habeo non uirium sed infirmitatis uitio laborare ut corpora non robore sed ualetudine inflantur et recto itinere lassi plerumque deuertunt erit ergo etiam obscurior quo quisque deterior non excidit mihi scripsisse me in libro priore cum potiorem in scholis eruditionem esse quam domi dicerem libentius  se prima studia tenerosque profectus ad imitationem condiscipulorum quae facilior esset erigere quod a quibusdam sic accipi potest tamquam haec quam nunc tueor sententia priori diuersa sit id a me procul aberit namque ea causa uel maxima est cur optimo cuique praeceptori sit tradendus puer quod apud eum discipuli quoque melius instituti aut dicent quod inutile non sit imitari aut si quid errauerint statim corrigentur at indoctus ille etiam probabit fortasse uitiosa et placere audientibus iudicio suo coget sit ergo tam eloquentia quam moribus praestantissimus qui ad phoenicis homerici exemplum dicere ac facere doceat  hinc iam quas primas in docendo partis rhetorum putem tradere incipiam dilata parumper illa quae sola uulgo uocatur arte rhetorica ac mihi oportunus maxime uidetur ingressus ab eo cuius aliquid simile apud grammaticos puer didicerit et quia narrationum excepta qua in causis utimur tris accepimus species fabulam quae uersatur in tragoediis atque carminibus non a ueritate modo sed etiam a forma ueritatis remota argumentum quod falsum sed uero simile comoediae fingunt historiam in qua est gestae rei expositio grammaticis autem poeticas dedimus apud rhetorem initium sit historica tanto robustior quanto uerior sed narrandi quidem quae nobis optima ratio uideatur tum demonstrabimus cum de iudiciali parte dicemus interim admonere illud sat est ut sit ea neque arida prorsus atque ieiuna nam quid opus erat tantum studiis laboris inpendere si res nudas atque inornatas indicare satis uideretur neque rursus sinuosa et arcessitis descriptionibus in quas plerique imitatione poeticae licentiae ducuntur lasciuiat uitium  utrumque peius tamen illud quod ex inopia quam quod ex copia uenit nam in pueris oratio perfecta nec exigi nec sperari potest melior autem indoles laeta generosique conatus et uel plura iusto concipiens interim spiritus nec umquam me in his discentis annis offendat si quid superfuerit quin ipsis doctoribus hoc esse curae uelim ut teneras adhuc mentes more nutricum mollius alant et satiari uelut quodam iucundioris disciplinae lacte patiantur erit illud plenius interim corpus quod mox adulta aetas adstringat hinc spes roboris maciem namque et infirmitatem in posterum minari solet protinus omnibus membris expressus infans audeat haec aetas plura et inueniat et inuentis gaudeat sint licet illa non satis sicca interim ac seuera facile remedium est ubertatis sterilia nullo labore uincuntur illa mihi in pueris natura minimum spei dederit in qua ingenium iudicio praesumitur materiam esse primum uolo uel abundantiorem atque ultra quam oporteat fusam multum inde decoquent anni multum ratio limabit aliquid uelut usu ipso deteretur sit modo unde excidi possit et quod exculpi erit autem si non ab initio tenuem nimium laminam duxerimus et quam caelatura altior rumpat quod me de his aetatibus sentire minus mirabitur qui apud ciceronem legerit uolo enim se efferat in adulescente fecunditas quapropter in primis euitandus et in pueris praecipue magister aridus non minus quam teneris adhuc plantis siccum et sine umore ullo solum inde fiunt humiles statim et uelut terram spectantes qui nihil supra cotidianum sermonem attollere audeant macies illis pro sanitate et iudicii loco infirmitas est et dum satis putant uitio carere in id ipsum incidunt uitium quod uirtutibus carent quare mihi  ne maturitas quidem ipsa festinet nec musta in lacu statim austera sint sic et annos ferent et uetustate proficient ne illud quidem quod admoneamus indignum est ingenia puerorum nimia interim emendationis seueritate deficere nam et desperant et dolent et nouissime oderunt et quod maxime nocet dum omnia timent nihil conantur quod etiam rusticis notum est qui frondibus teneris non putant adhibendam esse falcem quia reformidare ferrum uidentur et nondum cicatricem pati posse iucundus ergo tum maxime debet esse praeceptor ut remedia quae alioqui natura sunt aspera molli manu leniantur laudare aliqua ferre quaedam mutare etiam reddita cur id fiat ratione inluminare interponendo aliquid sui nonnumquam hoc quoque erit utile totas ipsum dictare materias quas et imitetur puer et interim tamquam suas amet at si tam neglegens ei stilus fuerit ut emendationem non recipiat expertus sum prodesse quotiens eandem materiam rursus a me retractatam scribere de integro iuberem posse enim eum adhuc melius quatenus nullo magis studia quam spe gaudent aliter autem alia aetas emendanda est et pro modo uirium et exigendum et corrigendum opus solebam ego dicere pueris aliquid ausis licentius aut laetius laudare illud me adhuc uenturum tempus quo idem non permitterem ita et ingenio gaudebant et iudicio non fallebantur sed ut eo reuertar unde sum egressus narrationes stilo componi quanta maxima possit adhibita diligentia uolo                            nam ut primo cum sermo instituitur dicere quae audierint utile est pueris ad loquendi facultatem ideoque et retro agere expositionem et a media in utramque partem discurrere sane merito cogantur sed ad gremium praeceptoris et dum maiora non possunt et dum res ac uerba conectere incipiunt ut protinus memoriam firment ita cum iam  formam rectae atque emendatae orationis accipient extemporalis garrulitas nec expectata cogitatio et uix surgendi mora circulatoriae uere iactationis est hinc parentium imperitorum inane gaudium ipsis uero contemptus operis et inuerecunda frons et consuetudo pessime dicendi et malorum exercitatio et quae magnos quoque profectus frequenter perdidit adrogans de se persuasio innascitur erit suum parandae facilitati tempus nec a nobis neglegenter locus iste transibitur interim satis est si puer omni cura et summo quantum illa aetas capit labore aliquid probabile scripserit in hoc adsuescat huius sibi rei naturam faciat ille demum in id quod quaerimus aut ei proximum poterit euadere qui ante discet recte dicere quam cito narrationibus non inutiliter subiungitur opus destruendi confirmandique eas quod anaskeuh et kataskeuh uocatur id porro non tantum in fabulosis et carmine traditis fieri potest uerum etiam in ipsis annalium monumentis ut si quaeratur an sit credibile super caput ualeri pugnantis sedisse coruum qui os oculosque hostis galli rostro atque alis euerberaret sit in utramque partem ingens ad dicendum materia aut de serpente quo scipio traditur genitus et lupa romuli et egeria numae nam graecis historiis plerumque poeticae similis licentia est saepe etiam quaeri solet de tempore de loco quo gesta res dicitur nonnumquam de persona quoque sicut liuius frequentissime dubitat et alii ab aliis historici dissentiunt inde paulatim ad maiora tendere incipiet laudare claros uiros et uituperare improbos quod non simplicis utilitatis opus est namque et ingenium exercetur multiplici uariaque materia et animus contemplatione recti prauique formatur et multa inde cognitio rerum uenit exemplisque  quae sunt in omni genere causarum potentissima iam tum instruit cum res poscet usurum hinc illa quoque exercitatio subit comparationis uter melior uterue deterior quae quamquam uersatur in ratione simili tamen et duplicat materiam et uirtutum uitiorumque non tantum naturam sed etiam modum tractat uerum de ordine laudis contraque quoniam tertia haec rhetorices pars est praecipiemus suo tempore communes loci de iis loquor quibus citra personas in ipsa uitia moris est perorare ut in adulterum aleatorem petulantem ex mediis sunt iudiciis et si reum adicias accusationes quamquam hi quoque ab illo generali tractatu ad quasdam deduci species solent ut si ponatur adulter caecus aleator pauper petulans senex habent autem nonnumquam etiam defensionem nam et pro luxuria et pro amore dicimus et leno interim parasitusque defenditur sic ut non homini patrocinemur sed crimini thesis autem quae sumuntur ex rerum comparatione ut rusticane uita an urbana potior iuris periti an militaris uiri laus maior mire sunt ad exercitationem dicendi speciosae atque uberes quae uel ad suadendi officium uel etiam ad iudiciorum disceptationem iuuant plurimum nam posterior ex praedictis locus in causa murenae copiosissime a cicerone tractatur sunt et illae paene totae ad deliberatiuum pertinentes genus ducendane uxor petendine sint magistratus namque et hae personis modo adiectis suasoriae erunt solebant praeceptores mei neque inutili et nobis etiam iucundo genere exercitationis praeparare nos coniecturalibus causis cum quaerere atque exequi iuberent cur armata apud lacedaemonios uenus et quid ita crederetur cupido puer atque uolucer et sagittis ac face armatus et similia  in quibus scrutabamur uoluntatem cuius in controuersiis frequens quaestio est quod genus chriae uideri potest nam locos quidem quales sunt de testibus semperne his credendum et de argumentis an habenda etiam paruis fides adeo manifestum est ad forensis actiones pertinere ut quidam neque ignobiles in officiis ciuilibus scriptos eos memoriaeque diligentissime mandatos in promptu habuerint ut quotiens esset occasio extemporales eorum dictiones his uelut emblematis exornarentur quo quidem neque enim eius rei iudicium differre sustineo summam uidebantur mihi infirmitatem de se confiteri nam quid hi possint in causis quarum uaria et noua semper est facies proprium inuenire quo modo propositis ex parte aduersa respondere altercationibus uelociter occurrere testem rogare qui etiam in iis quae sunt communia et in plurimis causis tractantur uulgatissimos sensus uerbis nisi tanto ante praeparatis prosequi nequeant nec uero his cum eadem iudiciis pluribus dicunt aut fastidium moueant uelut frigidi et repositi cibi aut pudorem deprensa totiens audientium memoria infelix supellex quae sicut apud pauperes ambitiosos pluribus et diuersis officiis conteratur cum eo quidem quod uix ullus est tam communis locus qui possit cohaerere cum causa nisi aliquo propriae quaestionis uinculo copulatusappareatque eum non tam insertum quam adplicitum uel quod dissimilis est ceteris uel quod plerumque adsumi etiam parum apte solet non quia desideratur sed quia paratus est ut quidam sententiarum gratia uerbosissimos locos arcessunt cum ex locis debeat nasci sententia ita sunt autem speciosa haec et utilia si oriuntur ex causa ceterum quamlibet pulchra elocutio nisi ad uictoriam tendit utique superuacua sed  interim etiam contraria est uerum hactenus euagari satis fuerit legum laus ac uituperatio iam maiores ac prope summis operibus suffecturas uires desiderant quae quidem suasoriis an controuersiis magis accommodata sit exercitatio consuetudine et iure ciuitatium differt apud graecos enim lator earum ad iudicem uocabatur romanis pro contione suadere ac dissuadere moris fuit utroque autem modo pauca de his et fere certa dicuntur nam et genera sunt tria sacri publici priuati iuris quae diuisio ad laudem magis spectat si quis eam per gradus augeat quod lex quod publica quod ad religionem deum comparata sit ea quidem de quibus quaeri solet communia omnibus aut enim de iure dubitari potest eius qui rogat ut de p clodi qui non rite creatus tribunus arguebatur aut de ipsius rogationis quod est uarium siue non trino forte nundino promulgata siue non idoneo die siue contra intercessionem uel auspicia aliudue quid quod legitimis obstet dicitur lata esse uel ferri siue alicui manentium legum repugnare sed haec ad illas primas exercitationes non pertinent nam sunt eae citra complexum personarum temporum causarum reliqua eadem fere uero fictoque certamine huius modi tractantur nam uitium aut in uerbis aut in rebus est in uerbis quaeritur satis significent an sit in iis aliquid ambiguum in rebus an lex sibi ipsa consentiat an in praeteritum ferri debeat an in singulos homines maxime uero commune est quaerere an sit honesta an utilis nec ignoro plures fieri a plerisque partes sed nos iustum pium religiosum ceteraque his similia honesto complectimur iusti tamen species non simpliciter excuti solet aut enim de re ipsa quaeritur ut dignane poena uel praemio sit aut de modo praemii poenaeue qui tam maior quam minor culpari potest utilitas quoque interim natura dis  cernitur interim tempore quaedam an optineri possint ambigi solet ne illud quidem ignorare oportet leges aliquando totas aliquando ex parte reprendi solere cum exemplum rei utriusque nobis claris orationibus praebeatur nec me fallit eas quoque leges esse quae non in perpetuum rogentur sed de honoribus aut imperiis qualis manilia fuit de qua ciceronis oratio est sed de his nihil hoc loco praecipi potest constant enim propria rerum de quibus agitur non communi qualitate his fere ueteres facultatem dicendi exercuerunt adsumpta                                            tamen a dialecticis argumentandi ratione nam fictas ad imitationem fori consiliorumque materias apud graecos dicere circa demetrium phalerea institutum fere constat an ab ipso id genus exercitationis sit inuentum ut alio quoque libro sum confessus parum comperi sed ne ii quidem qui hoc fortissime adfirmant ullo satis idoneo auctore nituntur latinos uero dicendi praeceptores extremis l crassi temporibus coepisse cicero auctor est quorum insignis maxime plotius fuit  sed de ratione declamandi post paulo interim quia prima rhetorices rudimenta tractamus non omittendum uidetur id quoque ut moneam quantum sit conlaturus ad profectum discentium rhetor si quem ad modum a grammaticis exigitur poetarum enarratio ita ipse quoque historiae atque etiam magis orationum lectione susceptos a se discipulos instruxerit quod nos in paucis quorum id aetas exigebat et parentes utile esse crediderant seruauimus ceterum sentientibus iam tum optima duae res impedimento fuerunt quod et longa consuetudo aliter docendi fecerat legem et robusti fere iuuenes nec hunc laborem desiderantes exemplum nostrum sequebantur nec tamen etiam si quid  noui uel sero inuenissem praecipere in posterum puderet nunc uero scio id fieri apud graecos sed magis per adiutores quia non uidentur tempora suffectura si legentibus singulis praeire semper ipsi uelint et hercule praelectio quae in hoc adhibetur ut facile atque distincte pueri scripta oculis sequantur etiam illa quae uim cuiusque uerbi si quod minus usitatum incidat docet multum infra rhetoris officium existimanda est at demonstrare uirtutes uel si quando ita incidat uitia id professionis eius atque promissi quo se magistrum eloquentiae pollicetur maxime proprium est eo quidem ualidius quod non utique hunc laborem docentium postulo ut ad gremium reuocatis cuius quisque eorum uelit libri lectione deseruiant nam mihi cum facilius tum etiam multo uidetur magis utile facto silentio unum aliquem quod ipsum imperari per uices optimum est constituere lectorem ut protinus pronuntiationi quoque adsuescant tum exposita causa in quam scripta legetur oratio nam sic clarius quae dicentur intellegi poterunt nihil otiosum pati quodque in inuentione quodque in elocutione adnotandum erit quae in prohoemio conciliandi iudicis ratio quae narrandi lux breuitas fides quod aliquando consilium et quam occulta calliditas namque ea sola in hoc ars est quae intellegi nisi ab artifice non possit quanta deinceps in diuidendo prudentia quam subtilis et crebra argumentatio quibus uiribus inspiret qua iucunditate permulceat quanta in maledictis asperitas in iocis urbanitas ut denique dominetur in adfectibus atque in pectora inrumpat animumque iudicum similem iis quae dicit efficiat tum in ratione eloquendi quod uerbum proprium ornatum sublime ubi amplificatio laudanda quae uirtus ei contraria quid speciose tralatum quae figura uerborum quae leuis et quadrata uirilis tamen compositio  ne id quidem inutile etiam corruptas aliquando et uitiosas orationes quas tamen plerique iudiciorum prauitate mirentur legi palam ostendique in his quam multa inpropria obscura tumida humilia sordida lasciua effeminata sint quae non laudantur modo a plerisque sed quod est peius propter hoc ipsum quod sunt praua laudantur nam sermo rectus et secundum naturam enuntiatus nihil habere ex ingenio uidetur illa uero quae utcumque deflexa sunt tamquam exquisitiora miramur non aliter quam distortis et quocumque modo prodigiosis corporibus apud quosdam maius est pretium quam iis quae nihil ex communis habitus bonis perdiderunt atque etiam qui specie capiuntur uulsis leuatisque et inustas comas acu comentibus et non suo colore nitidis plus esse formae putant quam possit tribuere incorrupta natura ut pulchritudo corporis uenire uideatur ex malis morum neque solum haec ipse debebit docere praeceptor sed frequenter interrogare et iudicium discipulorum experiri sic audientibus securitas aberit nec quae dicentur superfluent aures simul ad id perducentur quod ex hoc quaeritur ut inueniant ipsi et intellegant nam quid aliud agimus docendo eos quam ne semper docendi sint hoc diligentiae genus ausim dicere plus conlaturum discentibus quam omnes omnium artes quae iuuant sine dubio multum sed latiore quadam comprensione per omnes quidem species rerum cotidie paene nascentium ire qui possunt sicut de re militari quamquam sunt tradita quaedam praecepta communia magis tamen proderit scire qua ducum quisque ratione in quali re tempore loco sit sapienter usus aut contra nam in omnibus fere minus ualent praecepta quam experimenta an uero declamabit quidem praeceptor ut sit exemplo suis auditoribus non plus contulerint lecti cicero aut  demosthenes corrigetur palam si quid in declamando discipulus errauerit non potentius erit emendare orationem quin immo etiam iucundius aliena enim uitia reprendi quisque mauult quam sua nec deerant plura quae dicerem sed neminem haec utilitas fugit atque utinam tam non pigeat facere istud quam non displicebit quod si potuerit optineri non ita difficilis supererit quaestio qui legendi sint incipientibus nam quidam illos minores quia facilior eorum intellectus uidebatur probauerunt alii floridius genus ut ad alenda primarum aetatium ingenia magis accommodatum ego optimos quidem et statim et semper sed tamen eorum candidissimum quemque et maxime expositum uelim ut liuium a pueris magis quam sallustium et hic historiae maior est auctor ad quem tamen intellegendum iam profectu opus sit cicero ut mihi quidem uidetur et iucundus incipientibus quoque et apertus est satis nec prodesse tantum sed etiam amari potest tum quem ad modum liuius praecipit ut quisque erit ciceroni simillimus duo autem genera maxime cauenda pueris puto unum ne quis eos antiquitatis nimius admirator in gracchorum catonisque et aliorum similium lectione durescere uelit fient enim horridi atque ieiuni nam neque uim eorum adhuc intellectu consequentur et elocutione quae tum sine dubio erat optima sed nostris temporibus aliena est contenti quod est pessimum similes sibi magnis uiris uidebuntur alterum quod huic diuersum est ne recentis huius lasciuiae flosculis capti uoluptate praua deleniantur ut praedulce illud genus et puerilibus ingeniis hoc gratius quo propius est adament firmis autem iudiciis iamque extra periculum positis suaserim et antiquos legere ex quibus si adsumatur  solida ac uirilis ingenii uis deterso rudis saeculi squalore tum noster hic cultus clarius enitescet et nouos quibus et ipsis multa uirtus adest neque enim nos tarditatis natura damnauit sed dicendi mutauimus genus et ultra nobis quam oportebat indulsimus ita non tam ingenio illi nos superarunt quam proposito multa ergo licebit eligere sed curandum erit ne iis quibus permixta sunt inquinentur quosdam uero etiam quos totos imitari oporteat et fuisse nuper et nunc esse quidni libenter non concesserim modo uerum etiam contenderim sed hi qui sint non cuiuscumque est pronuntiare tutius circa priores uel erratur ideoque hanc nouorum distuli lectionem ne imitatio iudicium antecederet  fuit etiam in hoc diuersum praecipientium propositum quod eorum quidam materias quas discipulis ad dicendum dabant non contenti diuisione derigere latius dicendo prosequebantur nec solum probationibus implebant sed etiam adfectibus alii cum primas modo lineas duxissent post declamationes quid omisisset quisque tractabant quosdam uero locos non minore cura quam cum ad dicendum ipsi surgerent excolebant utile utrumque et ideo neutrum ab altero separo sed si facere tantum alterum necesse sit plus proderit demonstrasse rectam protinus uiam quam reuocare ab errore iam lapsos primum quia emendationem auribus modo accipiunt diuisionem uero ad cogitationem etiam et stilum perferunt deinde quod libentius praecipientem audiunt quam reprehendentem si qui uero paulo sunt                         uiuaciores in his praesertim moribus etiam irascuntur admonitioni et taciti repugnant neque ideo tamen minus uitia aperte coarguenda sunt habenda enim ratio ceterorum qui recta esse quae praeceptor non emendauerit credent utraque autem ratio miscenda est et ita tractanda ut ipsae res postulabunt namque incipientibus danda erit uelut praeformata  materia secundum cuiusque uires at cum satis composuisse se ad exemplum uidebuntur breuia quaedam demonstranda uestigia quae persecuti iam suis uiribus sine adminiculo progredi possint nonnumquam credi sibi ipsos oportebit ne mala consuetudine semper alienum laborem sequendi nihil per se conari et quaerere sciant quodsi satis prudenter dicenda uiderint iam prope consummata fuerit praecipientis opera si quid errauerint adhuc erunt ad ducem reducendi cui rei simile quiddam facientes aues cernimus quae teneris infirmisque fetibus cibos ore suo conlatos partiuntur at cum uisi sunt adulti paulum egredi nidis et circumuolare sedem illam praecedentes ipsae docent tum expertas uires libero caelo suaeque ipsorum fiduciae permittunt  illud ex consuetudine mutandum prorsus existimo in iis de quibus nunc disserimus aetatibus ne omnia quae scripserint ediscant et certa ut moris est die dicant quod quidem maxime patres exigunt atque ita demum studere liberos suos si quam frequentissime declamauerint credunt cum profectus praecipue diligentia constet nam ut scribere pueros plurimumque esse in hoc opere plane uelim sic ediscere electos ex orationibus uel historiis alioue quo genere dignorum ea cura uoluminum locos multo magis suadeam nam et exercebitur acrius memoria aliena complectendo quam sua et qui erunt in difficiliore huius laboris genere uersati sine molestia quae ipsi composuerint iam familiaria animo suo adfigent et adsuescent optimis semperque habebunt intra se quod imitentur et iam non sentientes formam orationis illam quam mente penitus acceperint expriment abundabunt autem copia uerborum optimorum et compositione ac figuris iam non quaesitis sed sponte et ex reposito  uelut thesauro se offerentibus accedit his et iucunda in sermone bene a quoque dictorum relatio et in causis utilis nam et plus auctoritatis adferunt ea quae non praesentis gratia litis sunt comparata et laudem saepe maiorem quam si nostra sint conciliant aliquando tamen permittendum quae ipsi scripserint dicere ut laboris sui fructum etiam ex illa quae maxime petitur laude plurium capiant uerum id quoque tum fieri oportebit cum aliquid commodius elimauerint ut eo uelut praemio studii sui donentur ac se meruisse ut dicerent gaudeant  uirtus praeceptoris haberi solet nec inmerito diligenter in iis quos erudiendos susceperit notare discrimina ingeniorum et quo quemque natura maxime ferat scire nam est in hoc incredibilis quaedam uarietas nec pauciores animorum paene quam corporum formae quod intellegi etiam ex ipsis oratoribus potest qui tantum inter se distant genere dicendi ut nemo sit alteri similis quamuis plurimi se ad eorum quos probabant imitationem composuerint utile deinde plerisque uisum est ita quemque instituere ut propria naturae bona doctrina fouerent et in id potissimum ingenia quo tenderent adiuuarentur ut si quis palaestrae peritus cum in aliquod plenum pueris gymnasium uenerit expertus eorum omni modo corpus animumque discernat cui quisque certamini praeparandus sit ita praeceptorem eloquentiae cum sagaciter fuerit intuitus cuius ingenium presso limatoque genere dicendi cuius acri graui dulci aspero nitido urbano maxime gaudeat ita se commodaturum singulis ut in eo quo quisque eminet prouehatur quod et adiuta cura natura magis eualescat et qui in diuersa ducatur neque in iis quibus minus aptus est satis possit efficere et ea in quae natus uidetur deserendo faciat infirmiora quod mihi libera  enim uel contra receptas persuasiones rationem sequenti sententia est in parte uerum uidetur nam proprietates ingeniorum dispicere prorsus necessarium est in his quoque certum studiorum facere dilectum nemo dissuaserit namque erit alius historiae magis idoneus alius compositus ad carmen alius utilis studio iuris ut nonnulli rus fortasse mittendi sic discernet haec dicendi magister quomodo palaestricus ille cursorem faciet aut pugilem aut luctatorem aliudue quid ex iis quae sunt sacrorum certaminum uerum ei qui foro destinabitur non in unam partem aliquam sed in omnia quae sunt eius operis etiam si qua difficiliora discenti uidebuntur elaborandum est nam et omnino superuacua erat doctrina si natura sufficeret an si quis ingenio corruptus ac tumidus ut plerique sunt inciderit in hoc eum ire patiemur aridum atque ieiunum non alemus et quasi uestiemus nam si quaedam detrahere necessarium est cur non sit adicere concessum neque ego contra naturam pugno non enim deserendum id bonum si quod ingenitum est existimo sed augendum addendumque quod cessat an uero clarissimus ille praeceptor isocrates quem non magis libri bene dixisse quam discipuli bene docuisse testantur cum de ephoro atque theopompo sic iudicaret ut alteri frenis alteri calcaribus opus esse diceret aut in illo lentiore tarditatem aut in illo paene praecipiti concitationem adiuuandam docendo existimauit cum alterum alterius natura miscendum arbitraretur inbecillis tamen ingeniis sane sic obsequendum sit ut tantum in id quo uocat natura ducantur ita enim quod solum possunt melius efficient si uero liberalior materia contigerit et in qua merito ad spem oratoris simus adgressi nulla dicendi uirtus omittenda est nam licet sit aliquam in partem pronior ut necesse est ceteris tamen non repugnabit atque ea cura paria faciet iis in quibus eminebat sicut ille ne ab eodem exemplo recedamus exercendi corpora peritus  non si docendum pancratiasten susceperit pugno ferire uel calce tantum aut nexus modo atque in iis certos aliquos docebit sed omnia quae sunt eius certaminis erit qui ex iis aliqua non possit in id maxime quod poterit incumbet nam sunt haec duo uitanda prorsus unum ne temptes quod effici non possit alterum ne ab eo quod quis optime facit in aliud cui minus est idoneus transferas at si fuerit qui docebitur ille quem adulescentes senem uidimus nicostratus omnibus in eo docendi partibus similiter utetur efficietque illum qualis hic fuit luctando pugnandoque quorum utroque certamine isdem diebus coronabatur inuictum et quanto id magis oratoris futuri magistro prouidendum erit non enim satis est dicere presse tantum aut subtiliter aut aspere non magis quam phonasco acutis tantum aut mediis aut grauibus sonis aut horum etiam particulis excellere nam sicut cithara ita oratio perfecta non est nisi ab imo ad summum omnibus intenta neruis consentiat  plura de officiis docentium locutus discipulos id unum interim moneo ut praeceptores suos non minus quam ipsa studia ament et parentes esse non quidem corporum sed mentium credant multum haec pietas conferet studio nam ita et libenter audient et dictis credent et esse similes concupiscent in ipsos denique coetus scholarum laeti alacres conuenient emendati non irascentur laudati gaudebunt ut sint carissimi studio merebuntur nam ut illorum officium est docere sic horum praebere se dociles alioqui neutrum sine altero sufficit et sicut hominis ortus ex utroque gignentium confertur et frustra sparseris semina nisi illa praemollitus fouerit sulcus ita eloquentia coalescere nequit nisi sociata tradentis accipientisque concordia  in his primis operibus quae non ipsa parua sunt sed maiorum quasi membra atque partes bene instituto ac satis  exercitato iam fere tempus adpetet adgrediendi suasorias iudicialesque materias quarum antequam uiam ingredior pauca mihi de ipsa declamandi ratione dicenda sunt quae quidem ut ex omnibus nouissime inuenta ita multo est utilissima nam et cuncta illa de quibus diximus in se fere continet et ueritati proximam imaginem reddit ideoque ita                            est celebrata ut plerisque uideretur ad formandam eloquentiam uel sola sufficere neque enim uirtus ulla perpetuae dumtaxat orationis reperiri potest quae non sit cum hac dicendi meditatione communis eo quidem res ista culpa docentium reccidit ut inter praecipuas quae corrumperent eloquentiam causas licentia atque inscitia declamantium fuerit sed eo quod natura bonum est bene uti licet sint ergo et ipsae materiae quae fingentur quam simillimae ueritati et declamatio in quantum maxime potest imitetur eas actiones in quarum exercitationem reperta est nam magos et pestilentiam et responsa et saeuiores tragicis nouercas aliaque magis adhuc fabulosa frustra inter sponsiones et interdicta quaeremus quid ergo numquam haec supra fidem et poetica ut uere dixerim themata iuuenibus tractare permittamus ut expatientur et gaudeant materia et quasi in corpus eant erat optimum sed certe sint grandia et tumida non stulta etiam et acrioribus oculis intuenti ridicula ut si iam cedendum est impleat se declamator aliquando dum sciat ut quadrupedes cum uiridi pabulo distentae sunt sanguinis detractione curantur et sic ad cibos uiribus conseruandis idoneos redeunt ita sibi quoque tenuandas adipes et quidquid umoris corrupti contraxerit emittendum si esse sanus ac robustus uolet alioqui tumor ille inanis primo cuiuscumque ueri operis conatu deprehendetur totum autem declamandi opus qui diuersum omni modo a forensibus  causis existimant hi profecto ne rationem quidem qua ista exercitatio inuenta sit peruident nam si foro non praeparat aut scaenicae ostentationi aut furiosae uociferationi simillimum est quid enim attinet iudicem praeparare qui nullus est narrare quod omnes sciant falsum probationes adhibere causae de qua nemo sit pronuntiaturus et haec quidem otiosa tantum adfici uero et ira uel luctu permoueri cuius est lubidrii nisi quibusdam pugnae simulacris ad uerum discrimen aciemque iustam consuescimus nihil ergo inter forense genus dicendi atque hoc declamatorium intererit si profectus gratia dicimus nihil utinamque adici ad consuetudinem posset ut nominibus uteremur et perplexae magis et longioris aliquando actus controuersiae fingerentur et uerba in usu cotidiano posita minus timeremus et iocos inserere moris esset quae nos quamlibet per alia in scholis exercitati simus tirones in foro inueniunt si uero in ostentationem comparetur declamatio sane paulum aliquid inclinare ad uoluptatem audientium debemus nam et iis actionibus quae in aliqua sine dubio ueritate uersantur sed sunt ad popularem aptatae delectationem quales legimus panegyricos totumque hoc demonstratiuum genus permittitur adhibere plus cultus omnemque artem quae latere plerumque in iudiciis debet non confiteri modo sed ostentare etiam hominibus in hoc aduocatis quare declamatio quoniam est iudiciorum consiliorumque imago similis esse debet ueritati quoniam autem aliquid in se habet epidicticon nonnihil sibi nitoris adsumere quod faciunt actores comici qui neque ita prorsus ut nos uulgo loquimur pronuntiant quod esset sine arte neque procul tamen a natura recedunt quo uitio periret imitatio sed morem communis huius sermonis decore quodam scaenico exornant sic quoque aliqua nos incommoda ex iis quas finxerimus materiis consequentur in eo praecipue quod multa in iis relincuntur  incerta quae sumimus ut uidetur aetates facultates liberi parentes urbium ipsarum uires iura mores alia his similia quin aliquando etiam argumenta ex ipsis positionum uitiis ducimus sed haec suo quoque loco quamuis enim omne propositum operis a nobis destinati eo spectet ut orator instituatur tamen ne quid studiosi requirant etiam si quid erit quod ad scholas proprie pertineat in transitu non omittemus  iam hinc ergo nobis inchoanda est ea pars artis ex qua capere initium solent qui priora omiserunt quamquam uideo quosdam in ipso statim limine obstaturos mihi qui nihil egere eius modi praeceptis eloquentiam putent sed natura sua et uulgari modo scholarum exercitatione contenti rideant etiam diligentiam nostram exemplo magni quoque nominis professorum quorum aliquis ut opinor interrogatus quid esset schema et noema nescire se quidem sed si ad rem pertineret esse in sua declamatione respondit alius percontanti theodoreus an apollodoreus esset ego inquit parmularius nec sane potuit urbanius ex confessione inscitiae suae elabi porro hi quia et beneficio ingenii praestantes sunt habiti et multa etiam memoria digna exclamauerunt plurimos habent similes neglegentiae suae paucissimos naturae igitur impetu dicere se et uiribus uti gloriantur neque enim opus esse probatione aut dispositione in rebus fictis sed cuius rei gratia plenum sit auditorium sententiis grandibus quarum optima quaeque a periculo petatur quin etiam in cogitando nulla ratione adhibita aut tectum intuentes magnum aliquid quod ultro se offerat pluribus saepe diebus expectant aut murmure incerto uelut classico instincti concitatissimum corporis motum non enuntiandis sed quaerendis  uerbis accommodant nonnulli certa sibi initia priusquam sensum inuenerint destinant quibus aliquid diserti subiungendum sit eaque diu secum ipsi clareque meditati desperata conectendi facultate deserunt et ad alia deinceps atque inde alia non minus communia ac nota deuertunt qui plurimum uidentur habere rationis non in causas tamen laborem suum sed in locos intendunt atque in iis non corpori prospiciunt sed abrupta quaedam ut forte ad manum uenere iaculantur unde fit ut dissoluta et ex diuersis congesta oratio cohaerere non possit similisque sit commentariis puerorum in quos ea quae aliis declamantibus laudata sunt regerunt magnas tamen sententias et res bonas ita enim gloriari solent elidunt nam et barbari et serui et si hoc sat est nulla est ratio dicendi  ne hoc quidem negauerim sequi plerumque hanc opinionem ut fortius dicere uideantur indocti primum uitio male iudicantium qui maiorem habere uim credunt ea quae non habent artem ut effringere quam aperire rumpere quam soluere trahere quam ducere putant robustius nam et gladiator qui armorum inscius in rixam ruit et luctator qui totius corporis nisu in id quod semel inuasit incumbit fortior ab his uocatur cum interim et hic frequenter suis uiribus ipse prosternitur et illum uehementis impetus excipit aduersarii mollis articulus sed sunt in hac parte quae imperitos etiam naturaliter fallant nam et diuisio cum plurimum ualeat in causis speciem uirium minuit et rudia politis maiora et sparsa compositis numerosiora creduntur est praeterea quaedam uirtutum uitiorumque uicinia qua maledicus pro libero temerarius pro forti effusus pro copioso accipitur maledicit autem ineruditus apertius et saepius uel cum periculo suscepti litigatoris frequenter etiam suo  adfert et ista res opinionem quia libentissime homines audiunt ea quae dicere ipsi noluissent illud quoque alterum quod est in elocutione ipsa periculum minus uitat conaturque perdite unde euenit nonnumquam ut aliquid grande inueniat qui semper quaerit quod nimium est uerum id et raro prouenit et cetera uitia non pensat propter hoc quoque interdum uidentur indocti copiam habere maiorem quod dicunt omnia doctis est et electio et modus his accedit quod a cura docendi quod intenderint recedunt itaque illud quaestionum et argumentorum apud corrupta iudicia frigus euitant nihilque aliud quam quod uel prauis uoluptatibus aures adsistentium permulceat quaerunt sententiae quoque ipsae quas solas petunt magis eminent cum omnia circa illas sordida et abiecta sunt ut lumina non inter umbras quem ad modum cicero dicit sed plane in tenebris clariora sunt itaque ingeniosi uocentur ut libet dum tamen constet contumeliose sic laudari disertum nihilo minus confitendum est etiam detrahere doctrinam aliquid ut limam rudibus et cotes hebetibus et uino uetustatem sed uitia detrahit atque eo solo minus est quod litterae                     perpolierunt quo melius uerum hi pronuntiatione quoque famam dicendi fortius quaerunt nam et clamant ubique et omnia leuata ut ipsi uocant manu emugiunt multo discursu anhelitu iactatione gestus motu capitis furentes iam collidere manus terrae pedem incutere femur pectus frontem caedere mire ad pullatum circulum facit cum ille eruditus ut in oratione multa summittere uariare disponere ita etiam in pronuntiando suum cuique eorum quae dicet colori accommodare actum sciat et si quid sit perpetua obseruatione dignum modestus  et esse et uideri malit at illi hanc uim appellant quae est potius uiolentia cum interim non actores modo aliquos inuenias sed quod est turpius praeceptores etiam qui breuem dicendi exercitationem consecuti omissa ratione ut tulit impetus passim tumultuentur eosque qui plus honoris litteris tribuerunt ineptos et ieiunos et tepidos et infirmos ut quodque uerbum contumeliosissimum occurrit appellent uerum illis quidem gratulemur sine labore sine ratione sine disciplina disertis nos quando et praecipiendi munus iam pridem deprecati sumus et in foro quoque dicendi quia honestissimum finem putabamus desinere dum desideraremur inquirendo scribendoque talia consolemur otium nostrum quae futura usui bonae mentis iuuenibus arbitramur nobis certe sunt uoluptati  nemo autem a me exigat id praeceptorum genus quod est a plerisque scriptoribus artium traditum ut quasi quasdam leges inmutabili necessitate constrictas studiosis dicendi feram utique prohoemium et id quale proxima huic narratio quae lex deinde narrandi propositio post hanc uel ut quibusdam placuit excursio tum certus ordo quaestionum ceteraque quae uelut si aliter facere fas non sit quidam tamquam iussi secuntur erat enim rhetorice res prorsus facilis ac parua si uno et breui praescripto contineretur sed mutantur pleraque causis temporibus occasione necessitate atque ideo res in oratore praecipua consilium est quia uarie et ad rerum momenta conuertitur quid si enim praecipias imperatori quotiens aciem instruet derigat frontem cornua utrimque promoueat equites pro cornibus locet erit haec quidem rectissima fortasse ratio quotiens licebit sed mutabitur natura loci si mons occurret si flumen obstabit collibus siluis asperitate alia prohibebitur mutabit hostium genus mutabit praesentis condicio discriminis nunc acie  derecta nunc cuneis nunc auxiliis nunc legione pugnabitur nonnumquam terga etiam dedisse simulata fuga proderit ita prohoemium necessarium an superuacuum breue an longius ad iudicem omni sermone derecto an aliquando auerso per aliquam figuram dicendum sit constricta an latius fusa narratio continua an diuisa recta an ordine permutato causae docebunt itemque de quaestionum ordine cum in eadem controuersia aliud alii parti prius quaeri frequenter expediat neque enim rogationibus plebisue scitis sancta sunt ista praecepta sed hoc quidquid est utilitas excogitauit non negabo autem sic utile esse plerumque alioqui nec scriberem uerum si eadem illa nobis aliud suadebit utilitas hanc relictis magistrorum auctoritatibus sequemur equidem id maxime praecipiam ac repetens iterumque iterumque monebo res duas in omni actu spectet orator quid deceat quid expediat expedit autem saepe mutare ex illo constituto traditoque ordine aliqua et interim decet ut in statuis atque picturis uidemus uariari habitus uultus status nam recti quidem corporis uel minima gratia est nempe enim aduersa sit facies et demissa bracchia et iuncti pedes et a summis ad ima rigens opus flexus ille et ut sic dixerim motus dat actum quendam et adfectum ideo nec ad unum modum formatae manus et in uultu mille species cursum habent quaedam et impetum sedent alia uel incumbunt nuda haec illa uelata sunt quaedam mixta ex utroque quid tam distortum et elaboratum quam est ille discobolos myronis si quis tamen ut parum rectum improbet opus nonne ab intellectu artis afuerit in qua uel praecipue laudabilis est ipsa illa nouitas ac difficultas quam quidem gratiam et delectationem adferunt figurae quaeque in sensibus  quaeque in uerbis sunt mutant enim aliquid a recto atque hanc prae se uirtutem ferunt quod a consuetudine uulgari recesserunt habet in pictura speciem tota facies apelles tamen imaginem antigoni latere tantum altero ostendit ut amissi oculi deformitas lateret quid non in oratione operienda sunt quaedam siue ostendi non debent siue exprimi pro dignitate non possunt ut fecit timanthes opinor cythnius in ea tabula qua coloten teium uicit nam cum in iphigeniae immolatione pinxisset tristem calchantem tristiorem ulixem addidisset menelao quem summum poterat ars efficere maerorem consumptis adfectibus non reperiens quo digne modo patris uultum posset exprimere uelauit eius caput et suo cuique animo dedit aestimandum nonne huic simile est illud sallustianum nam de carthagine tacere satius puto quam parum dicere propter quae mihi semper moris fuit quam minime alligare me ad praecepta quae kaqolika uocitant id est ut dicamus quo modo possumus uniuersalia uel perpetualia raro enim reperitur hoc genus ut non labefactari parte aliqua et subrui possit sed de his plenius suo quidque loco tractabimus interim nolo se iuuenes satis instructos si quem ex iis qui breues plerumque circumferuntur artis libellum edidicerint et uelut decretis technicorum tutos putent multo labore adsiduo studio uaria exercitatione plurimis experimentis altissima prudentia praesentissimo consilio constat ars dicendi sed adiuuatur his quoque si tamen rectam uiam non unam orbitam monstrent qua declinare qui crediderit nefas patiatur necesse est illam per funes ingredientium tarditatem itaque et stratum militari labore iter saepe deserimus compendio ducti et si rectum limitem rupti torrentibus pontes  inciderint circumire cogemur et si ianua tenebitur incendio per parietem exibimus late fusum opus est et multiplex et prope cotidie nouum et de quo numquam dicta erunt omnia quae sint tamen tradita quid ex his optimum et si qua mutari adici detrahi melius uidebitur dicere experiar  rhetoricen in latinum transferentes tum oratoriam tum oratricem nominauerunt quos equidem non fraudauerim debita laude quod copiam romani sermonis augere temptarint sed non omnia nos ducentes ex graeco secuntur sicut ne illos quidem quotiens utique suis uerbis signare nostra uoluerunt et haec interpretatio non minus dura est quam illa plauti essentia et queentia sed ne propria quidem nam oratoria sic effertur ut elocutoria oratrix ut elocutrix illa autem de qua loquimur rhetorice talis est qualis eloquentia nec dubie apud graecos quoque duplicem intellectum habet namque uno modo fit adpositumars rhetorica ut nauis piratica altero nomen rei qualis est philosophia amicitia nos ipsam nunc uolumus significare substantiam ut grammatice litteratura est non litteratrix quem ad modum oratrix nec litteratoria quem ad modum oratoria uerum id in rhetorice non fit ne pugnemus igitur cum praesertim plurimis alioqui graecis sit utendum nam certe et philosophos et musicos et geometras dicam nec uim adferam nominibus his indecora in latinum sermonem mutatione denique cum m tullius etiam ipsis librorum quos hac de re primum scripserat titulis graeco nomine utatur profecto non est uerendum ne temere uideamur oratori maximo de nomine artis suae credidisse igitur rhetorice iam enim sine metu cauillationis utemur hac appellatione sic ut opinor optime diuidetur ut de arte  de artifice de opere dicamus ars erit quae disciplina percipi debet ea est bene dicendi scientia artifex est qui percepit hanc artem id est orator cuius est summa bene dicere opus quod efficitur ab artifice id est bona oratio haec omnia rursus diducuntur in species sed illa sequentia suo loco nunc quae de prima parte tractanda sunt ordiar  ante omnia quid sit rhetorice quae finitur quidem                       uarie sed quaestionem habet duplicem aut enim de qualitate ipsius rei aut de comprensione uerborum dissensio est prima atque praecipua opinionum circa hoc differentia quod alii malos quoque uiros posse oratores dici putant alii quorum nos sententiae accedimus nomen hoc artemque de qua loquimur bonis demum tribui uolunt eorum autem qui dicendi facultatem a maiore ac magis expetenda uitae laude secernunt quidam rhetoricen uim tantum quidam scientiam sed non uirtutem quidam usum quidam artem quidem sed a scientia et uirtute diiunctam quidam etiam prauitatem quandam artis id est kakotexnian nominauerunt hi fere aut in persuadendo aut in dicendo apte ad persuadendum positum orandi munus sunt arbitrati id enim fieri potest ab eo quoque qui uir bonus non sit est igitur frequentissimus finis rhetoricen esse uim persuadendi quod ego uim appello plerique potestatem nonnulli facultatem uocant quae res ne quid adferat ambiguitatis uim dico dunamin haec opinio originem ab isocrate si tamen re uera ars quae circumfertur eius est duxit qui cum longe sit a uoluntate infamantium oratoris officia finem artis temere comprendit dicens esse rhetoricen persuadendi opificem id est peiqous dhmiourgon neque enim mihi permiserim eadem uti declinatione qua ennius m cethegum suadae medullam uocat apud platonem quoque gorgias in libro  qui nomine eius inscriptus est idem fere dicit sed hanc plato illius opinionem uult accipi non suam cicero pluribus locis scripsit officium oratoris esse dicere adposite ad persuadendum in rhetoricis etiam quos sine dubio ipse non probat finem facit persuadere uerum et pecunia persuadet et gratia et auctoritas dicentis et dignitas postremo aspectus etiam ipse sine uoce quo uel recordatio meritorum cuiusque uel facies aliqua miserabilis uel formae pulchritudo sententiam dictat nam et manium aquilium defendens antonius cum scissa ueste cicatrices quas is pro patria pectore aduerso suscepisset ostendit non orationis habuit fiduciam sed oculis populi romani uim attulit quem illo ipso aspectu maxime motum in hoc ut absolueret reum creditum est seruium quidem galbam miseratione sola qua non suos modo liberos paruolos in contione produxerat sed galli etiam sulpici filium suis ipse manibus circumtulerat elapsum esse cum aliorum monumentis tum catonis oratione testatum est et phrynen non hyperidis actione quamquam admirabili sed conspectu corporis quod illa speciosissimum alioqui diducta nudauerat tunica putant periculo liberatam quae si omnia persuadent non est hic de quo locuti sumus idoneus finis ideoque diligentiores sunt uisi sibi qui cum de rhetorice idem sentirent existimarunt eam uim dicendo persuadendi quem finem gorgias in eodem de quo supra diximus libro uelut coactus a socrate facit a quo non dissentit theodectes siue ipsius id opus est quod de rhetorice nomine eius inscribitur siue ut creditum est aristotelis in quo est finem esse rhetorices ducere homines dicendo in id quod actor uelit sed ne hoc quidem satis est comprehensum persuadent enim dicendo uel ducunt in id  quod uolunt alii quoque ut meretrices adulatores corruptores at contra non persuadet semper orator ut interim non sit proprius hic finis eius interim sit communis cum iis qui ab oratore procul absunt atqui non multum ab hoc fine abest apollodorus dicens iudicialis orationis primum et super omnia esse persuadere iudici et sententiam eius ducere in id quod uelit nam et ipse oratorem fortunae subicit ut si non persuaserit nomen suum retinere non possit quidam recesserunt ab euentu sicut aristoteles dicit rhetorice est uis inueniendi omnia in oratione persuasibilia qui finis et illud uitium de quo supra diximus habet et insuper quod nihil nisi inuentionem complectitur quae sine elocutione non est oratio hermagorae qui finem eius esse ait persuasibiliter dicere et aliis qui eandem sententiam non isdem tantum uerbis explicant ac finem esse demonstrant dicere quae oporteat omnia ad persuadendum satis responsum est cum persuadere non tantum oratoris esse conuicimus addita sunt his alia uarie quidam enim circa res omnes quidam circa ciuiles modo uersari rhetoricen putauerunt quorum uerius utrum sit in eo loco qui huius quaestionis proprius est dicam omnia subiecisse oratori uidetur aristoteles cum dixit uim esse uidendi quid in quaque re possit esse persuasibile et iatrocles qui non quidem adicit in quaque re sed nihil excipiendo idem ostendit uim enim uocat inueniendi quod sit in oratione persuasibile qui fines et ipsi solam complectuntur inuentionem quod uitium fugiens eudorus uim putat inueniendi et eloquendi cum ornatu credibilia in omni oratione sed cum eodem modo credibilia quo persuasibilia etiam non orator inueniat adiciendo in omni oratione magis  quam superiores concedit scelera quoque suadentibus pulcherrimae rei nomen gorgias apud platonem suadendi se artificem in iudiciis et aliis coetibus esse ait de iustis quoque et iniustis tractare cui socrates persuadendi non docendi concedit facultatem qui uero non omnia subiciebant oratori sollicitius ac uerbosius ut necesse erat adhibuerunt discrimina quorum fuit ariston critolai peripatetici discipulus cuius hic finis est scientia uidendi et agendi in quaestionibus ciuilibus per orationem popularis persuasionis hic scientiam quia peripateticus est non ut stoici uirtutis loco ponit popularem autem comprendendo persuasionem etiam contumeliosus est aduersus artem orandi quam nihil putat doctis persuasuram illud de omnibus qui circa ciuiles demum quaestiones oratorem iudicant uersari dictum sit excludi ab iis plurima oratoris officia illam certe laudatiuam totam quae est rhetorices pars tertia cautius theodorus gadareus ut iam ad eos ueniamus qui artem quidem esse eam sed non uirtutem putauerunt ita enim dicit ut ipsis eorum uerbis utar qui haec ex graeco transtulerunt ars inuentrix et iudicatrix et enuntiatrix decente ornatu secundum mensionem eius quod in quoque potest sumi persuasibile in materia ciuili itemque cornelius celsus qui finem rhetorices ait dicere persuasibiliter in dubia ciuili materia quibus sunt non dissimiles qui ab aliis traduntur qualis est ille uis uidendi et eloquendi de rebus ciuilibus subiectis sibi cum quadam persuasione et quodam corporis habitu et eorum quae dicet pronuntiatione mille alia sed aut eadem aut ex isdem composita quibus item cum de materia rhetorices dicendum erit respondebimus quidam eam neque uim neque scientiam neque artem putauerunt sed critolaus  usum dicendi nam hoc tribh significat athenaeus fallendi artem plerique autem dum pauca ex gorgia platonis a prioribus imperite excerpta legere contenti neque hoc totum neque alia eius uolumina euoluunt in maximum errorem inciderunt creduntque eum in hac esse opinione ut rhetoricen non artem sed peritiam quandam gratiae ac uoluptatis existimet et alio loco ciuilitatis particulae simulacrum et quartam partem adulationis quod duas partes ciuilitatis corpori adsignet medicinam et quam interpretantur exercitatricem duas animo legalem atque iustitiam adulationem autem medicinae uocet cocorum artificium exercitatricis mangonum qui colorem fuco et uerum robur inani sagina mentiantur legalis cauillatricem iustitiae rhetoricen quae omnia sunt quidem scripta in hoc libro dictaque a socrate cuius persona uidetur plato significare quid sentiat sed alii sunt eius sermones ad coarguendos qui contra disputant compositi quos elegktikous uocant alii ad praecipiendum qui dogmatikoi appellantur socrates autem seu plato eam quidem quae tum exercebatur rhetoricen talem putat nam et dicit his uerbis touton ton tropon on umeis politeuesqe ueram autem et honestam intellegit itaque disputatio illa contra gorgian ita cluditur oukoun anagkh ton rhtorikon dikaion einai ton de dikaion boulesqai dikaia prattein ad        quod ille quidem conticescit sed sermonem suscipit polus iuuenili calore inconsideratior contra quem illa de simulacro et adulatione dicuntur tum callicles adhuc concitatior qui tamen ad hanc perducitur clausulam ton mellonta orqws rhtorikon esesqai dikaion ara dei einai kai episthmona twn dikaiwn ut appareat platoni non rhetoricen uideri malum  sed eam ueram nisi iusto ac bono non contingere adhuc autem in phaedro manifestius facit hanc artem consummari citra iustitiae quoque scientiam non posse cui opinioni nos quoque accedimus an aliter defensionem socratis et eorum qui pro patria ceciderant laudem scripsisset quae certe sunt oratoris opera sed in illud hominum genus quod facilitate dicendi male utebatur inuectus est nam et socrates inhonestam sibi credidit orationem quam ei lysias reo composuerat et tum maxime scribere litigatoribus quae illi pro se ipsi dicerent erat moris atque ita iuri quo non licebat pro altero agere fraus adhibebatur doctores quoque eius artis parum idonei platoni uidebantur qui rhetoricen a iustitia separarent et ueris credibilia praeferrent nam id quoque dicit in phaedro consensisse autem illis superioribus uideri potest etiam cornelius celsus cuius haec uerba sunt orator simile tantum ueri petit deinde paulo post non enim bona conscientia sed uictoria litigantis est praemium quae si uera essent pessimorum hominum foret haec tam perniciosa nocentissimis moribus dare instrumenta et nequitiam praeceptis adiuuare sed illi rationem opinionis suae uiderint nos autem ingressi formare perfectum oratorem quem in primis esse uirum bonum uolumus ad eos qui de hoc opere melius sentiunt reuertamur rhetoricen autem quidam eandem ciuilitatem esse iudicauerunt cicero scientiae ciuilis partem uocat ciuilis autem scientia idem quod sapientia est quidam eandem philosophiam quorum est isocrates huic eius substantiae maxime conueniet finitio rhetoricen esse bene dicendi scientiam nam et orationis omnes uirtutes semel complectitur et protinus etiam mores oratoris cum bene dicere non possit nisi bonus idem ualet chrysippi finis  ille ductus a cleanthe scientia recte dicendi sunt plures eiusdem sed ad alias quaestiones magis pertinent idem sentiret finis hoc modo comprensus persuadere quod oporteat nisi quod artem ad exitum alligat bene areus dicere secundum uirtutem orationis excludunt a rhetorice malos et illi qui scientiam ciuilium officiorum eam putauerunt si scientiam uirtutem iudicant sed anguste intra ciuiles quaestiones coercent albucius non obscurus professor atque auctor scientiam bene dicendi esse consentit sed exceptionibus peccat adiciendo circa ciuiles quaestiones et credibiliter quarum iam utrique responsum est probabilis et illi uoluntatis qui recte sentire et dicere rhetorices putauerunt hi sunt fere fines maxime inlustres et de quibus praecipue disputatur nam omnis quidem persequi neque attinet neque possum cum prauum quoddam ut arbitror studium circa scriptores artium extiterit nihil isdem uerbis quae prior aliquis occupasset finiendi quae ambitio procul aberit a me dicam enim non utique quae inuenero sed quae placebunt sicut hoc rhetoricen esse bene dicendi scientiam cum reperto quod est optimum qui quaerit aliud peius uelit his adprobatis simul manifestum est illud quoque quem finem uel quid summum et ultimum habeat rhetorice quod telos dicitur ad quod omnis ars tendit nam si est ipsa bene dicendi scientia finis eius et summum est bene dicere  sequitur quaestio an utilis rhetorice nam quidam uehementer in eam inuehi solent et quod sit indignissimum in accusationem orationis utuntur orandi uiribus eloquentiam esse quae poenis eripiat scelestos cuius fraude damnentur interim boni consilia ducantur in peius nec seditiones modo turbaeque populares sed bella etiam inexpiabilia excitentur cuius denique tum maximus sit usus cum pro falsis  contra ueritatem ualet nam et socrati obiciunt comici docere eum quo modo peiorem causam meliorem faciat et contra tisian et gorgian similia dicit polliceri plato et his adiciunt exempla graecorum romanorumque et enumerant qui perniciosa non singulis tantum sed rebus etiam publicis usi eloquentia turbauerint ciuitatium status uel euerterint eoque et lacedaemoniorum ciuitate expulsam et athenis quoque ubi actor mouere adfectus uetabatur uelut recisam orandi potestatem quo quidem modo nec duces erunt utiles nec magistratus nec medicina nec denique ipsa sapientia nam et dux flaminius et gracchi saturnini glauciae magistratus et in medicis uenena et in iis qui philosophorum nomine male utuntur grauissima nonnumquam flagitia deprehensa sunt cibos aspernemur attulerunt saepe ualetudinis causas numquam tecta subeamus super habitantes aliquando procumbunt non fabricetur militi gladius potest uti eodem ferro latro quis nescit ignes aquas sine quibus nulla sit uita et ne terrenis inmorer solem lunamque praecipua siderum aliquando et nocere num igitur negabitur deformem pyrrhi pacem caecus ille appius dicendi uiribus diremisse aut non diuina m tulli eloquentia et contra leges agrarias popularis fuit et catilinae fregit audaciam et supplicationes qui maximus honor uictoribus bello ducibus datur in toga meruit non perterritos militum animos frequenter a metu reuocat oratio et tot pugnandi pericula ineuntibus laudem uita potiorem esse persuadet neque uero me lacedaemonii atque athenienses magis mouerint quam populus romanus apud quem summa semper oratoribus dignitas fuit equidem nec urbium conditores reor aliter effecturos fuisse ut uaga illa multitudo coiret in populos nisi docta uoce commota nec legum  repertores sine summa ui orandi consecutos ut se ipsi homines ad seruitutem iuris adstringerent quin ipsa uitae praecepta etiam si natura sunt honesta plus tamen ad formandas mentes ualent quotiens pulchritudinem rerum claritas orationis inluminat quare etiam si in utramque partem ualent arma facundiae non est tamen aecum id haberi malum quo bene uti licet uerum haec apud eos forsitan quaerantur qui summam rhetorices ad persuadendi uim rettulerunt si uero est bene dicendi scientia quem nos finem sequimur ut sit orator in primis uir bonus utilem certe esse eam confitendum est et hercule deus ille princeps parens rerum fabricatorque mundi nullo magis hominem separauit a ceteris quae quidem mortalia essent animalibus quam dicendi facultate nam corpora quidem magnitudine uiribus firmitate patientia uelocitate praestantiora in illis mutis uidemus eadem minus egere adquisitae extrinsecus opis nam et ingredi citius et pasci et tranare aquas citra docentem natura ipsa sciunt et pleraque contra frigus ex suo corpore uestiuntur et arma iis ingenita quaedam et ex obuio fere uictus circa quae omnia multus hominibus labor est rationem igitur nobis praecipuam dedit eiusque nos socios esse cum dis inmortalibus uoluit sed ipsa ratio neque tam nos iuuaret neque tam esset in nobis manifesta nisi quae concepissemus mente promere etiam loquendo possemus quod magis deesse ceteris animalibus quam intellectum et cogitationem quandam uidemus nam et mollire cubilia et nidos texere et educare fetus et excludere quin etiam reponere in hiemem alimenta opera quaedam nobis inimitabilia qualia sunt cerarum ac mellis efficere nonnullius fortasse rationis est sed quia carent sermone quae id faciunt muta atque inrationalia uocantur denique homines quibus negata uox est quantulum adiuuat animus ille caelestis quare si nihil a dis oratione melius  accepimus quid tam dignum cultu ac labore ducamus aut in quo malimus praestare hominibus quam quo ipsi homines ceteris animalibus praestant eo quidem magis quod nulla in parte plenius labor gratiam refert id adeo manifestum erit si cogitauerimus unde et quo usque iam prouecta sit orandi facultas et adhuc augeri potest nam ut omittam defendere                                                   amicos regere consiliis senatum populum exercitum in quae uelit ducere quam sit utile conueniatque bono uiro nonne pulchrum uel hoc ipsum est ex communi intellectu uerbisque quibus utuntur omnes tantum adsequi laudis et gloriae ut non loqui et orare sed quod pericli contigit fulgere ac tonare uidearis  finis non erit si expatiari parte in hac et indulgere uoluptati uelim transeamus igitur ad eam quaestionem quae sequitur an rhetorice ars sit quod quidem adeo ex iis qui praecepta dicendi tradiderunt nemo dubitauit ut etiam ipsis librorum titulis testatum sit scriptos eos de arte rhetorica cicero uero etiam quae rhetorice uocetur esse artificiosam eloquentiam dicat quod non oratores tantum uindicarunt ut studiis aliquid suis praestitisse uideantur sed cum iis philosophi et stoici et peripatetici plerique consentiunt ac me dubitasse confiteor an hanc partem quaestionis tractandam putarem nam quis est adeo non ab eruditione modo sed a sensu remotus hominis ut fabricandi quidem et texendi et luto uasa ducendi artem putet rhetoricen autem maximum ac pulcherrimum ut supra diximus opus in tam sublime fastigium existimet sine arte uenisse equidem illos qui contra disputauerunt non tam id sensisse quod dicerent quam exercere ingenia materiae difficultate credo uoluisse  sicut polycraten cum busirim laudaret et clytaemestram quamquam is quod his dissimile non esset composuisse orationem quae est habita contra socraten dicitur quidam naturalem esse rhetoricen uolunt et tamen adiuuari exercitatione non diffitentur ut in libris ciceronis de oratore dicit antonius obseruationem quandam esse non artem quod non ideo ut pro uero accipiamus est positum sed ut antoni persona seruetur qui dissimulator artis fuit hanc autem opinionem habuisse lysias uidetur cuius sententiae talis defensio est quod indocti et barbari et serui pro se cum locuntur aliquid dicant simile principio narrent probent refutent et quod uim habeat epilogi deprecentur deinde adiciunt illas uerborum cauillationes nihil quod ex arte fiat ante artem fuisse atqui dixisse homines pro se et in alios semper doctores artis sero et circa tisian et coraca primum repertos orationem igitur ante artem fuisse eoque artem non esse nos porro quando coeperit huius rei doctrina non laboramus quamquam apud homerum et praeceptorem phoenicem cum agendi tum etiam loquendi et oratores plures et omne in tribus ducibus orationis genus et certamina quoque proposita eloquentiae inter iuuenes inuenimus quin in caelatura clipei achillis et lites sunt et actores illud enim admonere satis est omnia quae ars consummauerit a natura initia duxisse aut tollatur medicina quae ex obseruatione salubrium atque his contrariorum reperta est et ut quibusdam placet tota constat experimentis nam et uulnus deligauit aliquis antequam haec ars esset et febrem quiete et abstinentia non quia rationem uidebat sed quia id ualetudo ipsa coegerat mitigauit nec fabrica sit ars casas enim primi illi sine arte fecerunt nec musica cantatur ac saltatur  per omnis gentes aliquo modo ita si rhetorice uocari debet sermo quicumque fuisse eam antequam esset ars confitebor si uero non quisquis loquitur orator est et tum non tamquam oratores loquebantur necesse est oratorem factum arte nec ante artem fuisse fateantur quo illud quoque excluditur quod dicunt non esse artis id quod faciat qui non didicerit dicere autem homines et qui non didicerint ad cuius rei confirmationem adferunt demaden remigem et aeschinen hypocriten oratores fuisse falso nam neque orator esse qui non didicit potest et hos sero potius quam numquam didicisse quis dixerit quamquam aeschines ab initio sit uersatus in litteris quas pater eius etiam docebat demaden neque non didicisse certum sit et continua dicendi exercitatio potuerit tantum quantuscumque postea fuit fecisse nam id potentissimum discendi genus est sed et praestantiorem si didicisset futurum fuisse dicere licet neque enim orationes scribere est ausus ut eum multum ualuisse in dicendo sciamus aristoteles ut solet quaerendi gratia quaedam subtilitatis suae argumenta excogitauit in grylo sed idem et de arte rhetorica tris libros scripsit et in eorum primo non artem solum eam fatetur sed ei particulam ciuilitatis sicut dialectices adsignat multa critolaus contra multa rhodius athenodorus agnon quidem detraxit sibi inscriptione ipsa fidem qua rhetorices accusationem professus est nam de epicuro qui disciplinas omnes fugit nihil miror hi complura dicunt sed ex paucis locis ducta itaque potentissimis eorum breuiter occurram ne in infinitum quaestio euadat prima iis argumentatio ex materia est omnis enim artes  aiunt habere materiam quod est uerum rhetorices nullam esse propriam quod esse falsum in sequentibus probabo altera est calumnia nullam artem falsis adsentiri opinionibus quia constitui sine perceptione non possit quae semper uera sit rhetoricen adsentiri falsis non esse igitur artem ego rhetoricen nonnumquam dicere falsa pro ueris confitebor sed non ideo in falsa quoque esse opinione concedam quia longe diuersum est ipsi quid uideri et ut alii uideatur efficere nam et imperator falsis utitur saepe ut hannibal cum inclusus a fabio sarmentis circum cornua boum deligatis incensisque per noctem in aduersos montes agens armenta speciem hosti abeuntis exercitus dedit sed illum fefellit ipse quid uerum esset non ignorauit nec uero theopompus lacedaemonius cum permutato cum uxore habitu e custodia ut mulier euasit falsam de se opinionem habuit sed custodibus praebuit item orator cum falso utitur pro uero scit esse falsum eoque se pro uero uti non ergo falsam habet ipse opinionem sed fallit alium nec cicero cum se tenebras offudisse iudicibus in causa cluenti gloriatus est nihil ipse uidit et pictor cum ui artis suae efficit ut quaedam eminere in opere quaedam recessisse credamus ipse ea plana esse non nescit aiunt etiam omnes artes habere finem aliquem propositum ad quem tendant hunc modo nullum esse in rhetorice modo non praestari eum qui promittatur mentiuntur nos enim esse finem iam ostendimus et quis esset diximus et praestabit hunc semper orator semper enim bene dicet firmum autem hoc quod opponitur aduersus eos fortasse sit qui persuadere finem putauerunt noster orator arsque a nobis finita non sunt posita in euentu tendit quidem ad uictoriam qui dicit sed cum bene dixit etiam si non uincat id quod arte continetur effecit nam et gubernator uult salua naue in portum peruenire si tamen tempestate fuerit abreptus non ideo minus erit gubernator dicetque  notum illud dum clauum rectum teneam et medicus sanitatem aegri petit si tamen aut ualetudinis ui aut intemperantia aegri alioue quo casu summa non contingit dum ipse omnia secundum rationem fecerit medicinae fine non excidet ita oratori bene dixisse finis est nam est ars ea ut post paulum clarius ostendemus in actu posita non in effectu ita falsum erit illud quoque quod dicitur artes scire quando sint finem consecutae rhetoricen nescire nam se quisque bene dicere intelleget uti etiam uitiis rhetoricen quod ars nulla faciat criminantur quia et falsum dicat et adfectus moueat quorum neutrum est turpe cum ex bona ratione proficiscitur ideoque nec uitium nam et mendacium dicere etiam sapienti aliquando concessum est et adfectus si aliter ad aequitatem perduci iudex non poterit necessario mouebit orator imperiti enim iudicant et qui frequenter in hoc ipsum fallendi sint ne errent nam si mihi sapientes iudices dentur sapientium contiones atque omne consilium nihil inuidia ualeat nihil gratia nihil opinio praesumpta falsique testes perquam sit exiguus eloquentiae locus et prope in sola delectatione ponatur sin et audientium mobiles animi et tot malis obnoxia ueritas arte pugnandum est et adhibenda quae prosunt neque enim qui recta uia depulsus est reduci ad eam nisi alio flexu potest    plurima uero ex hoc contra rhetoricen cauillatio est quod ex utraque causae parte dicatur inde haec nullam esse artem contrariam sibi rhetoricen esse contrariam sibi nullam artem destruere quod effecerit accidere hoc rhetorices operi item aut dicenda eam docere aut non dicenda ita uel per hoc non esse artem quod non dicenda praecipiat uel per hoc quod cum dicenda praeceperit etiam contraria his doceat quae omnia apparet de ea rhetorice dici quae sit a  bono uiro atque ab ipsa uirtute seiuncta alioqui ubi iniusta causa est ibi rhetorice non est adeo ut uix admirabili quodam casu possit accidere ut ex utraque parte orator id est uir bonus dicat tamen quoniam hoc quoque in rerum naturam cadit ut duos sapientes aliquando iustae causae in diuersum trahant quando etiam pugnaturos eos inter se si ratio ita duxerit credunt respondebo propositis atque ita quidem ut appareat haec aduersus eos quoque frustra excogitata qui malis moribus nomen oratoris indulgent nam rhetorice non est contraria sibi causa enim cum causa non illa secum ipsa componitur nec si pugnent inter se qui idem didicerunt idcirco ars quae utrique tradita est non erit alioqui nec armorum quia saepe gladiatores sub eodem magistro eruditi inter se componuntur nec gubernandi quia naualibus proeliis gubernator est gubernatori aduersus nec imperatoria quia imperator cum imperatore contendit item non euertit opus rhetorice quod efficit neque enim positum a se argumentum soluit orator sed ne rhetorice quidem quia apud eos qui in persuadendo finem putant aut si quis ut dixi casus duos inter se bonos uiros composuerit ueri similia quaerentur non autem si quid est altero credibilius id ei contrarium est quod fuit credibile nam ut candido candidius et dulci dulcius non est aduersum ita nec probabili probabilius neque praecipit umquam non dicenda nec dicendis contraria sed quae in quaque causa dicenda sunt non semper autem ei etiamsi frequentissime tuenda ueritas erit sed aliquando exigit communis utilitas ut etiam falsa defendat ponuntur hae quoque in secundo ciceronis de oratore libro contradictiones artem earum rerum esse quae sciantur oratoris omnem actionem opinione non scientia contineri  quia et apud eos dicat qui nesciant et ipse dicat aliquando quod nesciat ex his alterum id est an sciat iudex de quo dicatur nihil ad oratoris artem alteri respondendum ars earum rerum est quae sciuntur rhetorice ars est bene dicendi bene autem dicere scit orator sed nescit an uerum sit quod dicit ne ii quidem qui ignem aut aquam aut quattuor elementa aut corpora insecabilia esse ex quibus res omnes initium duxerint tradunt nec qui interualla siderum et mensuras solis ac terrae colligunt disciplinam tamen suam artem uocant quodsi ratio efficit ut haec non opinari sed propter uim probationum scire uideantur eadem ratio idem praestare oratori potest sed an causa uera sit nescit ne medicus quidem an dolorem capitis habeat qui hoc se pati dicet curabit tamen tamquam id uerum sit et erit ars medicina quid quod rhetorice non utique propositum habet semper uera dicendi sed semper ueri similia scit autem esse ueri similia quae dicit adiciunt his qui contra sentiunt quod saepe quae in aliis litibus inpugnarunt actores causarum eadem in aliis defendant quod non artis sed hominis est uitium haec sunt praecipua quae contra rhetoricen dicantur alia et minora et tamen ex his fontibus deriuata confirmatur autem esse artem eam breuiter nam siue ut cleanthes uoluit ars est potestas uia id est ordine efficiens esse certe uiam atque ordinem in bene dicendo nemo dubitauerit siue ille ab omnibus fere probatus finis obseruatur artem constare ex perceptionibus consentientibus et coexercitatis ad finem utilem uitae iam ostendimus nihil non horum in rhetorice inesse quid quod et inspectione et exercitatione ut artes ceterae constat nec potest ars non esse si est ars dialectice quod fere constat cum ab ea specie magis quam genere differat sed nec illa omittenda sunt qua in re alius se inartificialiter alius artificialiter gerat in  ea esse artem et in eo quod qui didicerit melius faciat quam qui non didicerit esse artem atqui non solum doctus indoctum sed etiam doctior doctum in rhetorices opere superabit neque essent eius aliter tam multa praecepta tamque magni qui docerent idque cum omnibus confitendum est tum nobis praecipue qui rationem dicendi a bono uiro non separamus  cum sint autem artium aliae positae in inspectione id est cognitione et aestimatione rerum qualis est astrologia nullum exigens actum sed ipso rei cuius studium habet intellectu contenta quae qewrhtikh uocatur aliae in agendo quarum in hoc finis est et ipso actu perficitur nihilque post actum operis relinquit quae praktikh dicitur qualis saltatio est aliae in effectu quae operis quod oculis subicitur consummatione finem accipiunt quam pohtikhn appellamus qualis est pictura fere iudicandum est rhetoricen in actu consistere hoc enim quod est officii sui perficit atque ita ab omnibus dictum est mihi autem uidetur etiam ex illis ceteris artibus multum adsumere nam et potest aliquando ipsa per se inspectione esse contenta erit enim rhetorice in oratore etiam tacente et si desierit agere uel proposito uel aliquo casu impeditus non magis desinet esse orator quam medicus qui curandi fecerit finem nam est aliquis ac nescio an maximus etiam ex secretis studiis fructus ac tum pura uoluptas litterarum cum ab actu id est opera recesserunt et contemplatione sui fruuntur sed effectiuae quoque aliquid simile scriptis orationibus uel historiis quod ipsum opus in parte oratoria merito ponimus consequetur si tamen una ex tribus artibus habenda sit quia maximus eius usus actu continetur atque est in eo frequentissima dicatur  actiua uel administratiua nam et hoc eiusdem rei nomen est  scio quaeri etiam naturane plus ad eloquentiam conferat an doctrina quod ad propositum quidem operis nostri nihil pertinet neque enim consummatus orator nisi ex utroque fieri potest plurimum tamen referre arbitror quam esse in hoc loco quaestionem uelimus nam si parti utrilibet omnino alteram detrahas natura etiam sine doctrina multum ualebit doctrina nulla esse sine natura poterit sin ex pari coeant in mediocribus quidem utrisque maius adhuc naturae credam esse momentum consummatos autem plus doctrinae debere quam naturae putabo sicut terrae nullam fertilitatem habenti nihil optimus agricola profuerit e terra uberi utile aliquid etiam nullo colente nascetur at in solo fecundo plus cultor quam ipsa per se bonitas soli efficiet et si praxiteles signum aliquod ex molari lapide conatus esset exculpere parium marmor mallem rude at si illud idem artifex expolisset plus in manibus fuisset quam in marmore denique natura materia doctrinae est haec fingit illa fingitur nihil ars sine materia materiae etiam sine arte pretium est ars summa materia optima melior  illa quaestio est maior ex mediis artibus quae neque laudari per se nec uituperari possunt sed utiles aut secus secundum mores utentium fiunt habenda sit rhetorice an sit ut compluribus etiam philosophorum placet uirtus equidem illud quod in studiis dicendi plerique exercuerunt et exercent aut nullam artem quae atexnia nominatur puto multos enim uideo sine ratione sine litteris qua uel impudentia uel fames duxit ruentes aut malam quasi artem quam kakotexnian dicimus nam et fuisse multos et esse nonnullos existimo qui facultatem dicendi ad hominum per  niciem conuerterint mataiotexnia quoque est quaedam id est superuacua artis imitatio quae nihil sane neque boni neque mali habeat sed uanum laborem qualis illius fuit qui grana ciceris ex spatio distante missa in acum continuo et sine frustratione inserebat quem cum spectasset alexander donasse dicitur eiusdem leguminis modio quod quidem                                      praemium fuit illo opere dignissimum his ego comparandos existimo qui in declamationibus quas esse ueritati dissimillimas uolunt aetatem multo studio ac labore consumunt uerum haec quam instituere conamur et cuius imaginem animo concepimus quae bono uiro conuenit quaeque est uere rhetorice uirtus erit quod philosophi quidem multis et acutis conclusionibus colligunt mihi uero etiam planiore hac proprieque nostra probatione uidetur esse perspicuum ab illis haec dicuntur si consonare sibi in faciendis ac non faciendis uirtutis est quae pars eius prudentia uocatur eadem in dicendis ac non dicendis erit et si uirtutes sunt ad quas nobis etiam ante quam doceremur initia quaedam ac semina sunt concessa natura ut ad iustitiam cuius rusticis quoque ac barbaris apparet aliqua imago nos certe sic esse ab initio formatos ut possemus orare pro nobis etiamsi non perfecte tamen ut inessent quaedam ut dixi semina eius facultatis manifestum est non eadem autem iis natura artibus est quae a uirtute sunt remotae itaque cum duo sint genera orationis altera perpetua quae rhetorice dicitur altera concisa quae dialectice quas quidem zenon adeo coniunxit ut hanc compressae in pugnum manus illam explicatae diceret similem etiam disputatrix uirtus erit adeo de hac quae speciosior atque apertior tanto est nihil dubitabitur  sed plenius hoc idem atque apertius intueri ex ipsis operibus uolo nam quid orator in laudando faciet nisi honestorum et turpium peritus aut in suadendo nisi utilitate perspecta aut in iudiciis si iustitiae sit ignarus quid non fortitudinem postulat res eadem cum saepe contra turbulentas populi minas saepe cum periculosa potentium offensa nonnumquam ut iudicio miloniano inter circumfusa militum arma dicendum sit ut si uirtus non est ne perfecta quidem esse possit oratio quod si ea in quoque animalium est uirtus qua praestat cetera uel pleraque ut in leone impetus in equo uelocitas hominem porro ratione atque oratione excellere ceteris certum est cur non tam in eloquentia quam in ratione uirtutem eius esse credamus recteque hoc apud ciceronem dixerit crassus est enim eloquentia una quaedam de summis uirtutibus et ipse cicero sua persona cum ad brutum in epistulis tum aliis etiam locis uirtutem eam appellet at prohoemium aliquando ac narrationem dicet malus homo et argumenta sic ut nihil sit in iis requirendum nam et latro pugnabit acriter uirtus tamen erit fortitudo et tormenta sine gemitu feret malus seruus tolerantia tamen doloris laude sua non carebit multa fiunt eadem sed aliter sufficiant igitur haec quia de utilitate supra tractauimus  materiam rhetorices quidam dixerunt esse orationem qua in sententia ponitur apud platonem gorgias quae si ita accipitur ut sermo quacumque de re compositus dicatur oratio non materia sed opus est ut statuarii statua nam et oratio efficitur arte sicut statua sin hac appellatione uerba ipsa significari putamus nihil haec sine rerum substantia faciunt quidam argumenta persuasibilia quae et ipsa in parte sunt operis et arte fiunt et materia egent quidam ciuiles quaestiones quorum opinio non qualitate  sed modo errauit est enim haec materia rhetorices sed non sola quidam quia uirtus sit rhetorice materiam eius totam uitam uocant alii quia non omnium uirtutum materia sit tota uita sed pleraeque earum uersentur in partibus sicut iustitia fortitudo continentia propriis officiis et suo fine intelleguntur rhetoricen quoque dicunt in una aliqua parte ponendam eique locum in hqikh negotialem adsignant id est pragmatikon ego neque id sine auctoribus materiam esse rhetorices iudico omnes res quaecumque ei ad dicendum subiectae erunt nam socrates apud platonem dicere gorgiae uidetur non in uerbis esse materiam sed in rebus et in phaedro palam non in iudiciis modo et contionibus sed in rebus etiam priuatis ac domesticis rhetoricen esse demonstrat quo manifestum est hanc opinionem ipsius platonis fuisse et cicero quodam loco materiam rhetorices uocat res quae subiectae sint ei sed certas demum putat esse subiectas alio uero de omnibus rebus oratori dicendum arbitratur his quidem uerbis quamquam uis oratoris professioque ipsa bene dicendi hoc suscipere ac polliceri uidetur ut omni de re quaecumque sit proposita ornate ab eo copioseque dicatur atque adhuc alibi uero enim oratori quae sunt in hominum uita quandoquidem in ea uersatur orator atque ea est ei subiecta materies omnia quaesita audita lecta disputata tractata agitata esse debent hanc autem quam nos materiam uocamus id est res subiectas quidam modo infinitam modo non propriam rhetorices esse dixerunt eamque artem circumcurrentem uocauerunt quod in omni materia diceret cum quibus mihi minima pugna est nam de omni materia dicere eam fatentur  propriam habere materiam quia multiplicem habeat negant sed neque infinita est etiamsi est multiplex et aliae quoque artes minores habent multiplicem materiam uelut architectonice namque ea in omnibus quae sunt aedificio utilia uersatur et caelatura quae auro argento aere ferro opera efficit nam scalptura etiam lignum ebur marmor uitrum gemmas praeter ea quae supra dixi complectitur neque protinus non est materia rhetorices si in eadem uersatur et alius nam si quaeram quae sit materia statuarii dicetur aes si quaeram quae sit excusoris id est fabricae eius quam graeci xalkeutikhn uocant similiter aes esse respondeant atqui plurimum statuis differunt uasa nec medicina ideo non erit ars quia unctio et exercitatio cum palaestrica ciborum uero qualitas etiam cum cocorum ei sit arte communis quod uero de bono utili iusto disserere philosophiae officium esse dicunt non obstat nam cum philosophum dicunt hoc accipi uolunt uirum bonum quare igitur oratorem quem a bono uiro non separo in eadem materia uersari mirercum praesertim primo libro iam ostenderim philosophos omissam hanc ab oratoribus partem occupasse quae rhetorices propria semper fuisset ut illi potius in nostra materia uersentur denique cum sit dialectices materia de rebus subiectis disputare sit autem dialectice oratio concisa cur non eadem perpetuae quoque materia uideatur solet a quibusdam et illud opponi omnium igitur artium peritus erit orator si de omnibus ei dicendum est possem hic ciceronis respondere uerbis apud quem hoc inuenio mea quidem sententia nemo esse poterit omni laude cumulatus orator nisi erit omnium rerum magnarum atque artium scientiam consecutus sed mihi satis est eius esse oratorem  rei de qua dicet non inscium neque enim omnis causas nouit et debet posse de omnibus dicere de quibus ergo dicet de quibus didicit similiter de artibus quoque de quibus dicendum erit interim discet et de quibus didicerit dicet quid ergo non faber de fabrica melius aut de musice musicus si nesciat orator quid sit de quo quaeratur plane melius nam et litigator rusticus inlitteratusque de causa sua melius quam orator qui nesciet quid in lite sit sed accepta a musico a fabro sicut a litigatore melius orator quam ipse qui docuerit uerum et faber cum de fabrica et musicus cum de musica si quid confirmationem desiderauerit dicet non erit quidem orator sed faciet illud quasi orator sicut cum uulnus imperitus deligabit non erit medicus sed faciet ut medicus an huius modi res neque in laudem neque in deliberationem neque in iudicium ueniunt ergo cum de faciendo portu ostiensi deliberatum est non debuit dicere sententiam orator atqui opus erat ratione architectorum liuores et tumores in corpore cruditatis an ueneni signa sint non tractat orator at est id ex ratione medicinae circa mensuras et numeros non uersabitur dicamus has geometriae esse partes equidem omnia fere posse credo casu aliquo uenire in officium oratoris quod si non accidet non erunt ei subiecta ita sic quoque recte diximus materiam rhetorices esse omnis res ad dicendum ei subiectas quod quidem probat     etiam sermo communis nam cum aliquid de quo dicamus accepimus positam nobis esse materiam frequenter etiam praefatione testamur gorgias quidem adeo rhetori de omnibus putauit esse dicendum ut se in auditoriis interrogari  pateretur qua quisque de re uellet hermagoras quoque dicendo materiam esse in causa et in quaestionibus omnes res subiectas erat complexus sed quaestiones si negat ad rhetoricen pertinere dissentit a nobis si autem ad rhetoricen pertinent ab hoc quoque adiuuamur nihil est enim quod non in causam aut quaestionem cadat aristoteles tris faciendo partes orationis iudicialem deliberatiuam demonstratiuam paene et ipse oratori subiecit omnia nihil enim non in haec cadit quaesitum a paucissimis et de instrumento est instrumentum uoco sine quo formari materia in id quod uelimus effici opus non possit uerum hoc ego non artem credo egere sed artificem neque enim scientia desiderat instrumentum quae potest esse consummata etiam si nihil faciat sed ille opifex ut caelator caelum et pictor penicilla itaque haec in eum locum quo de oratore dicturi sumus differamus  liber tertius prohoemium quoniam in libro secundo quaesitum est quid esset rhetorice et quis finis eius artem quoque esse eam et utilem et uirtutem ut uires nostrae tulerunt ostendimus materiamque ei res omnes de quibus dicere oporteret subiecimus iam hinc unde coeperit quibus constet quo quaeque in ea modo inuenienda atque tractanda sint exequar intra quem modum plerique scriptores artium constiterunt adeo ut apollodorus contentus solis iudicialibus fuerit nec sum ignarus hoc a me praecipue quod hic liber inchoat opus studiosos eius desiderasse ut inquisitione opinionum quae diuersissimae fuerunt longe difficillimum ita nescio an minimae legentibus futurum uoluptati quippe quod prope nudam praeceptorum traditionem desideret in ceteris enim admiscere temptauimus aliquid nitoris non iactandi ingenii gratia namque in id eligi materia poterat uberior sed ut hoc ipso adliceremus magis iuuentutem ad cognitionem eorum quae necessaria studiis arbitrabamur si ducti iucunditate aliqua lectionis libentius discerent ea quorum ne ieiuna atque arida traditio auerteret animos et aures praesertim tam delicatas raderet uerebamur qua ratione se lucretius dicit praecepta philosophiae carmine esse complexum namque hac ut est notum similitudine utitur ac ueluti pueris absinthia taetra medentes cum dare conantur prius oras pocula circum adspirant mellis dulci flauoque liquore  et quae secuntur sed nos ueremur ne parum hic liber mellis et absinthii multum habere uideatur sitque salubrior studiis quam dulcior quin etiam hoc timeo ne ex eo minorem gratiam ineat quod pleraque non inuenta per me sed ab aliis tradita continebit habeat etiam quosdam qui contra sentiant et aduersentur propterea quod plurimi auctores quamuis eodem tenderent diuersas tamen uias munierunt atque in suam quisque induxit sequentes illi autem probant qualecumque ingressi sunt iter nec facile inculcatas pueris persuasiones mutaueris quia nemo non didicisse mauult quam discere est autem ut procedente libro patebit infinita dissensio auctorum primo ad ea quae rudia atque inperfecta adhuc erant adicientibus quod inuenissent scriptoribus mox ut aliquid sui uiderentur adferre etiam recta mutantibus nam primus post eos quos poetae tradiderunt mouisse aliqua circa rhetoricen empedocles dicitur artium autem scriptores antiquissimi corax et tisias siculi quos insecutus est uir eiusdem insulae gorgias leontinus empedoclis ut traditur discipulus is beneficio longissimae aetatis nam centum et nouem uixit annos cum multis simul floruit ideoque et illorum de quibus supra dixi fuit aemulus et ultra socraten usque durauit thrasymachus calchedonius cum hoc et prodicus cius et abderites protagoras a quo decem milibus denariorum didicisse artem quam edidit euathlus dicitur et hippias elius et quem palameden plato appellat alcidamas elaites antiphon quoque qui et orationem primus omnium scripsit et nihilo minus artem et ipse composuit et pro se dixisse optime est creditus etiam polycrates a quo scriptam in socraten diximus orationem et theodorus  byzantius ex iis et ipse quos plato appellat logodaedalos horum primi communis locos tractasse dicuntur protagoras gorgias adfectus prodicus hippias et idem protagoras et thrasymachus cicero in bruto negat ante periclea scriptum quicquam quod ornatum oratorium habeat eius aliqua ferri equidem non reperio quicquam tanta eloquentiae fama dignum ideoque minus miror esse qui nihil ab eo scriptum putent haec autem quae feruntur ab aliis esse composita his successere multi sed clarissimus gorgiae auditor isocrates quamquam de praeceptore eius inter auctores non conuenit nos tamen aristoteli credimus hinc uelut diuersae secari coeperunt uiae nam et isocratis praestantissimi discipuli fuerunt in omni studiorum genere eoque iam seniore octauum enim et nonagesimum impleuit annum postmeridianis scholis aristoteles praecipere artem oratoriam coepit noto quidem illo ut traditur uersu ex philocteta frequenter usus turpe esse tacere et isocraten pati dicere ars est utriusque sed pluribus eam libris aristoteles complexus est eodem tempore theodectes fuit de cuius opere supra dictum est theophrastus quoque aristotelis discipulus de rhetorice diligenter scripsit atque hinc uel studiosius philosophi quam rhetores praecipueque stoicorum ac peripateticorum principes fecit deinde uelut propriam hermagoras uiam quam plurimi sunt secuti cui maxime par atque aemulus uidetur athenaeus fuisse multa post apollonius molon multa areus multa caecilius et halicarnasseus dionysius praecipue tamen in se conuerterunt studia apollodorus pergamenus qui praeceptor apolloniae caesaris augusti fuit et theodorus gadareus qui se dici  maluit rhodium quem studiose audisse cum in eam insulam secessisset dicitur tiberius caesar hi diuersas opiniones tradiderunt appellatique inde apollodorei ac theodorei ad morem certas in philosophia sectas sequendi sed apollodori praecepta magis ex discipulis cognoscas quorum diligentissimus in tradendo fuit latine c ualgius graece atticus nam ipsius sola uidetur ars edita ad matium quia ceteras missa ad domitium epistula non agnoscit plura scripsit theodorus cuius auditorem hermagoran sunt qui uiderint romanorum primus quantum ego quidem sciam condidit aliqua in hanc materiam m cato post m antonius ille censorius inchoauit nam hoc solum opus eius atque id ipsum inperfectum manet secuti minus celebres quorum memoriam si quo loco res poscet non omittam praecipuum uero lumen sicut eloquentiae ita praeceptis quoque eius dedit unicum apud nos specimen orandi docendique oratorias artes m tullius post quem tacere modestissimum foret nisi et rhetoricos suos ipse adulescenti sibi elapsos diceret et in oratoriis haec minora quae plerumque desiderantur sciens omisisset scripsit de eadem materia non pauca cornificius aliqua stertinius non nihil pater gallio accuratius uero priores gallione celsus et laenas et aetatis nostrae uerginius plinius tutilius sunt et hodie clari eiusdem operis auctores qui si omnia complexi forent consuluissent labori meo sed parco nominibus uiuentium ueniet eorum laudi suum tempus ad posteros enim uirtus durabit non perueniet inuidia non tamen post tot ac tantos auctores pigebit meam quibusdam locis posuisse sententiam neque enim me cuiusquam sectae uelut quadam superstitione inbutus addixi et  electuris quae uolent facienda copia fuit sicut ipse plurium in unum confero inuenta ubicumque ingenio non erit locus curae testimonium meruisse contentus  nec diu nos moretur quaestio quae rhetorices origo sit nam cui dubium est quin sermonem ab ipsa rerum natura geniti protinus homines acceperint quod certe principium                                                               est eius rei huic studium et incrementum dederit utilitas summam ratio et exercitatio nec uideo quare curam dicendi putent quidam inde coepisse quod ii qui in discrimen aliquod uocabantur accuratius loqui defendendi sui gratia instituerint haec enim ut honestior causa ita non utique prior est cum praesertim accusatio praecedat defensionem nisi quis dicet etiam gladium fabricatum ab eo prius qui ferrum in tutelam sui quam qui in perniciem alterius compararit initium ergo dicendi dedit natura initium artis obseruatio homines enim sicut in medicina cum uiderent alia salubria alia insalubria ex obseruatione eorum effecerunt artem ita cum in dicendo alia utilia alia inutilia deprenderent notarunt ea ad imitandum uitandumque et quaedam secundum rationem eorum adiecerunt ipsi quoque haec confirmata sunt usu tum quae sciebat quisque docuit cicero quidem initium orandi conditoribus urbium ac legum latoribus dedit in quibus fuisse uim dicendi necesse est cur tamen hanc primam originem putet non uideo cum sint adhuc quaedam uagae et sine urbibus ac sine legibus gentes et tamen qui sunt in iis nati et legationibus fungantur et accusent aliqua atque defendant et denique alium alio melius loqui credant  omnis autem orandi ratio ut plurimi maximique auctores tradiderunt quinque partibus constat inuentione  dispositione elocutione memoria pronuntiatione siue actione utroque enim modo dicitur omnis uero sermo quo quidem uoluntas aliqua enuntiatur habeat necesse est rem et uerba ac si est breuis et una conclusione finitus nihil fortasse ultra desideret at oratio longior plura exigit non enim tantum refert quid et quo modo dicamus sed etiam quo loco opus ergo est et dispositione sed neque omnia quae res postulat dicere neque suo quaeque loco poterimus nisi adiuuante memoria quapropter ea quoque pars quarta erit uerum haec cuncta corrumpit ac propemodum perdit indecora uel uoce uel gestu pronuntiatio huic quoque igitur tribuendus est necessario quintus locus nec audiendi quidam quorum est albucius qui tris modo primas esse partis uolunt quoniam memoria atque actio natura non arte contingant quarum nos praecepta suo loco dabimus licet thrasymachus quoque idem de actione crediderit his adiecerunt quidam sextam partem ita ut inuentioni iudicium subnecterent quia primum esset inuenire deinde iudicare ego porro ne inuenisse quidem credo eum qui non iudicauit neque enim contraria communia stulta inuenisse dicitur quisquam sed non uitasse et cicero quidem in rhetoricis iudicium subiecit inuentioni mihi autem adeo tribus primis partibus uidetur esse permixtum nam neque dispositio sine eo neque elocutio fuerit ut pronuntiationem quoque uel plurimum ex eo mutuari putem quod hoc audacius dixerim quod in partitionibus oratoriis ad easdem de quibus supra dictum est quinque peruenit partes nam cum dupliciter primum diuisisset in inuentionem atque elocutionem res ac dispositionem inuentioni uerba et pronuntiationem elocutioni dedit quintamque constituit  communem ac uelut custodem omnium memoriam idem in oratore quinque rebus constare eloquentiam dicit in quibus postea scriptis certior eius sententia est non minus mihi cupidi nouitatis alicuius uidentur fuisse qui adiecerunt ordinem cum dispositionem dixissent quasi aliud sit dispositio quam rerum ordine quam optimo conlocatio dion inuentionem modo et dispositionem tradidit sed utramque duplicem rerum et uerborum ut sit elocutio inuentionis pronuntiatio dispositionis his quinta pars memoriae accedat theodorei fere inuentionem duplicem rerum atque elocutionis deinde tris ceteras partes hermagoras iudicium partitionem ordinem quaeque sunt elocutionis subicit oeconomiae quae graece appellata ex cura rerum domesticarum et hic per abusionem posita nomine latino caret est et circa hoc quaestio quod memoriam in ordine partium quidam inuentioni quidam dispositioni subiunxerunt nobis quartus eius locus maxime placet non enim tantum inuenta tenere ut disponamus nec disposita ut eloquamur sed etiam uerbis formata memoriae mandare debemus hac enim omnia quaecumque in orationem conlata sunt continentur fuerunt etiam in hac opinione non pauci ut has non rhetorices partis esse existimarent sed opera oratoris eius enim esse inuenire disponere eloqui et cetera quod si accipimus nihil arti relinquemus nam bene dicere est oratoris rhetorice tamen erit bene dicendi scientia uel ut alii putant artificis est persuadere uis autem persuadendi artis ita inuenire quidem et disponere oratoris inuentio autem et dispositio rhetorices propria uideri potest in eo plures dissenserunt utrumne hae partes essent rhetorices an eiusdem opera an ut athenaeus credit elementa quae uocant  stoixeia sed neque elementa recte quis dixerit alioqui tantum initia erunt ut mundi uel umor uel ignis uel materia uel corpora insecabilia nec operum recte nomen accipient quae non ab aliis perficiuntur sed aliud ipsa perficiunt partes igitur nam cum sit ex his rhetorice fieri non potest ut cum totum ex partibus constet non sint partes totius ex quibus constat uidentur autem mihi qui haec opera dixerunt eo quoque moti quod in alia rursus diuisione nollent in idem nomen incidere partes enim rhetorices esse dicebant laudatiuam deliberatiuam iudicialem quae si partes sunt materiae sunt potius quam artis namque in his singulis rhetorice tota est quia et inuentionem et dispositionem et elocutionem et memoriam et pronuntiationem quaecumque earum desiderat itaque quidam genera tria rhetorices dicere maluerunt optime autem ii quos secutus est cicero genera causarum  sed tria an plura sint ambigitur nec dubie prope omnes utique summae apud antiquos auctoritatis scriptores aristotelen secuti qui nomine tantum alio contionalem pro deliberatiua appellat hac partitione contenti fuerunt uerum et tum leuiter est temptatum cum apud graecos quosdam tum apud ciceronem in libris de oratore et nunc maximo temporum nostrorum auctore prope inpulsum ut non modo plura haec genera sed paene innumerabilia uideantur nam si laudandi ac uituperandi officium in parte tertia ponimus in quo genere uersari uidebimus cum querimur consolamur mitigamus concitamus terremus confirmamus praecipimus obscure dicta interpretamur narramus deprecamur gratias agimus gratulamur obiurgamus maledicimus describimus mandamus renuntiamus optamus opinamur plurima alia ut mihi in illa uetere persuasione permanenti uelut petenda  sit uenia quaerendumque quo moti priores rem tam late fusam tam breuiter adstrinxerint quos qui errasse putant hoc secutos arbitrantur quod in his fere uersari tum oratores uidebant nam et laudes ac uituperationes scribebantur et epitafious dicere erat moris et plurimum in consiliis ac iudiciis insumebatur operae ut scriptores artium pro solis comprenderint frequentissima qui uero defendunt tria faciunt genera auditorum unum quod ad delectationem conueniat alterum quod consilium accipiat tertium quod de causis iudicet mihi cuncta rimanti et talis quaedam ratio succurrit quod omne orationis officium aut in iudiciis est aut extra iudicia eorum de quibus iudicio quaeritur manifestum est genus ea quae ad iudicem non ueniunt aut praeteritum habent tempus aut futurum praeterita laudamus aut uituperamus de futuris deliberamus item omnia de quibus dicendum est aut certa sint necesse est aut dubia certa ut cuique est animus laudat aut culpat ex dubiis partim nobis ipsis ad electionem sunt libera de his deliberatur partim aliorum sententiae commissa de his lite contenditur anaximenes iudicialem et contionalem generalis partes esse uoluit septem autem species hortandi dehortandi laudandi uituperandi accusandi defendendi exquirendi quod ecetastikon dicit quarum duae primae deliberatiui duae sequentes demonstratiui tres ultimae iudicialis generis sunt partes protagoran transeo qui interrogandi respondendi               mandandi precandi quod euxwlhn dixit partes solas putat plato in sophiste iudiciali et contionali tertiam adiecit prosomilhtikhn quam sane permittamus nobis dicere sermocinatricem quae a forensi ratione diiungitur et est accommodata priuatis disputationibus cuius uis eadem profecto est quae dialecticae isocrates in omni genere inesse laudem ac uituperationem existimauit  nobis et tutissimum est auctores plurimos sequi et ita uidetur ratio dictare est igitur ut dixi unum genus quo laus ac uituperatio continetur sed est appellatum a parte meliore laudatiuum idem alii demonstratiuum uocant utrumque nomen ex graeco creditur fluxisse nam egkwmiastikon aut epideiktikon dicunt sed mihi epideiktikon non tam demonstrationis uim habere quam ostentationis uidetur et multum ab illo egkwmiastikw differre nam ut continet laudatiuum in se genus ita non intra hoc solum consistit an quisquam negauerit panegyricos epideiktikous esse atqui formam suadendi habent et plerumque de utilitatibus graeciae locuntur ut causarum quidem genera tria sint sed ea tum in negotiis tum in ostentatione posita nisi forte non ex graeco mutantes demonstratiuum uocant uerum id secuntur quod laus ac uituperatio quale sit quidque demonstrat alterum est deliberatiuum tertium iudiciale ceterae species in haec tria incident genera nec inuenietur ex his ulla in qua non laudare aut uituperare suadere aut dissuadere intendere quid uel depellere debeamus illa quoque sunt communia conciliare narrare docere augere minuere concitandis componendisue adfectibus animos audientium fingere ne iis quidem accesserim qui laudatiuam materiam honestorum deliberatiuam utilium iudicialem iustorum quaestione contineri putant celeri magis ac rutunda usi distributione quam uera stant enim quodam modo mutuis auxiliis omnia nam et in laude iustitia utilitasque tractatur et in consiliis honestas et raro iudicialem inueneris causam in cuius non parte aliquid eorum quae supra diximus reperiatur  omnis autem oratio constat aut ex iis quae significantur  aut ex iis quae significant id est rebus et uerbis facultas orandi consummatur natura arte exercitatione cui partem quartam adiciunt quidam imitationis quam nos arti subicimus tria sunt item quae praestare debeat orator ut doceat moueat delectet haec enim clarior diuisio quam eorum qui totum opus in res et in adfectus partiuntur non semper autem omnia in eam quae tractabitur materiam cadent erunt enim quaedam remotae ab adfectibus qui ut non ubique habent locum ita quocumque inruperunt plurimum ualent praestantissimis auctoribus placet alia in rhetorice esse quae probationem desiderent alia quae non desiderent cum quibus ipse consentio quidam uero ut celsus de nulla re dicturum oratorem nisi de qua quaeratur existimant cui cum maxima pars scriptorum repugnat tum etiam ipsa partitio nisi forte laudare quae constet esse honesta et uituperare quae ex confesso sint turpia non est oratoris officium illud iam omnes fatentur esse quaestiones aut in scripto aut in non scripto in scripto sunt de iure in non scripto de re illud rationale hoc legale genus hermagoras atque eum secuti uocant id est nomikon et logikon idem sentiunt qui omnem quaestionem ponunt in rebus et uerbis item conuenit quaestiones esse aut infinitas aut finitas infinitae sunt quae remotis personis et temporibus et locis ceterisque similibus in utramque partem tractantur quod graeci qesin dicunt cicero propositum alii quaestiones uniuersales ciuiles alii quaestiones philosopho conuenientis  athenaeus partem causae appellat hoc genus cicero scientia et actione distinguit ut sit scientiae an prouidentia mundus regatur actionis an accedendum ad rem publicam administrandam prius trium generum an sit quid sit quale sit omnia enim haec ignorari possunt sequens duorum quo modo adipiscamur quo modo utamur finitae autem sunt ex complexu rerum personarum temporum ceterorumque hae upoqeseis a graecis dicuntur causae a nostris in his omnis quaestio uidetur circa res personasque consistere amplior est semper infinita inde enim finita descendit quod ut exemplo pateat infinita est an uxor ducenda finita an catoni ducenda ideoque esse suasoria potest sed etiam remotae a personis propriis ad aliquid referri solent est enim simplex an res publica administranda refertur ad aliquid an in tyrannide administranda sed hic quoque subest uelut latens persona tyrannus enim geminat quaestionem subestque et temporis et qualitatis tacita uis nondum tamen hoc proprie dixeris causam hae autem quas infinitas uoco et generales appellantur quod si est uerum finitae speciales erunt in omni autem speciali utique inest generalis ut quae sit prior ac nescio an in causis quoque quidquid in quaestionem uenit qualitatis generale sit milo clodium occidit iure occidit insidiatorem nonne hoc quaeritur an sit ius insidiatorem occidendi quid in coniecturis non illa generalia an causa sceleris odium cupiditas an tormentis credendum testibus an argumentis maior fides habenda nam finitione quidem comprendi nihil non in uniuersum certum erit quidam putant etiam eas qeseis posse aliquando nominari quae personis causisque contineantur aliter tantummodo positas ut causa sit cum orestes accusatur thesis an orestes recte sit absolutus cuius generis est an cato recte marciam  hortensio tradiderit hi qesin a causa sic distingunt ut illa sit spectatiuae partis haec actiuae illic enim ueritatis tantum gratia disputari hic negotium agi quamquam inutiles quidam orationi putant uniuersales quaestiones quia nihil prosit quod constet ducendam esse uxorem uel administrandam rem publicam si quis uel aetate uel ualetudine impediatur sed non omnibus eius modi quaestionibus sic occurri potest ut illis sitne uirtus finis regaturne prouidentia mundus quin etiam in iis quae ad personam referuntur ut non est satis generalem tractasse quaestionem ita perueniri ad speciem nisi illa prius excussa non potest nam quo modo an sibi uxor ducenda sit deliberabit cato nisi constiterit uxores esse ducendas et quo modo an ducere debeat marciam quaeretur nisi catoni ducenda uxor est sunt tamen inscripti nomine hermagorae libri qui confirment illam opinionem siue falsus est titulus siue alius hic hermagoras fuit nam eiusdem esse quo modo possunt qui de hac arte mirabiliter multa composuit cum sicut ex ciceronis quoque rhetorico primo manifestum est materiam rhetorices in thesis et causas diuiserit quod reprehendit cicero ac thesin nihil ad oratorem pertinere contendit totumque hoc genus quaestionis ad philosophos refert sed me liberauit respondendi uerecundia et quod ipse hos libros improbat et quod in oratore atque iis quos de oratore scripsit et topicis praecipit ut a propriis personis atque temporibus auocemus controuersiam quia latius dicere liceat de genere quam de specie et quod in uniuerso probatum sit in parte probatum esse necesse sit status autem in hoc omne genus materiae idem qui in causas cadunt adhuc adicitur alias esse quaestiones in rebus ipsis alias quae ad aliquid referantur illud an uxor  ducenda hoc an seni ducenda illud an fortis hoc an fortior et similia causam finit apollodorus ut interpretatione ualgi discipuli eius utar ita causa est negotium omnibus suis partibus spectans ad quaestionem aut causa est negotium cuius finis est controuersia ipsum deinde negotium sic finit negotium est congregatio personarum locorum temporum causarum modorum casuum factorum instrumentorum sermonum scriptorum et non scriptorum causam nunc intellegamus upoqesin negotium peristasin sed et ipsam causam quidam similiter finierunt ut apollodorus negotium isocrates autem causam esse ait quaestionem finitam ciuilem aut rem controuersam in personarum finitarum complexu cicero his                       uerbis causa certis personis locis temporibus actionibus negotiis cernitur aut in omnibus aut in plerisque eorum  ergo cum omnis causa contineatur aliquo statu prius quam dicere adgredior quo modo genus quodque causae sit tractandum id quod est commune omnibus quid sit status et unde ducatur et quot et qui sint intuendum puto quamquam id nonnulli ad iudiciales tantum pertinere materias putauerunt quorum inscitiam cum omnia tria genera fuero executus res ipsa deprendet quod nos statum id quidam constitutionem uocant alii quaestionem alii quod ex quaestione appareat theodorus caput id est kefalaion genikwtaton ad quod referantur omnia quorum diuersa appellatio uis eadem est nec interest discentium quibus quidque nominibus appelletur dum res ipsa manifesta sit statum graeci stasin uocant quod nomen non primum ab hermagora traditum putant sed alii a naucrate isocratis discipulo  alii a zopyro clazomenio quamquam uidetur aeschines quoque in oratione contra ctesiphontem uti hoc uerbo cum a iudicibus petit ne demostheni permittant euagari sed eum dicere de ipso causae statu cogant quae appellatio dicitur ducta uel ex eo quod ibi sit primus causae congressus uel quod in hoc causa consistat et nominis quidem haec origo nunc quid sit statum quidam dixerunt primam causarum conflictionem quos recte sensisse parum elocutos puto non enim est status prima conflictio fecisti non feci sed quod ex prima conflictione nascitur id est genus quaestionis fecisti non feci an fecerit hoc fecisti non hoc feci quid fecerit quia ex his apparet illud coniectura hoc finitione quaerendum atque in eo pars utraque insistit erit quaestio coniecturalis uel finitiui status quid si enim dicat quis sonus est duorum inter se corporum conflictio erret ut opinor non enim sonus est conflictio sed ex conflictione et hoc leuius intellegitur enim utcumque dictum inde uero ingens male interpretantibus innatus est error qui quia primam conflictionem legerant crediderunt statum semper ex prima quaestione ducendum quod est uitiosissimum nam quaestio nulla non habet utique statum constat enim ex intentione et depulsione sed aliae sunt propriae causarum de quibus ferenda sententia est aliae adductae extrinsecus aliquid tamen ad summam causae conferentes uelut auxilia quaedam quo fit ut in controuersia una plures quaestiones esse dicantur harum porro plerumque leuissima quaeque primo loco fungitur namque et illud frequens est ut ea quibus minus confidimus cum tractata sunt omittamus interim sponte nostra uelut donantes interim ad ea quae sunt potentiora gradum ex iis fecisse contenti simplex autem causa etiamsi uarie defenditur non potest  habere plus uno de quo pronuntietur atque inde erit status causae quod et orator praecipue sibi optinendum et iudex spectandum maxime intellegit in hoc enim causa consistet ceterum quaestionum possunt esse diuersi quod ut breuissimo pateat exemplo cum dicit reus etiam si feci recte feci qualitatis utitur statu cum adicit sed non feci coniecturam mouet semper autem firmius est non fecisse ideoque in eo statum esse iudicabo quod dicerem si mihi plus quam unum dicere non liceret recte igitur est appellata causarum prima conflictio non quaestionum nam et pro rabirio postumo cicero primam partem orationis in hoc intendit ut actionem competere in equitem romanum neget secunda nullam ad eum pecuniam peruenisse confirmat statum tamen in eo dicam fuisse quod est potentius nec in causa milonis circa primas quaestiones quae sunt ante prohoemium positae iudicabo conflixisse causam sed ubi totis uiribus insidiator clodius ideoque iure interfectus ostenditur et hoc est quod ante omnia constituere in animo suo debeat orator etiam si pro causa plura dicturus est quid maxime liquere iudici uelit quod tamen ut primum cogitandum ita non utique primum dicendum erit alii statum crediderunt primam eius cum quo ageretur deprecationem quam sententiam his uerbis cicero complectitur in quo primum insistit quasi ad repugnandum congressa defensio unde rursus alia quaestio an eum semper is faciat qui respondet cui rei praecipue repugnat cornelius celsus dicens non a depulsione sumi sed ab eo qui propositionem suam confirmet ut si hominem occisum reus negat status ab accusatore nascatur quia is uelit probare si iure occisum reus dicit tralata probationis necessitate  idem a reo fiat et sit eius intentio cui non accedo equidem nam est uero propius quod contra dicitur nullam esse litem si is cum quo agatur nihil respondeat ideoque fieri statum a respondente mea tamen sententia uarium id est et accidit pro condicione causarum quia et uideri potest propositio aliquando statum facere ut in coniecturalibus causis utitur enim coniectura magis qui agit quo moti quidam eundem a reo infitialem esse dixerunt et in syllogismo tota ratiocinatio ab eo est qui intendit sed quia uidetur illis quoque necessitatem hos status exequendi facere qui negat is enim si dicat non feci coget aduersarium coniectura uti et si dicat non habes legem syllogismo concedamus ex depulsione nasci statum nihilo minus enim res eo reuertetur ut modo is qui agit modo is cum quo agitur statum faciat sit enim accusatoris intentio hominem occidisti si negat reus faciat statum qui negat quid si confitetur sed iure a se adulterum dicit occisum nempe legem esse certum est quae permittat nisi aliquid accusator respondet nulla lis est non fuit inquit adulter ergo depulsio incipit esse actoris ille statum faciet ita erit quidem status ex prima depulsione sed ea fiet ab accusatore non a reo quid quod eadem quaestio potest eundem uel accusatorem facere uel reum qui artem ludicram exercuerit in quattuordecim primis ordinibus ne sedeat qui se praetori in hortis ostenderat neque erat productus sedit in quattuordecim ordinibus nempe intentio est artem ludicram exercuisti depulsio non exercui artem ludicram quaestio quid sit artem ludicram exercere si accusabitur theatrali lege depulsio erit rei si excitatus fuerit de spectaculis et aget iniuriarum depulsio erit accusatoris frequentius tamen illud accidet quod est a plurimis traditum effugerunt has quaestiones qui dixerunt statum esse id quod appareat ex intentione et depulsione ut fecisti non feci aut recte feci uiderimus  tamen utrum id sit status an in eo status hermagoras statum uocat per quem subiecta res intellegatur et ad quem probationes etiam partium referantur nostra opinio semper haec fuit cum essent frequenter in causa diuersi quaestionum status in eo credere statum causae quod esset in ea potentissimum et in quo maxime res uerteretur id si quis generalem quaestionem uel caput generale dicere malet cum hoc mihi non erit pugna non magis quam si aliud adhuc quo idem intellegatur eius rei nomen inuenerit quamquam tota uolumina in hanc disputationem inpendisse multos sciam nobis statum dici placet sed cum in aliis omnibus inter scriptores summa dissensio est tum in hoc praecipue uidetur mihi studium quoque diuersa tradendi fuisse adeo nec qui sit numerus nec quae nomina nec qui generales quiue speciales sint status conuenit ac primum aristoteles elementa decem constituit circa quae uersari uideatur omnis quaestio ousian quam plautus essentiam uocat neque sane aliud est eius nomen latinum sed ea quaeritur an sit qualitatem cuius apertus intellectus est quantitatem quae dupliciter a posterioribus diuisa est quam magnum et quam multum sit ad aliquid unde ductae tralatio et comparatio post haec ubi et quando deinde facere pati habere quod est quasi armatum esse uestitum esse nouissime keisqai quod est compositum esse quodam modo ut iacere stare irasci sed ex his omnibus prima quattuor ad status pertinere cetera ad quosdam locos argumentorum uidentur alii nouem elementa                              posuerunt personam in qua de animo corpore extra positis quaeratur quod pertinere ad coniecturae et qualitatis instrumenta uideo tempus quod xronon uocant ex quo quaestio an is quem dum addicta est mater peperit seruus  sit natus locum unde controuersia uidetur an fas fuerit tyrannum in templo occidere an exulauerit qui domi latuit tempus iterum quod kairon appellanthanc autem uideri uolunt speciem illius temporis ut aestatem uel hiemem huic subicitur ille in pestilentia comisator actum id est pracin quod eo referunt sciens commiserit an insciens necessitate an casu et talia numerum qui cadit in speciem quantitatis an thrasybulo triginta praemia debeantur qui tot tyrannos sustulerit causam cui plurimae subiacent lites quotiens factum non negatur sed quia iusta ratione sit factum defenditur tropon cum id quod alio modo fieri licet alio dicitur factum hinc est adulter loris caesus uel fame necatus occasionem factorum quod est apertius quam ut uel interpretandum uel exemplo sit demonstrandum tamen aformas ergwn uocant hi quoque nullam quaestionem extra haec putant quidam detrahunt duas partis numerum et occasionem et pro illo quem dixi actu subiciunt res id est pragmata quae ne praeterisse uiderer satis habui attingere ceterum his nec status satis ostendi nec omnis contineri locos credo quod apparebit diligentius legentibus quae de utraque re dicam erunt enim plura multo quam quae his elementis comprehenduntur apud plures auctores legi placuisse quibusdam unum omnino statum esse coniecturalem sed quibus placuerit neque illi tradiderunt neque ego usquam reperire potui rationem tamen hanc secuti dicuntur quod res omnis signis colligeretur quo modo licet qualitatis quoque solum statum faciant quia ubique qualis sit cuiusque rei natura quaeri potest sed utrocumque modo sequetur summa confusio neque interest unum quis statum faciat an nullum si omnes  causae sunt condicionis eiusdem coniectura dicta est a coniectu id est derectione quadam rationis ad ueritatem unde etiam somniorum atque ominum interpretes coniectores uocantur appellatum tamen est hoc genus uarie sicut sequentibus apparebit fuerunt qui duos status facerent archedemus coniecturalem et finitiuum exclusa qualitate quia sic de ea quaeri existimabat quid esset inicum quid iniustum quid dicto audientem non esse quod uocat de eodem et alio huic diuersa sententia eorum fuit qui duos quidem status esse uoluerunt sed unum infitialem alterum iuridicalem infitialis est quem dicimus coniecturalem cui ab infitiando nomen alii in totum dederunt alii in partem qui accusatorem coniectura reum infitiatione uti putauerunt iuridicalis est qui graece dicitur dikaiologikos sed quem ad modum ab archedemo qualitas exclusa est sic ab his repudiata finitio nam subiciunt eam iuridicali quaerendumque arbitrantur iustumne sit sacrilegium appellari quod obiciatur uel furtum uel amentiam qua in opinione pamphilus fuit sed qualitatem in plura partitus est plurimi deinceps mutatis tantum nominibus in rem de qua non constet et in rem de qua constet nam est uerum nec aliter fieri potest quam ut aut certum sit factum esse quid aut non sit si non est certum coniectura sit si certum est reliqui status nam idem dicit apollodorus cum quaestionem aut in rebus extra positis quibus coniectura explicatur aut in nostris opinionibus existimat positam quorum illud pragmatikon hoc peri ennoias uocat idem qui aprolhmpton et prolhmptikon dicunt id est dubium et praesumptum quo significatur de quo  liquet idem theodorus qui de eo an sit et de accidentibus ei quod esse constat id est peri ousias kai sumbebhkotwn existimat quaeri nam in his omnibus prius genus coniecturam habet sequens reliqua sed haec reliqua apollodorus duo uult esse qualitatem et de nomine id est finitiuam theodorus quid quale quantum ad aliquid sunt et qui de eodem et de alio modo qualitatem esse modo finitionem uelint in duo et posidonius diuidit uocem et res in uoce quaeri putat an significet quid quam multa quo modo rebus coniecturam quod kat aisqhsin uocat et qualitatem et finitionem cui nomen dat kat ennoian et ad aliquid unde et illa diuisio est alia esse scripta alia inscripta celsus cornelius duos et ipse fecit status generales an sit quale sit priori subiecit finitionem quia aeque quaeratur an sit sacrilegus qui nihil se sustulisse de templo dicit et qui priuatam pecuniam confitetur sustulisse qualitatem in rem et scriptum diuidit scripto quattuor partes legales exclusa tralatione quantitatem et mentis quaestionem coniecturae subiecit est etiam illa in duos diuidendi status ratio quae docet aut de substantia controuersiam esse aut de qualitate ipsam porro qualitatem aut in summo genere consistere aut in succedentibus de substantia est coniectura quaestio enim tractatur rei an facta sit an fiat an futura sit interdum etiam mentis idque melius quam quod iis placuit qui statum eundem facti nominauerunt tamquam de praeterito tantum et tantum de facto quaereretur pars qualitatis quae est de summo genere raro in iudicium uenit quale est idne sit honestum quod uulgo laudatur succedentium autem aliae de communi appellatione ut sitne sacrilegus qui pecuniam  priuatam ex templo furatus est aut de re denominata ubi et factum esse certum est nec dubitatur quid sit quod factum est cui subiacent omnes de honestis iustis utilibus quaestiones his etiam ceteri status contineri dicuntur quia et quantitas modo ad coniecturam referatur ut maiorne sol quam terra modo ad qualitatem quanta poena quempiam quantoue praemio sit adfici iustum et tralatio uersetur circa qualitatem et definitio pars sit tralationis quin et contrariae leges et ratiocinatiuus status id est syllogismos et plerumque scripti et uoluntatis aequo nitantur nisi quod hic tertius aliquando coniecturam accipit quid senserit legis constitutor ambiguitatem uero semper coniectura explicari necesse sit quia cum sit manifestum uerborum intellectum esse duplicem de sola quaeritur uoluntate a plurimis tres sunt facti generales status quibus et cicero in oratore utitur et omnia quae aut in controuersiam aut in contentionem ueniant contineri putat sitne quid sit quale sit quorum nomina apertiora sunt quam ut dicenda sint idem iatrocles sentit tres fecit et m antonius his quidem uerbis paucae res sunt quibus ex rebus omnes orationes nascuntur factum non factum ius iniuria bonum malum sed quoniam quod iure dicimur fecisse non hunc solum intellectum habet ut lege sed illum quoque ut iuste fecisse uideamur secuti antonium apertius uoluerunt eosdem status distinguere itaque dixerunt coniecturalem legalem iuridicalem qui et uerginio placent horum deinde fecerunt species ita ut legali subicerent finitionem et alios qui ex scripto ducuntur legum contrariarum quae antinomia dicitur et scripti et sententiae uel uoluntatis id est kata rhton kai dianoian et metalhmyin quam nos uarie tralatiuam transumptiuam transpositiuam uocamus sullogismon quem accipimus ratiocinatiuum uel collectiuum  ambiguitatis quae amfibolia nominatur quos posui quia et ipsi a plerisque status appellantur cum quibusdam legales potius quaestiones eas dici placuerit quattuor fecit athenaeus protreptikhn stasin uel parormhtikhn id est exhortatiuum qui suasoriae est proprius suntelikhn qua coniecturam significari magis ex his quae secuntur quam ex ipso nomine apparet upallaktikhn ea finitio est mutatione enim nominis constat iuridicalem eadem appellatione graeca qua ceteri usus nam est ut dixi multa in nominibus differentia sunt qui upallaktikhn tralationem esse existiment secuti hanc mutationis significationem fecerunt alii totidem status sed alios an sit quid                                                     sit quale sit quantum sit ut caecilius et theon aristoteles in rhetoricis an sit quale quantum et quam multum sit quaerendum putat quodam tamen loco finitionis quoque uim intellegit quo dicit quaedam sic defendi sustuli sed non furtum feci percussi sed non iniuriam feci posuerat et cicero in libris rhetoricis facti nominis generis actionis ut in facto coniectura in nomine finitio in genere qualitas in actione ius intellegeretur iuri subiecerat tralationem uerum hic legales quoque quaestiones alio loco tractat ut species actionis fuerunt qui facerent quinque coniecturam finitionem qualitatem quantitatem ad aliquid theodorus quoque ut dixi isdem generalibus capitibus utitur an sit quid sit quale sit quantum sit ad aliquid hoc ultimum maxime in comparatiuo genere uersari putat quoniam melius ac peius maius et minus nisi alio relata non intelleguntur sed in illas quoque tralatiuas ut supra significaui quaestiones  incidit an huic ius agendi sit uel facere aliquid conueniat an contra hunc an hoc tempore an sic omnia enim ista referri ad aliquid necesse est alii sex status putant coniecturam quam genesin uocant et qualitatem et proprietatem id est idiothta quo uerbo finitio ostenditur et quantitatem quam acian dicunt et comparationem et tralationem cuius adhuc nouum nomen inuentum est metastasis nouum tamquam in statu alioqui ab hermagora inter species iuridicalis usitatum aliis septem esse placuit a quibus nec tralatio nec quantitas nec comparatio recepta est sed in horum trium locum subditae quattuor legales adiectaeque tribus illis rationalibus alii peruenerunt usque ad octo tralatione ad septem superiores adiecta a quibusdam deinde diuisa ratio est ut status rationales appellarent quaestiones quem ad modum supra dixi legales in illis de re in his de scripto quaereretur quidam in diuersum hos status esse illas quaestiones maluerunt sed alii rationales tres putauerunt an sit quid sit quale sit hermagoras solus quattuor coniecturam proprietatem tralationem qualitatem quam per accidentia id est kata sumbebhkos uocat hac interpretatione an illi accidat uiro bono esse uel malo hanc ita diuidit de adpetendis et fugiendis quae est pars deliberatiua de persona ea ostenditur laudatiua negotialem pragmatikhn uocat in qua de rebus ipsis quaeritur remoto personarum complexu ut sitne liber qui est in adsertione an diuitiae superbiam pariant an iustum quid an bonum sit iuridicalem in qua fere eadem sed certis destinatisque personis quaerantur an ille iuste hoc fecerit uel bene nec me fallit in primo  ciceronis rhetorico aliam esse loci negotialis interpretationem cum ita scriptum sit negotialis est in qua quid iuris ex ciuili more et aequitate sit consideratur cui diligentiae praeesse apud nos iure consulti existimantur sed quod ipsius de his libris iudicium fuerit supra dixi sunt enim uelut regestae in hos commentarios quos adulescens deduxerat scholae et si qua est in his culpa tradentis est siue eum mouit quod hermagoras prima in hoc loco posuit exempla ex quaestionibus iuris siue quod graeci pragmatikous uocant iuris interpretes sed cicero quidem his pulcherrimos illos de oratore substituit ideoque culpari tamquam falsa praecipiat non potest nos ad hermagoran tralationem hic primus omnium tradidit quamquam semina eius quaedam citra nomen ipsum apud aristotelen reperiuntur legales autem quaestiones has fecit scripti et uoluntatis quam ipse uocat kata rhton kai upecairesin id est dictum et exceptionem quorum prius ei cum omnibus commune est exceptionis nomen minus usitatum ratiocinatiuum ambiguitatis legum contrariarum albucius eadem diuisione usus detrahit tralationem subiciens eam iuridicali in legalibus quoque quaestionibus nullum putat esse qui dicatur ratiocinatiuus scio plura inuenturos adhuc qui legere antiquos studiosius uolent sed ne haec quoque excesserint modum uereor ipse me paulum in alia quam prius habuerim opinione nunc esse confiteor et fortasse tutissimum erat famae modo studenti nihil ex eo mutare quod multis annis non sensissem modo uerum etiam adprobassem sed non sustineo esse conscius mihi dissimulati in eo praesertim opere quod ad bonorum iuuenum aliquam utilitatem componimus in ulla parte iudicii mei nam et hippocrates clarus arte medicinae  uidetur honestissime fecisse quod quosdam errores suos ne posteri errarent confessus est et m tullius non dubitauit aliquos iam editos libros aliis postea scriptis ipse damnare sicut catulum atque lucullum et hos ipsos de quibus modo sum locutus artis rhetoricae etenim superuacuus foret in studiis longior labor si nihil liceret melius inuenire praeteritis neque tamen quicquam ex iis quae tum praecepi superuacuum fuit ad easdem enim particulas haec quoque quae nunc praecipiam reuertentur ita neminem didicisse paeniteat colligere tantum eadem ac disponere paulo significantius conor omnibus autem satis factum uolo non me hoc serius demonstrare aliis quam mihi ipse persuaserim secundum plurimos auctores seruabam tris rationales status coniecturam qualitatem finitionem unum legalem hi mihi status generales erant legalem in quinque species partiebar scripti et uoluntatis legum contrariarum collectiuum ambiguitatis tralationis nunc quartum ex generalibus intellego posse remoueri sufficit enim prima diuisio qua diximus alios rationales alios legales esse ita non erit status sed quaestionum genus alioqui et rationalis status esset ex iis etiam quos speciales uocabam remoui tralationem frequenter quidem sicut omnes qui me secuti sunt meminisse possunt testatus et in ipsis etiam illis sermonibus me nolente uulgatis hoc tamen complexus uix in ulla controuersia tralationis statum posse reperiri ut non et alius in eadem recte dici uideretur ideoque a quibusdam eum exclusum neque ignoro multa transferri cum in omnibus fere causis in quibus cecidisse quis formula dicitur hae sint quaestiones an huic an cum hoc an hac lege an apud hunc an hoc tempore liceat agere et si qua sunt talia sed personae tempora actiones ceteraque propter aliquam causam transferuntur ita non est in tralatione quaestio sed in eo propter quod transferuntur  non debes apud praetorem petere fidei commissum sed apud consules maior enim praetoria cognitione summa est quaeritur an maior summa sit facti controuersia est non licet tibi agere mecum cognitor enim fieri non potuisti iudicatio an potuerit non debuisti interdicere sed petere an recte interdictum sit ambigitur quae omnia succidunt legitimis quaestionibus an non praescriptiones etiam in quibus maxime uidetur manifesta tralatio easdem omnes species habent quas eae leges quibus agitur ut aut de nomine aut scripto et sententia uel ratiocinatione quaeratur deinde status ex quaestione oritur tralatio non habet quaestionem de qua contendit orator sed propter quam contendit hoc apertius occidisti hominem non occidi quaestio an occiderit status coniectura non est tale habeo ius actionis non habes ut sit quaestio an habeat et inde status accipiat enim actionem necne ad euentum pertinet non ad causam et ad id quod pronuntiat iudex non id propter quod pronuntiat hoc illi simile est puniendus es non sum uidebit iudex an puniendus sit sed non hic erit quaestio nec hic status ubi ergo puniendus es hominem occidisti non occidi an occiderit honorandus sum non es num statum habet non ut puto honorandus sum quia tyrannum occidi non occidisti quaestio et status similiter non recte agis recte ago non habet statum ubi est ergo non recte agis ignominiosus quaeritur an ignominiosus sit aut an agere ignominioso liceat quaestiones et status ergo tralatiuum genus causae ut comparatiuum et mutuae accusationis at enim simile est illi habeo ius non                      habes occidisti recte occidi non nego sed nec haec res statum facit non enim sunt hae propositiones alioqui causa non explicabitur sed cum suis rationibus scelus commisit horatius sororem enim occidit non commisit debuit enim occidere eam quae hostis morte maerebat quaestio an haec  iusta causa ita qualitas ac similiter in tralatione non habes ius abdicandi quia ignominioso non est actio habeo ius quia abdicatio actio non est quaeritur quid sit actio finiemus non licet abdicare syllogismo item cetera per omnes et rationales et legales status nec ignoro fuisse quosdam qui tralationem in rationali quoque genere ponerent hoc modo hominem occidi iussus ab imperatore dona templi cogenti tyranno dedi deserui tempestatibus fluminibus ualetudine impeditus id est non per me stetit sed per illud a quibus etiam liberius dissentio non enim actio transfertur sed causa facti quod accidit paene in omni defensione deinde is qui tali utitur patrocinio non recedit a forma qualitatis dicit enim se culpa uacare ut magis qualitatis duplex ratio facienda sit altera qua et factum defenditur altera qua tantum reus credendum est igitur iis quorum auctoritatem secutus est cicero tria esse quae in omni disputatione quaerantur an sit quid sit quale sit quod ipsa nobis etiam natura praescribit nam primum oportet subesse aliquid de quo ambigitur quod quid sit et quale sit certe non potest aestimari nisi prius esse constiterit ideoque ea prima quaestio sed non statim quod esse manifestum est etiam quid sit apparet hoc quoque constituto nouissima qualitas superest neque his exploratis aliud est ultra his infinitae quaestiones his finitae continentur horum aliqua in demonstratiua deliberatiua iudiciali materia utique tractatur haec rursus iudicialis causas et rationali parte et legali continent neque enim ulla iuris disceptatio nisi finitione qualitate coniectura potest explicari sed instituentibus rudes non erit inutilis latius primo fusa ratio et si non statim rectissima linea tensa facilior tamen et apertior uia discant igitur ante omnia quadripertitam in omnibus causis esse rationem  quam primam intueri debeat qui acturus est nam ut a defensore potissimum incipiam longe fortissima tuendi se ratio est si quod obicitur negari potest proxima si non id quod obicitur factum esse dicitur tertia honestissima qua recte factum defenditur quibus si deficiamur ultima quidem sed iam sola superest salus aliquo iuris adiutorio elabendi ex crimine quod neque negari neque defendi potest ut non uideatur iure actio intendi hinc illae quaestiones siue actionis siue tralationis sunt enim quaedam non laudabilia natura sed iure concessa ut in duodecim tabulis debitoris corpus inter creditores diuidi licuit quam legem mos publicus repudiauit et aliquid aecum sed prohibitum iure ut libertas testamentorum accusatori nihilo plura intuenda sunt ut probet factum esse hoc esse factum non recte factum iure se intendere ita circa species easdem lis omnis uersabitur tralatis tantum aliquando partibus ut in causis quibus de praemio agitur recte factum petitor probat haec quattuor uelut proposita formaeque actionis quae tum generales status uocabam in duo ut ostendi genera discedunt rationale et legale rationale simplicius est quia ipsius tantum naturae contemplatione constat itaque in eo satis est ostendisse coniecturam finitionem qualitatem legalium plures sint species necesse est propterea quod multae sunt leges et uarias habent formas alia est cuius uerbis nitimur alia cuius uoluntate alias nobis cum ipsi nullam habeamus adiungimus alias inter se comparamus alias in diuersum interpretamur sic nascuntur haec uelut simulacra ex illis tribus interim simplicia interim et mixta propriam tamen faciem ostendentia ut scripti et uoluntatis quae sine dubio aut qualitate aut coniectura continentur et sullogismos qui est maxime qualitatis et leges contrariae quae isdem quibus scriptum et uoluntas constant et amfibolia  quae semper coniectura explicatur finitio quoque utrique generi quodque rerum quodque scripti contemplatione constat communis est haec omnia etiamsi in illos tres status ueniunt tamen quia ut dixi habent aliquid uelut proprium uidentur demonstranda discentibus et permittendum ea dicere uel status legales uel quaestiones uel capita quaedam minora dum sciant nihil ne in his quidem praeter tria quae praediximus quaeri at quantum et quam multum et ad aliquid et ut nonnulli putarunt comparatiuus non eandem rationem habent sunt enim haec non ad uarietatem iuris sed ad solam rationem referenda ideoque semper in parte aut coniecturae aut qualitatis ponenda sunt ut qua mente et quo tempore et quo loco sed de singulis dicemus quaestionibus cum tractare praecepta diuisionis coeperimus hoc inter omnes conuenit in causis simplicibus singulos status esse causarum quaestionum autem quae uelut subiacent his et ad illud quo iudicium continetur referuntur saepe in unam cadere plures posse etiam credo aliquando dubitari quo statu sit utendum cum aduersus unam intentionem plura opponuntur et sicut in colore dicitur narrationis eum esse optimum quem actor optime tueatur ita hic quoque posse dici eum statum esse faciendum in quo tuendo plurimum adhibere uirium possit orator ideoque pro milone aliud ciceroni agenti placuit aliud bruto cum exercitationis gratia componeret orationem cum ille iure tamquam insidiatorem occisum et tamen non milonis consilio dixerit ille etiam gloriatus sit occiso malo ciue in coniunctis uero posse duos et tris inueniri uel diuersos ut si quis aliud se non fecisse aliud recte fecisse defendat uel generis eiusdem ut si quis duo crimina uel omnia neget quod accidit etiam si de una re quaeratur aliqua sed eam plures petant uel eodem iure ut proximitatis uel diuerso ut cum hic testamento ille proximitate  nitetur quotiens autem aliud alii petitori opponitur dissimilis esse status necesse est ut in illa controuersia testamenta legibus facta rata sint intestatorum parentium liberi heredes sint abdicatus ne quid de bonis patris capiat nothus ante legitimum natus legitimus filius sit post legitimum natus tantum ciuis in adoptionem dare liceat in adoptionem dato redire in familiam liceat si pater naturalis sine liberis decesserit qui ex duobus legitimis alterum in adoptionem dederat alterum abdicauerat sustulit nothum instituto herede abdicato decessit tres omnes de bonis contendunt nothum qui non sit legitimus graeci uocant latinum rei nomen ut cato quoque in oratione quadam testatus est non habemus ideoque utimur peregrino sed ad propositum heredi scripto opponitur lex abdicatus ne quid de bonis patris capiat fit status scripti et uoluntatis an ullo modo capere possit an ex uoluntate patris an heres scriptus notho duplex fit quaestio quod post legitimos natus sit et quod non sit ante legitimum natus prior sullogismon habet an pro non natis sint habendi qui a familia sunt alienati altera scripti et uoluntatis non esse enim hunc natum ante legitimum conuenit sed uoluntate legis se tuebitur quam dicet talem fuisse ut legitimus esset nothus tum natus cum alius legitimus in domo non esset scriptum quoque legis excludet dicens non utique si postea legitimus natus non sit notho nocere uteturque hoc argumento finge solum natum nothum cuius condicionis erit tantum ciuis atqui non erit post legitimum natus an filius atqui non erit ante legitimum natus quare si uerbis legis stari non potest uoluntate standum est nec quemquam turbet quod ex una lege duo status fiant duplex est ita uim duarum habet redire in familiam uolenti dicitur ab altero primum  ut tibi redire liceat heres sum idem status qui in petitione abdicati quaeretur enim an possit esse heres abdicatus adicitur communiter a duobus redire tibi in familiam non             licet non enim pater sine liberis decessit sed in hoc propria quisque eorum quaestione nitetur alter enim dicet abdicatum quoque inter liberos esse et argumentum ducet ex ipsa qua repellitur lege superuacuum enim fuisse prohiberi patris bonis abdicatum si esset numero alienorum nunc quia filii iure futurus fuerit intestati heres oppositam esse legem quae tamen non id efficiat ne filius sit sed ne heres sit status finitiuus quid sit filius rursus nothus eisdem colligit argumentis non sine liberis patrem decessisse quibus in petitione usus est ut probaret esse se filium nisi forte et hic finitionem mouet an liberi sint etiam non legitimi cadent ergo in unam controuersiam uel specialiter duo legitimi status scripti et uoluntatis et syllogismos et praeterea finitio uel tres illi qui natura soli sunt coniectura in scripto et uoluntate qualitas in syllogismo et quae per se est aperta finitio causa quoque et iudicatio et continens est in omni genere causarum nihil enim dicitur cui non insit ratio et quo iudicium referatur et quod rem maxime contineat sed quia magis haec uariantur in litibus et fere tradita sunt ab iis qui de iudicialibus causis aliqua composuerunt in illam partem differantur nunc quia in tria genera causas diuisi ordinem sequar  ac potissimum incipiam ab ea quae constat laude ac uituperatione quod genus uidetur aristoteles atque eum secutus theophrastus a parte negotiali hoc est pragmatikh remouisse totamque ad solos auditores relegasse et id eius nominis quod ab ostentatione ducitur proprium est sed mos  romanus etiam negotiis hoc munus inseruit nam et funebres laudationes pendent frequenter ex aliquo publico officio atque ex senatus consulto magistratibus saepe mandantur et laudare testem uel contra pertinet ad momentum iudiciorum et ipsis etiam reis dare laudatores licet et editi in competitores in l pisonem in clodium et curionem libri uituperationem continent et tamen in senatu loco sunt habiti sententiae neque infitias eo quasdam esse ex hoc genere materias ad solam compositas ostentationem ut laudes deorum uirorumque quos priora tempora tulerunt quo soluitur quaestio supra tractata manifestumque est errare eos qui numquam oratorem dicturum nisi de re dubia putauerunt an laudes capitolini iouis perpetua sacri certaminis materia uel dubiae sunt uel non oratorio genere tractantur ut desiderat autem laus quae negotiis adhibetur probationem sic etiam illa quae ostentationi componitur habet interim aliquam speciem probationis ut qui romulum martis filium educatumque a lupa dicat in argumentum caelestis ortus utatur his quod abiectus in profluentem non potuerit extingui quod omnia sic egerit ut genitum praeside bellorum deo incredibile non esset quod ipsum quoque caelo receptum temporis eius homines non dubitauerint quaedam uero etiam in defensionis speciem cadent ut si in laude herculis permutatum cum regina lydiae habitum et imperata ut traditur pensa orator excuset sed proprium laudis est res amplificare et ornare quae materia praecipue quidem in deos et homines cadit est tamen et aliorum animalium et etiam carentium anima uerum in deis generaliter primum maiestatem ipsius eorum naturae uenerabimur deinde proprie uim cuiusque et inuenta quae utile aliquid hominibus attulerint uis ostendetur ut in ioue regendorum omnium in marte belli in neptuno maris inuenta ut artium in minerua mercurio litterarum  medicinae apolline cerere frugum libero uini tum si qua ab iis acta uetustas tradidit commemoranda addunt etiam dis honorem parentes ut si quis sit filius iouis addit antiquitas ut iis qui sunt ex chao progenies quoque ut apollo ac diana latonae laudandum in quibusdam quod geniti inmortales quibusdam quod inmortalitatem uirtute sint consecuti quod pietas principis nostri praesentium quoque temporum decus fecit magis est uaria laus hominum nam primum diuiditur in tempora quodque ante eos fuit quoque ipsi uixerunt in iis autem qui fato sunt functi etiam quod est insecutum ante hominem patria ac parentes maioresque erunt quorum duplex tractatus est aut enim respondisse nobilitati pulchrum erit aut humilius genus inlustrasse factis illa quoque interim ex eo quod ante ipsum fuit tempore trahentur quae responsis uel auguriis futuram claritatem promiserint ut eum qui ex thetide natus esset maiorem patre suo futurum cecinisse dicuntur oracula ipsius uero laus hominis ex animo et corpore et extra positis peti debet et corporis quidem fortuitorumque cum leuior tum non uno modo tractanda est nam et pulchritudinem interim roburque prosequimur honore uerborum ut homerus in agamemnone atque achille interim confert admirationi multum etiam infirmitas ut cum idem tydea paruum sed bellatorem dicit fuisse fortuna uero tum dignitatem adfert ut in regibus principibusque namque est haec materia ostendendae uirtutis uberior tum quo minores opes fuerunt maiorem benefactis gloriam parit sed omnia quae extra nos bona sunt quaeque hominibus forte optigerunt non ideo laudantur quod habuerit quis ea sed quod iis honeste sit usus nam diuitiae et potentia et gratia cum plurimum uirium dent in utramque partem  certissimum faciunt morum experimentum aut enim meliores propter haec aut peiores sumus animi semper uera laus sed non una per hoc opus uia ducitur namque alias aetatis gradus gestarumque rerum ordinem sequi speciosius fuit ut in primis annis laudaretur indoles tum disciplinae post hoc operum id est factorum dictorumque contextus alias in species uirtutum diuidere laudem fortitudinis iustitiae continentiae ceterarumque ac singulis adsignare quae secundum quamque earum gesta erunt utra sit autem harum uia utilior cum materia deliberabimus dum sciamus gratiora esse audientibus quae solus quis aut primus aut certe cum paucis fecisse dicetur si quid praeterea supra spem aut expectationem praecipue quod aliena potius causa quam sua tempus quod finem hominis insequitur non semper tractare contingit non solum quod uiuentes aliquando laudamus sed quod rara haec occasio est ut referri possint diuini honores et decreta et publice statuae constitutae inter quae numerauerim ingeniorum monumenta quae saeculis probarentur nam quidam sicut menander iustiora posterorum quam suae aetatis iudicia sunt consecuti adferunt laudem liberi parentibus urbes conditoribus leges latoribus artes inuentoribus nec non instituta quoque auctoribus ut a numa traditum deos colere a publicola fasces populo summittere qui omnis etiam in uituperatione ordo constabit tantum in diuersum nam et turpitudo generis opprobrio multis fuit et quosdam claritas ipsa notiores circa uitia et inuisos magis fecit et in quibusdam ut in paride traditur est praedicta pernicies et corporis ac fortunae quibusdam mala contemptum sicut thersitae atque iro quibusdam bona uitiis corrupta odium attulerunt ut nirea inbellem plisthenen inpudicum a poetis accepimus et animi totidem uitia quot  uirtutes sunt nec minus quam in laudibus duplici ratione tractantur et post mortem adiecta quibusdam ignominia est ut maelio cuius domus solo aequata marcoque manlio cuius praenomen e familia in posterum exemptum est et parentes malorum odimus et est conditoribus urbium infame contraxisse aliquam perniciosam ceteris gentem qualis est primus iudaicae superstitionis auctor et gracchorum leges inuisae et si quod est exemplum deforme posteris traditum quale libidinis uir perses in muliere samia instituere ausus dicitur primus sed in uiuentibus quoque iudicia hominum uelut argumenta sunt morum et honos aut ignominia ueram esse laudem uel uituperationem probat interesse tamen aristoteles putat ubi quidque laudetur aut uituperetur nam plurimum refert qui sint audientium mores quae publice recepta persuasio ut illa maxime quae probant esse in eo qui laudabitur credant aut in eo contra quem dicemus ea quae oderunt ita non dubium erit iudicium          quod orationem praecesserit ipsorum etiam permiscenda laus semper nam id beniuolos facit quotiens autem fieri poterit cum materiae utilitate iungenda minus lacedaemone studia litterarum quam athenis honoris merebuntur plus patientia ac fortitudo rapto uiuere quibusdam honestum aliis cura legum frugalitas apud sybaritas forsitan odio foret ueteribus romanis summum luxuria crimen eadem in singulis differentia maxime fauet iudex qui sibi dicentem adsentari putat idem praecipit illud quoque quod mox cornelius celsus prope supra modum inuasit quia sit quaedam uirtutibus ac uitiis uicinitas utendum proxima deriuatione uerborum ut pro temerario fortem prodigo liberalem auaro parcum uocemus quae eadem etiam contra  ualent quod quidem orator id est uir bonus numquam faciet nisi forte communi utilitate ducetur laudantur autem urbes similiter atque homines nam pro parente est conditor et multum auctoritatis adfert uetustas ut iis qui terra dicuntur orti et uirtutes ac uitia circa res gestas eadem quae in singulis illa propria quae ex loci positione ac munitione sunt ciues illis ut hominibus liberi sunt decori est laus et operum in quibus honor utilitas pulchritudo auctor spectari solet honor ut in templis utilitas ut in muris pulchritudo uel auctor utrubique est et locorum qualis siciliae apud ciceronem in quibus similiter speciem et utilitatem intuemur speciem maritimis planis amoenis utilitatem salubribus fertilibus erit et dictorum honestorum factorumque laus generalis erit et rerum omnis modi nam et somni et mortis scriptae laudes et quorundam a medicis ciborum itaque ut non consensi hoc laudatiuum genus circa solam uersari honesti quaestionem sic qualitate maxime contineri puto quamquam tres status omnes cadere in hoc opus possint iisque usum c caesarem in uituperando catone notauerit cicero totum autem habet aliquid simile suasoriis quia plerumque eadem illic suaderi hic laudari solent  deliberatiuas quoque miror a quibusdam sola utilitate finitas ac si quid in his unum sequi oporteret potior fuisset apud me ciceronis sententia qui hoc materiae genus dignitate maxime contineri putat nec dubito quin ii qui sunt in illa priore sententia secundum opinionem pulcherrimam ne utile quidem nisi quod honestum esset existimarint et est haec ratio uerissima si consilium contingat semper bonorum atque sapientium uerum apud imperitos apud quos  frequenter dicenda sententia est populumque praecipue qui ex pluribus constat indoctis discernenda sunt haec et secundum communes magis intellectus loquendum sunt enim multi qui etiam quae credunt honesta non tamen satis eadem utilia quoque existiment quae turpia esse dubitare non possunt utilitatis specie ducti probent ut foedus numantinum iugumque caudinum ne qualitatis quidem statu in quo et honestorum et utilium quaestio est complecti eas satis est nam frequenter in his etiam coniecturae locus est nonnumquam tractatur aliqua finitio aliquando etiam legales possunt incidere tractatus in priuata maxime consilia si quando ambigetur an liceat de coniectura paulo post pluribus interim est finitio apud demosthenen det halonnesum philippus an reddat apud ciceronem in philippicis quid sit tumultus quid non illa similis iudicialium quaestio de statua serui sulpici an iis demum ponenda sit qui in legatione ferro sunt interempti ergo pars deliberatiua quae eadem suasoria dicitur de tempore futuro consultans quaerit etiam de praeterito officiis constat duobus suadendi ac dissuadendi prohoemio quale est in iudicialibus non ubique eget quia conciliatus est ei quisque quem consulit initium tamen quodcumque debet habere aliquam prohoemii speciem neque enim abrupte nec unde libuit incipiendum quia est aliquid in omni materia naturaliter primum in senatu et utique in contionibus eadem ratio quae apud iudices adquirendae sibi plerumque eorum apud quos dicendum sit beniuolentiae nec mirum cum etiam in panegyricis petatur audientium fauor ubi emolumentum non utilitate aliqua sed in sola laude consistit aristoteles quidem nec sine causa  putat et a nostra et ab eius qui dissentiet persona duci frequenter in consiliis exordium quasi mutuantibus hoc nobis a iudiciali genere nonnumquam etiam ut minor res maiorue uideatur in demonstratiuis uero prohoemia esse maxime libera existimat nam et longe a materia duci ut in helenae laude isocrates fecerit et ex aliqua rei uicinia ut idem in panegyrico cum queritur plus honoris corporum quam animorum uirtutibus dari et gorgias in olympico laudans eos qui primi tales instituerint conuentus quos secutus uidelicet c sallustius in bello iugurthino et catilinae nihil ad historiam pertinentibus principiis orsus est sed nunc ad suasoriam in qua etiam cum prohoemio utemur breuiore tamen et uelut quodam capite tantum et initio debebimus esse contenti narrationem uero numquam exigit priuata deliberatio eius dumtaxat rei de qua dicenda sententia est quia nemo ignorat id de quo consulit extrinsecus possunt pertinentia ad deliberationem multa narrari in contionibus saepe est etiam illa quae ordinem rei docet necessaria adfectus ut quae maxime postulat nam et concitanda et lenienda frequenter est ira et ad metum cupiditatem odium conciliationem inpellendi animi nonnumquam etiam mouenda miseratio siue ut auxilium obsessis feratur suadere oportebit siue sociae ciuitatis euersionem deflebimus ualet autem in consiliis auctoritas plurimum nam et prudentissimus esse haberique et optimus debet qui sententiae suae de utilibus atque honestis credere omnes uelit in iudiciis enim uulgo fas habetur indulgere aliquid studio suo consilia nemo est qui neget secundum mores dari graecorum quidem plurimi omne hoc officium contionale esse iudicauerunt et in sola rei publicae administratione posuerunt quin et cicero in hac maxime parte uersatur  ideoque suasuris de pace bello copiis operibus uectigalibus haec duo esse praecipue nota uoluit uires ciuitatis et mores ut ex natura cum ipsarum rerum tum audientium ratio suadendi duceretur nobis maior in re uidetur uarietas nam et consultantium et consiliorum plura sunt genera quare in suadendo ac dissuadendo tria primum spectanda erunt quid sit de quo deliberetur qui sint qui deliberent qui sit qui suadeat rem de qua deliberatur aut certum est posse fieri aut incertum si incertum haec erit quaestio sola aut potentissima saepe enim accidet ut prius dicamus ne si possit quidem fieri esse faciendum deinde fieri non posse cum autem de hoc quaeritur coniectura est an isthmos intercidi an siccari palus pomptina an portus fieri ostiae possit an alexander terras ultra oceanum sit inuenturus sed in iis quoque quae constabit posse fieri coniectura aliquando erit si quaeretur an utique futurum sit ut carthaginem superent romani ut redeat hannibal si scipio exercitum in africam transtulerit ut seruent fidem samnites si romani arma deposuerint quaedam et fieri posse et futura esse credibile est sed aut alio tempore aut alio loco aut alio modo ubi coniecturae non erit locus alia sunt intuenda et primum aut propter ipsam rem de qua sententiae rogantur consultabitur aut propter alias interuenientes extrinsecus causas propter ipsam deliberant patres conscripti an stipendium militi constituant haec materia simplex erit accedunt causae aut faciendi ut deliberant patres conscripti an fabios dedant gallis bellum minitantibus aut non faciendi deliberat c caesar an perseueret in germaniam ire cum milites passim testamenta facerent hae suasoriae duplices sunt nam et illic causa deliberandi est quod bellum galli minitentur esse tamen potest quaestio dedendine  fuerint etiam citra hanc denuntiationem qui contra fas cum legati missi essent proelium inierint regemque ad quem mandata acceperant trucidarint et hic nihil caesar sine dubio deliberaret nisi propter hanc militum perturbationem                     est tamen locus quaerendi an citra hunc quoque casum penetrandum in germaniam fuerit semper autem de eo prius loquemur de quo deliberari etiam detractis sequentibus possit partes suadendi quidam putauerunt honestum utile necessarium ego non inuenio huic tertiae locum quantalibet enim uis ingruat aliquid fortasse pati necesse sit nihil facere de faciendo autem deliberatur quod si hanc uocant necessitatem in quam homines grauiorum metu coguntur utilitatis erit quaestio ut si obsessi et inpares et aqua ciboque defecti de facienda ad hostem deditione deliberent et dicatur necesse est nempe sequitur ut hoc subiciatur alioqui pereundum est ita propter id ipsum non est necesse quia perire potius licet denique non fecerunt saguntini nec in rate opitergina circumuenti igitur in his quoque causis aut de sola utilitate ambigetur aut quaestio inter utile atque honestum consistet at enim si quis liberos procreare uolet necesse habet ducere uxorem quis dubitat sed ei qui pater uult fieri liqueat necesse est uxorem esse ducendam itaque mihi ne consilium quidem uidetur ubi necessitas est non magis quam ubi constat quid fieri non posse omnis enim deliberatio de dubiis est melius igitur qui tertiam partem duxerunt dunaton quod nostri possibile nominant quae ut dura uideatur appellatio tamen sola est quas partes non omnes in omnem cadere suasoriam manifestius est quam ut docendum sit tamen apud plerosque earum numerus augetur a  quibus ponuntur ut partes quae superiorum species sunt partium nam fas iustum pium aecum mansuetum quoque sic enim sunt interpretati to hmeron et si qua adhuc adicere quis eiusdem generis uelit subici possunt honestati an sit autem facile magnum iucundum sine periculo ad quaestionem pertinet utilitatis qui loci oriuntur ex contradictione est quidem utile sed difficile paruum iniucundum periculosum tamen quibusdam uidetur esse nonnumquam de iucunditate sola consultatio ut si de aedificando theatro instituendis ludis deliberetur sed neminem adeo solutum luxu puto ut nihil in causa suadendi sequatur praeter uoluptatem praecedat enim semper aliquid necesse est ut in ludis honor deorum in theatro non inutilis laborum remissio deformis et incommoda turbae si id non sit conflictatio et nihilo minus eadem illa religio cum theatrum ueluti quoddam illius sacri templum uocabimus saepe uero et utilitatem despiciendam esse dicimus ut honesta faciamus ut cum illis opiterginis damus consilium ne se hostibus dedant quamquam perituri sint nisi fecerint et utilia honestis praeferimus ut cum suademus ut bello punico serui armentur sed tamen neque hic plane concedendum est esse id inhonestum liberos enim natura omnis et isdem constare elementis et fortasse antiquis etiam nobilibus ortos dici potest et illic ubi manifestum periculum est opponenda alia ut crudelius etiam perituros adfirmemus si se dediderint siue hostis non seruarit fidem siue caesar uicerit quod est uero similius haec autem quae tantum inter se pugnant plerumque nominibus deflecti solent nam et utilitas ipsa expugnatur ab iis qui dicunt non solum potiora esse honesta quam utilia sed ne utilia quidem esse quae non sint honesta et contra quod nos honestum illi uanum ambitiosum stolidum uerbis quam re probabilius uocant nec tantum inutilibus  comparantur utilia sed inter se quoque ipsa ut si ex duobus eligamus in altero quid sit magis in altero quid sit minus crescit hoc adhuc nam interim triplices etiam suasoriae incidunt ut cum pompeius deliberabat parthos an africam an aegyptum peteret ita non tantum utrum melius sed quid sit optimum quaeritur itemque contra nec umquam incidet in hoc genere materiae dubitatio rei quae undique secundum nos sit nam ubi contradictioni locus non est quae potest esse causa dubitandi ita fere omnis suasoria nihil est aliud quam comparatio uidendumque quid consecuturi simus et per quid ut aestimari possit plus in eo quod petimus sit commodi an uero in eo per quod petimus incommodi est utilitatis et in tempore quaestio expedit sed non nunc et in loco non hic et in persona non nobis non contra hos et in genere agendi non sic et in modo non in tantum sed personam saepius decoris gratia intuemur quae et in nobis et in iis qui deliberant spectanda est itaque quamuis exempla plurimum in consiliis possint quia facillime ad consentiendum homines ducuntur experimentis refert tamen quorum auctoritas et quibus adhibeatur diuersi sunt enim deliberantium animi duplex condicio nam consultant aut plures aut singuli sed in utrisque differentia quia et in pluribus multum interest senatus sit an populus romani an fidenates graeci an barbari et in singulis catoni petendos honores suadeamus an c mario de ratione belli scipio prior an fabius deliberet proinde intuenda sexus dignitas aetas sed mores praecipue discrimen dabunt et honesta quidem honestis suadere facillimum est si uero apud turpes recta optinere conabimur ne uideamur exprobrare diuersam uitae sectam cauendum et animus deliberantis non ipsa honesti natura quam ille non respicit permouendus sed laude uulgi  opinione et si parum proficiet haec uanitas secutura ex his utilitate aliquanto uero magis obiciendo aliquos si diuersa fecerint metus nam praeter id quod his leuissimi cuiusque animus facillime terretur nescio an etiam naturaliter apud plurimos plus ualeat malorum timor quam spes bonorum sicut facilior eisdem turpium quam honestorum intellectus est aliquando bonis quoque suadentur parum decora dantur parum bonis consilia in quibus ipsorum qui consulunt spectatur utilitas nec me fallit quae statim cogitatio subire possit legentem hoc ergo praecipis et hoc fas putas poterat me liberare cicero qui ita scribit ad brutum praepositis plurimis quae honeste suaderi caesari possint simne bonus uir si haec suadeam minime suasoris enim finis est utilitas eius cui quisque suadet at recta sunt quis negat sed non est semper rectis in suadendo locus sed quia est altior quaestio nec tantum ad suasorias pertinet destinatus est mihi hic locus duodecimo qui summus futurus est libro nec ego quicquam fieri turpiter uelim uerum interim haec uel ad scholarum exercitationes pertinere credantur nam et iniquorum ratio noscenda est ut melius aequa tueamur interim si quis bono inhonesta suadebit meminerit non suadere tamquam inhonesta ut quidam declamatores sextum pompeium ad piraticam propter hoc ipsum quod turpis et crudelis sit inpellunt sed dandus illis deformibus color idque etiam apud malos neque enim quisquam est tam malus ut uideri uelit sic catilina apud sallustium loquitur ut rem scelestissimam non malitia sed indignatione uideatur audere sic atreus apud uarium iam fero inquit infandissima iam facere cogor quanto magis eis quibus cura famae fuit conseruandus est hic uel ambitus quare et cum ciceroni dabimus  consilium ut antonium roget uel etiam ut philippicas ita uitam pollicente eo exurat non cupiditatem lucis adlegabimus haec enim si ualet in animo eius tacentibus quoque nobis ualet sed ut se rei publicae seruet hortabimurhac illi opus est occasione ne eum talium precum pudeat et c caesari suadentes regnum adfirmabimus stare iam rem publicam nisi uno regente non posse nam qui de re nefaria deliberat id solum quaerit quo modo quam minimum peccare uideatur multum refert etiam quae sit persona suadentis quia ante acta uita si inlustris fuit aut clarius genus aut aetas aut fortuna adfert expectationem prouidendum est ne quae dicuntur ab eo qui dicit dissentiant at his contraria summissiorem quendam modum postulant nam quae in aliis libertas est in aliis licentia uocatur et quibusdam sufficit auctoritas quosdam ratio ipsa aegre tuetur ideoque longe mihi difficillimae uidentur prosopopoeiae in quibus ad relicum suasoriae laborem accedit etiam                                                          personae difficultas namque idem illud aliter caesar aliter cicero aliter cato suadere debebit utilissima uero haec exercitatio uel quod duplicis est operis uel quod poetis quoque aut historiarum futuris scriptoribus plurimum confert uerum et oratoribus necessaria nam sunt multae a graecis latinisque compositae orationes quibus alii uterentur ad quorum condicionem uitamque aptanda quae dicebantur fuerunt an eodem modo cogitauit aut eandem personam induit cicero cum scriberet cn pompeio et cum t ampio ceterisue ac non unius cuiusque eorum fortunam dignitatem res gestas intuitus omnium quibus uocem dabat etiam imaginem expressit ut melius quidem sed tamen ipsi dicere uiderentur neque enim minus uitiosa est oratio si  ab homine quam si a re cui accommodari debuit dissidet ideoque lysias optime uidetur in iis quae scribebat indoctis seruasse ueritatis fidem enimuero praecipue declamatoribus considerandum est quid cuique personae conueniat qui paucissimas controuersias ita dicunt ut aduocati plerumque filii patres diuites senes asperi lenes auari denique superstitiosi timidi derisores fiunt ut uix comoediarum actoribus plures habitus in pronuntiando concipiendi sint quam his in dicendo quae omnia possunt uideri prosopopoeiae quam ego suasoriis subieci quia nullo alio ab his quam persona distat quamquam haec aliquando etiam in controuersias ducitur quae ex historiis compositae certis agentium nominibus continentur neque ignoro plerumque exercitationis gratia poni et poeticas et historicas ut priami uerba apud achillem aut sullae dictaturam deponentis in contione sed haec in partem cedent trium generum in quae causas diuisimus nam et rogare indicare rationem reddere et alia de quibus supra dictum est uarie atque ut res tulit in materia iudiciali deliberatiua demonstratiua solemus frequentissime uero in his utimur ficta personarum quas ipsi substituimus oratione ut apud ciceronem pro caelio clodiam et caecus appius et clodius frater ille in castigationem hic in exhortationem uitiorum compositus adloquitur solent in scholis fingi materiae ad deliberandum similiores controuersiis et ex utroque genere commixtae ut cum apud c caesarem consultatio de poena theodoti ponitur constat enim accusatione et defensione causa eius quod est iudicialium proprium permixta tamen est et utilitatis ratio an  pro caesare fuerit occidi pompeium an timendum a rege bellum si theodotus sit occisus an id minime oportunum hoc tempore et periculosum et certe longum sit futurum quaeritur et de honesto deceatne caesarem ultio pompei an sit uerendum ne peiorem faciat suarum partium causam si pompeium indignum morte fateatur quod genus accidere etiam ueritati potest non simplex autem circa suasorias error in plerisque declamatoribus fuit qui dicendi genus in his diuersum atque in totum illi iudiciali contrarium esse existimauerunt nam et principia abrupta et concitatam semper orationem et in uerbis effusiorem ut ipsi uocant cultum adfectauerunt et earum breuiores utique commentarios quam legalis materiae facere elaborarunt ego porro ut prohoemio uideo non utique opus esse suasoriis propter quas dixi supra causas ita cur initio furioso sit exclamandum non intellego cum proposita consultatione rogatus sententiam si modo est sanus non quiritet sed quam maxime potest ciuili et humano ingressu mereri adsensum deliberantis uelit cur autem torrens et utique aequaliter concitata sit in ea dicentis oratio cum uel praecipue moderationem rationemque consilia desiderent neque ego negauerim saepius subsidere in controuersiis impetum dicendi prohoemio narratione argumentis quae si detrahas id fere supererit quo suasoriae constant uerum id quoque aequalius erit non tumultuosius atque turbidius uerborum autem magnificentia non ualidius est adfectanda suasorias declamantibus sed contingit magis nam et personae fere magnae fingentibus placent regum principum senatus populi et res ampliores ita cum uerba rebus aptentur ipso materiae nitore clarescunt alia ueri consilii ratio est ideoque theophrastus quam maxime remotum ab omni  adfectatione in deliberatiuo genere uoluit esse sermonem secutus in hoc auctoritatem praeceptoris sui quamquam dissentire ab eo non timide solet namque aristoteles idoneam maxime ad scribendum demonstratiuam proximamque ab ea iudicialem putauit uidelicet quoniam prior illa tota esset ostentationis haec secunda egeret artis uel ad fallendum si ita poposcisset utilitas consilia fide prudentiaque constarent quibus in demonstratiua consentio nam et omnes alii scriptores idem tradiderunt in iudiciis autem consiliisque secundum condicionem ipsius quae tractabitur rei accommodandam dicendi credo rationem nam et philippicas demosthenis isdem quibus habitas in iudiciis orationes uideo eminere uirtutibus et ciceronis sententiae et contiones non minus clarum quam est in accusationibus ac defensionibus eloquentiae lumen ostendunt dicit tamen idem de suasoria hoc modo tota autem oratio simplex et grauis et sententiis debet ornatior esse quam uerbis usum exemplorum nulli materiae magis conuenire merito fere omnes consentiunt cum plerumque uideantur respondere futura praeteritis habeaturque experimentum uelut quoddam rationis testimonium breuitas quoque aut copia non genere materiae sed modo constat nam ut in consiliis plerumque simplicior quaestio est ita saepe in causis minor quae omnia uera esse sciet si quis non orationes modo sed historias etiam namque in his contiones atque sententiae plerumque suadendi ac dissuadendi funguntur officio legere maluerit quam in commentariis rhetorum consenescere inueniet enim nec in consiliis abrupta initia et concitatius saepe in iudiciis dictum et uerba aptata rebus in utroque genere et breuiores aliquando causarum orationes quam sententiarum  ne illa quidem in iis uitia deprendet quibus quidam declamatores laborant quod et contra sentientibus inhumane conuiciantur et ita plerumque dicunt tamquam ab iis qui deliberat utique dissentiat ideoque obiurgantibus similiores sunt quam suadentibus haec adulescentes sibi scripta sciant ne aliter quam dicturi sunt exerceri uelint et in desuescendis morentur ceterum cum aduocari coeperint in consilia amicorum dicere sententiam in senatu suadere si quid consulet princeps quod praeceptis fortasse non credant usu docebuntur  nunc de iudiciali genere quod est praecipue multiplex sed officiis constat duobus intentionis ac depulsionis cuius partes ut plurimis auctoribus placuit quinque sunt prohoemium narratio probatio refutatio peroratio his adiecerunt quidam partitionem propositionem excessum quorum priores duae probationi succidunt nam proponere quidem quae sis probaturus necesse est sed et concludere cur igitur si illa pars causae est non et haec sit partitio uero dispositionis est species ipsa dispositio pars rhetorices et per omnis materias totumque earum corpus aequaliter fusa sicut inuentio elocutio ideoque eam non orationis totius partem unam esse credendum est sed quaestionum etiam singularum quae est enim quaestio in qua non promittere possit orator quid primo quid secundo quid tertio sit loco dicturus quod est proprium partitionis quam ergo ridiculum est quaestionem quidem speciem esse probationis partitionem autem quae sit species quaestionis partem totius orationis uocari egressio uero uel quod usitatius esse coepit excessus siue est extra causam non potest esse pars causae siue est in causa adiutorium uel ornamentum partium est earum ex quibus egreditur nam si quidquid in causa est pars causae uocabitur cur non argumentum  similitudo locus communis adfectus exempla partes uocentur tamen nec iis adsentior qui detrahunt refutationem tamquam probationi subiectam ut aristoteles haec enim est quae constituat illa quae destruat hoc quoque idem aliquatenus nouat quod prohoemio non narrationem                                                   subiungit sed propositionem uerum id facit quia propositio ei genus narratio species uidetur et hac non semper illa semper et ubique credit opus esse uerum ex his quas constitui partibus non ut quidque primum dicendum ita primum cogitandum est sed ante omnia intueri oportet quod sit genus causae quid in ea quaeratur quae prosint quae noceant deinde quid confirmandum sit ac refellendum tum quo modo narrandum expositio enim probationum est praeparatio nec esse utilis potest nisi prius constituerit quid debeat de probatione promittere postremo intuendum quem ad modum iudex sit conciliandus neque enim nisi totis causae partibus diligenter inspectis scire possumus qualem nobis facere animum cognoscentis expediat seuerum an mitem concitatum an remissum aduersum gratiae an obnoxium neque ideo tamen eos probauerim qui scribendum quoque prohoemium nouissime putant nam ut conferri materiam omnem et quid quoque loco sit opus constare debet antequam dicere aut scribere ordiamur ita incipiendum ab iis quae prima sunt nam nec pingere quisquam aut fingere coepit a pedibus nec denique ars ulla consummatur ibi unde ordiendum est quid fiet alioqui si spatium componendi orationem stilo non fuerit nonne nos haec inuersa consuetudo deceperit inspicienda igitur materia est quo praecepimus ordine scribenda quo dicimus   ceterum causa omnis in qua pars altera agentis est altera recusantis aut unius rei controuersia constat aut plurium haec simplex dicitur illa coniuncta una controuersia est per se furti per se adulterii plures aut eiusdem generis ut in pecuniis repetundis aut diuersi ut si quis sacrilegii et homicidii simul accusetur quod nunc in publicis iudiciis non accidit quoniam praetor certa lege sortitur principum autem et senatus cognitionibus frequens est et populi fuit priuata quoque iudicia saepe unum iudicem habere multis et diuersis formulis solent nec aliae species erunt etiam si unus a duobus dumtaxat eandem rem atque ex eadem causa petet aut duo ab uno aut plures a pluribus quod accidere in hereditariis litibus interim scimus quia quamuis in multis personis causa tamen una est nisi si condicio personarum quaestiones uariauerit diuersum his tertium genus quod dicitur comparatiuum cuius rei tractatus in parte causae frequens est ut cum apud centumuiros post alia quaeritur et hoc uter dignior hereditate sit rarum est autem ut in foro iudicia propter id solum constituantur sicut diuinationes quae fiunt de accusatore constituendo et nonnumquam inter delatores uter praemium meruerit adiecerunt quidam numero mutuam accusationem antikathgoria uocatur aliis uidelicet succidere hanc quoque comparatiuo generi existimantibus cui similis erit petitionum inuicem diuersarum quod accidit uel frequentissime id si et ipsum uocari debet antikathgoria nam proprio caret nomine duo genera erunt eius alterum quo litigatores idem crimen inuicem intentant alterum quo aliud atque aliud cui et petitionum condicio par est cum apparuerit genus causae tum intuebimur negeturne factum quod intenditur an defendatur an alio nomine appelletur an a genere actionis repellatur unde sunt status   his inuentis intuendum deinceps hermagorae uidetur quid sit quaestio ratio iudicatio continens uel ut alii uocant firmamentum quaestio latius intellegitur omnis de qua in utramque partem uel in plures dici credibiliter potest in iudiciali autem materia dupliciter accipienda est altero modo quo dicimus multas quaestiones habere controuersiam quo etiam minores omnis complectimur altero quo significamus summam illam in qua causa uertitur de hac nunc loquor ex qua nascitur status an factum sit quid factum sit an recte factum sit has hermagoras et apollodorus et alii plurimi scriptores proprie quaestiones uocant theodorus ut dixi capita generalia sicut illas minores aut ex illis pendentes specialia nam et quaestionem ex quaestione nasci et speciem in species diuidi conuenit hanc igitur quaestionem ueluti principalem uocant zhthma ratio autem est qua id quod factum esse constat defenditur et cur non utamur eodem quo sunt usi omnes fere exemplo orestes matrem occidit hoc constat dicit se iuste fecisse status erit qualitatis quaestio an iuste fecerit ratio quod clytaemestra maritum suum patrem orestis occidit hoc aition dicitur krinomenon autem iudicatio an oportuerit uel nocentem matrem a filio occidi quidam diuiserunt aition et aitian ut esset altera propter quam iudicium constitutum est ut occisa clytaemestra altera qua factum defenditur ut occisus agamemnon sed tanta est circa uerba dissensio ut alii aitian causam iudicii aition autem facti uocent alii eadem in contrarium uertant latinorum quidam haec initium et rationem uocauerunt quidam utrumque eodem nomine appellant causa quoque ex causa id est aition ec aitiou nasci uidetur quale est occidit agamemnonem clytaemestra quia ille filiam communem immolauerat et captiuam paelicem  adducebat idem putant et sub una quaestione esse plures rationes ut si orestes et alteram adferat causam matris necatae quod responsis sit inpulsus quot autem causas faciendi totidem iudicationes nam et haec erit iudicatio an responsis parere debuerit sed et una causa plures habere quaestiones et iudicationes ut ego arbitror potest ut in eo qui cum adulteram deprensam occidisset adulterum qui tum effugerat postea in foro occidit causa enim est una adulter fuit quaestiones et iudicationes an illo tempore an illo loco licuerit occidere sed sicut cum sint plures quaestiones omnesque suos status habeant causae tamen status unus est ad quem referuntur omnia ita iudicatio maxime propria de qua pronuntiatur sunexon autem quod ut dixi continens alii firmamentum alii putant cicero firmissimam argumentationem defensoris et adpositissimam ad iudicationem quibusdam id uidetur esse post quod nihil quaeritur quibusdam id quod ad iudicationem firmissimum adfertur causa facti non in omnis controuersias cadit nam quae fuerit causa faciendi ubi factum negatur at ubi causa tractetur negant eodem loco esse iudicationem quo quaestionem idque et in rhetoricis cicero et in partitionibus dicit nam in coniectura est quaestio ex illo factum non factum an factum sit ibi ergo iudicatio ubi quaestio quia in eadem re prima quaestio et extrema disceptatio at in qualitate matrem orestes occidit recte non recte an recte occiderit quaestio nec statim iudicatio quando ergo illa patrem meum occiderat sed non ideo tu matrem debuisti occidere an debuerit hic iudicatio firmamentum autem uerbis ipsius ponam si uelit orestes dicere eius modi animum matris suae fuisse in patrem suum in se ipsum ac sorores in regnum in famam generis et familiae ut ab ea poenas liberi  potissimum sui petere debuerint utuntur alii et talibus exemplis qui bona paterna consumpserit ne contionetur in opera publica consumpsit quaestio an quisquis consumpserit prohibendus sit iudicatio an qui sic uel in causa militis arrunti qui lusium tribunum uim sibi inferentem interfecit quaestio an iure fecerit ratio quod is uim adferebat iudicatio an indemnatum an tribunum a milite occidi oportuerit alterius etiam status quaestionem alterius iudicationem putant quaestio qualitatis an recte clodium milo occiderit iudicatio coniecturalis an clodius insidias fecerit ponunt et illud saepe causam in aliquam rem dimitti quae non sit propria quaestionis et de ea iudicari a quibus multum dissentio nam et illa quaestio an omnes qui paterna bona consumpserint contione sint prohibendi habeat oportet suam iudicationem ergo non alia quaestio alia iudicatio erit sed plures quaestiones et plures iudicationes quid non in causa milonis ipsa coniectura refertur ad qualitatem nam si est insidiatus clodius sequitur ut recte sit occisus cum                                                  uero in aliquam rem missa causa est recessum est a quaestione quae erat et hic constituta quaestio ubi iudicatio est paulum in his secum etiam cicero dissentit nam in rhetoricis quem ad modum supra dixi hermagoran est secutus in topicis ex statu effectam contentionem krinomenon existimat idque trebatio qui iuris erat consultus adludens qua de re agitur appellat quibus id contineatur continentia quasi firmamenta defensionis quibus sublatis defensio nulla sit at in partitionibus oratoriis firmamentum quod opponitur defensioni quia continens quod primum sit ab accusatore dicatur ratio a reo ex rationis et firmamenti quaestione disceptatio sit iudicationum  uerius igitur et breuius qui statum et continens et iudicationem esse uoluerunt continens autem id esse quo sublato lis esse non possit hoc mihi uidentur utramque causam complexi et quod orestes matrem et quod clytaemestra agamemnonem occiderit idem iudicationem et statum consentire semper existimarunt neque enim aliud eorum rationi conueniens fuisset uerum haec adfectata subtilitas circa nomina rerum ambitiose laboret a nobis in hoc adsumpta solum ne parum diligenter inquisisse de opere quod adgressi sumus uideremur simplicius autem instituenti non est necesse per tam minutas rerum particulas rationem docendi concidere quo uitio multi quidem laborarunt praecipue tamen hermagoras uir alioqui subtilis et in plurimis admirandus tantum diligentiae nimium sollicitae ut ipsa eius reprehensio laude aliqua non indigna sit haec autem breuior et uel ideo lucidior multo uia neque discentem per ambages fatigabit nec corpus orationis in parua momenta diducendo consumet nam qui uiderit quid sit quod in controuersiam ueniat quid in eo et per quae uelit efficere pars diuersa quid nostra quod in primis est intuendum nihil eorum ignorare de quibus supra diximus poterit neque est fere quisquam modo non stultus atque ab omni prorsus usu dicendi remotus quin sciat et quid litem faciat quod ab illis causa uel continens dicitur et quae sit inter litigantes quaestio et de quo iudicari oporteat quae omnia idem sunt nam et de eo quaestio est quod in controuersiam uenit et de eo iudicatur de quo quaestio est sed non perpetuo intendimus in haec animum et cupiditate laudis utcumque adquirendae uel dicendi uoluptate euagamur quando uberior semper extra causam materia est quia in controuersia pauca sunt extra omnia et hic dicitur de iis quae accepimus illic de quibus uolumus nec tam hoc praecipiendum est ut quaestionem continens  iudicationem inueniamus nam id quidem facile est quam ut intueamur semper aut certe si digressi fuerimus saltem respiciamus ne plausum adfectantibus arma excidant theodori schola ut dixi omnia refert ad capita his plura intelleguntur uno modo summa quaestio item ut status altero ceterae quae ad summam referuntur tertio propositio cum adfirmatione ut dicimus caput rei est et apud menandrum kefalaion estin in uniuersum autem quidquid probandum est erit caput sed id maius aut minus et quoniam quae de his erant a scriptoribus artium tradita uerbosius etiam quam necesse erat exposuimus praeterea quae partes essent iudicialium causarum supra dictum est proximus liber a prima id est exordio incipiet  liber quartus prohoemium perfecto marcelle uitori operis tibi dicati tertio libro et iam quarta fere laboris parte transacta noua insuper mihi diligentiae causa et altior sollicitudo quale iudicium hominum emererer accessit adhuc enim uelut studia inter nos conferebamus et si parum nostra institutio probaretur a ceteris contenti fore domestico usu uidebamur ut tui meique filii formare disciplinam satis putaremus cum uero mihi domitianus augustus sororis suae nepotum delegauerit curam non satis honorem iudiciorum caelestium intellegam nisi ex hoc oneris quoque magnitudinem metiar quis enim mihi aut mores excolendi sit modus ut eos non inmerito probauerit sanctissimus censor aut studia ne fefellisse in iis uidear principem ut in omnibus ita in eloquentia quoque eminentissimum quod si nemo miratur poetas maximos saepe fecisse ut non solum initiis operum suorum musas inuocarent sed prouecti quoque longius cum ad aliquem grauiorem uenissent locum repeterent uota et uelut noua precatione uterentur mihi quoque profecto poterit ignosci si quod initio quo primum hanc materiam inchoaui non feceram nunc omnis in auxilium deos ipsumque in primis quo neque praesentius aliud nec studiis magis propitium numen est inuocem ut quantum nobis expectationis adiecit tantum ingenii adspiret dexterque ac uolens adsit et me qualem esse credidit faciat cuius mihi religionis non haec sola ratio quae maxima est sed alioqui sic procedit ipsum opus ut maiora praeteritis ac magis ardua sint quae  ingredior sequitur enim ut iudicialium causarum quae sunt maxime uariae atque multiplices ordo explicetur quod prohoemii sit officium quae ratio narrandi quae probationum fides seu proposita confirmamus siue contra dicta dissoluimus quanta uis in perorando seu reficienda breui repetitione rerum memoria est iudicis siue adfectus quod est longe potentissimum commouendi de quibus partibus singulis quidam separatim scribere maluerunt uelut onus totius corporis ueriti et sic quoque compluris de una quaque earum libros ediderunt quas ego omnis ausus contexere prope infinitum laborem prospicio et ipsa cogitatione suscepti muneris fatigor sed durandum est quia coepimus et si uiribus deficiemur animo tamen perseuerandum quod principium latine uel exordium dicitur maiore quadam ratione graeci uidentur prohoemium nominasse quia a nostris initium modo significatur illi satis clare partem hanc esse ante ingressum rei de qua dicendum sit ostendunt nam siue propterea quod oimh cantus est et citharoedi pauca illa quae antequam legitimum certamen inchoent emerendi fauoris gratia canunt prohoemium cognominauerunt oratores quoque ea quae prius quam causam exordiantur ad conciliandos sibi iudicum animos praelocuntur eadem appellatione signarunt siue quod oimon idem graeci uiam appellant id quod ante ingressum rei ponitur sic uocare est institutum certe prohoemium est quod apud iudicem dici prius quam causam cognouerit possit uitioseque in scholis facimus quod exordio semper sic utimur quasi causam iudex iam nouerit cuius rei licentia ex hoc est quod ante declamationem illa uelut imago litis exponitur sed in foro quoque  contingere istud principiorum genus secundis actionibus potest primis quidem raro umquam nisi forte apud eum cui res aliunde iam nota sit dicimus causa principii nulla alia est quam ut auditorem quo sit nobis in ceteris partibus accommodatior praeparemus id fieri tribus maxime rebus inter auctores plurimos constat si beniuolum attentum docilem fecerimus non quia ista non per totam actionem sint custodienda sed quia initiis praecipue necessaria per quae in animum iudicis ut procedere ultra possimus admittimur beniuolentiam aut a personis duci aut a causis accepimus sed personarum non est ut plerique crediderunt triplex ratio ex litigatore et aduersario et iudice nam exordium duci nonnumquam etiam ab actore causae solet quamquam enim pauciora de se ipso dicit et parcius plurimum tamen ad omnia momenti est in hoc positum si uir bonus creditur sic enim continget ut non studium aduocati uideatur adferre sed paene testis fidem quare in primis existimetur uenisse ad agendum ductus officio uel cognationis uel amicitiae maximeque si fieri poterit rei publicae aut alicuius certe non mediocris exempli quod sine dubio multo magis ipsis litigatoribus faciendum est ut ad agendum magna atque honesta ratione aut etiam necessitate accessisse uideantur sed ut praecipua in hoc dicentis auctoritas si omnis in subeundo negotio suspicio sordium aut odiorum aut ambitionis afuerit ita quaedam in his quoque commen                   datio tacita si nos infirmos inparatos inpares agentium contra ingeniis dixerimus qualia sunt pleraque messalae prohoemia est enim naturalis fauor pro laborantibus et iudex religiosus libentissime patronum audit quem iustitiae suae minime timet inde illa ueterum circa occultandam  eloquentiam simulatio multum ab hac nostrorum temporum iactatione diuersa uitandum etiam ne contumeliosi maligni superbi maledici in quemquam hominem ordinemue uideamur praecipueque eorum qui laedi nisi aduersa iudicum uoluntate non possint nam in iudicem ne quid dicatur non modo palam sed quod omnino intellegi possit stultum erat monere nisi fieret etiam partis aduersae patronus dabit exordio materiam interim cum honore si eloquentiam eius et gratiam nos timere fingendo ut ea suspecta sint iudici fecerimus interim per contumeliam sed hoc perquam raro ut asinius pro urbiniae heredibus labienum aduersarii patronum inter argumenta causae malae posuit negat haec prohoemia esse cornelius celsus quia sint extra litem sed ego cum auctoritate summorum oratorum magis ducor tum pertinere ad causam puto quidquid ad dicentem pertinet cum sit naturale ut iudices iis quos libentius audiunt etiam facilius credant ipsius autem litigatoris persona tractanda uarie est nam tum dignitas eius adlegatur tum commendatur infirmitas nonnumquam contingit relatio meritorum de quibus uerecundius dicendum erit sua quam aliena laudanti multum agit sexus aetas condicio ut in feminis senibus pupillis liberos parentis coniuges adlegantibus nam sola rectum quoque iudicem inclinat miseratio degustanda tamen haec prohoemio non consumenda aduersarii uero persona prope isdem omnibus sed e contrario ductis inpugnari solet nam et potentes sequitur inuidia et humiles abiectosque contemptus et turpes ac nocentes odium quae tria sunt ad alienandos iudicum animos potentissima neque haec dicere sat est quod datur etiam imperitis pleraque augenda ac minuenda ut expediet hoc enim oratoris est illa causae  iudicem conciliabimus nobis non tantum laudando eum quod et fieri cum modo debet et est tamen parti utrique commune sed si laudem eius ad utilitatem causae nostrae coniunxerimus ut adlegemus pro honestis dignitatem illi suam pro humilibus iustitiam pro infelicibus misericordiam pro laesis seueritatem et similiter cetera mores quoque si fieri potest iudicis uelim nosse nam prout asperi lenes iucundi graues duri remissi erunt aut adsumere in causam naturas eorum qua competent aut mitigare qua repugnabunt oportebit accidit autem interim hoc quoque ut aut nobis inimicus aut aduersariis sit amicus qui iudicat quae res utrique parti tractanda est ac nescio an etiam ei magis in quam uideatur propensior est enim nonnumquam prauus hic ambitus aduersus amicos aut pro iis quibuscum simultates gerant pronuntiandi faciendique iniuste ne fecisse uideantur fuerunt etiam quidam suarum rerum iudices nam et in libris obseruationum a septimio editis adfuisse ciceronem tali causae inuenio et ego pro regina berenice apud ipsam eam dixi similis hic quoque superioribus ratio est aduersarius enim fiduciam partis suae iactat patronus timet cognoscentis uerecundiam praeterea detrahenda uel confirmanda opinio si quam praecipue domo uidebitur iudex attulisse metus etiam nonnumquam est amouendus ut cicero pro milone ne arma pompei disposita contra se putarent laborauit nonnumquam adhibendus ut idem in uerrem facit sed adhibendi modus alter ille frequens et fauorabilis ne male sentiat populus romanus ne iudicia transferantur alter autem asper et rarus quo minatur corruptis accusationem et id quidem in consilio ampliore utcumque tutius nam et mali inhibentur et boni gaudent  apud singulos uero numquam suaserim nisi defecerint omnia quod si necessitas exiget non erit iam ex arte oratoria non magis quam appellare etiamsi id quoque saepe utile est aut antequam pronuntiet reum facere nam et minari et deferre etiam non orator potest si causa conciliandi nobis iudicis materiam dabit ex hac potissimum aliqua in usum principii quae maxime fauorabilia uidebuntur decerpi oportebit quo in loco uerginius fallitur qui theodoro placere tradit ut ex singulis quaestionibus singuli sensus in prohoemium conferantur nam ille non hoc dicit sed ad potentissimas quaestiones iudicem praeparandum in quo uitii nihil erat nisi in uniuersum id praeciperet quod nec omnis actio patitur nec omnis causa desiderat nam protinus a petitore primo loco dum ignota iudici lis est quo modo ex quaestionibus ducemus sententias nimirum res erunt indicandae prius demus aliquas nam id exiget ratio nonnumquam etiamne potentissimas omnis id est totam causam sic erit in prohoemio peracta narratio quid uero si ut frequenter accidit paulo est durior causa non beniuolentia iudicis petenda ex aliis partibus erit sed non ante conciliato eius animo nuda quaestionum committetur asperitas quae si recte semper initio dicendi tractarentur nihil prohoemio opus esset aliqua ergo nonnumquam quae erunt ad conciliandum nobis iudicem potentissima non inutiliter interim ex quaestionibus in exordio locabuntur quae sint porro in causis fauorabilia enumerare non est necesse quia et manifesta erunt cognita cuiusque controuersiae condicione et omnia colligi in tanta litium uarietate non possunt ut autem haec inuenire et augere ita quod laedit aut omnino repellere aut certe minuere ex causa  est miseratio quoque aliquando ex eadem uenit siue quid passi sumus graue siue passuri neque enim sum in hac opinione qua quidam ut eo distare prohoemium ab epilogo credam quod in hoc praeterita in illo futura dicantur sed quod in ingressu parcius et modestius praetemptanda sit iudicis misericordia in epilogo uero liceat totos effundere adfectus et fictam orationem induere personis et defunctos excitare et pignora reorum producere quae minus in exordiis sunt usitata sed haec quae supra dixi non mouere tantum uerum ex diuerso amoliri quoque prohoemio opus est ut autem nostrum miserabilem si uincamur exitum ita aduersariorum superbum si uicerint utile est credi sed ex iis quoque quae non sunt personarum nec causarum uerum adiuncta personis et causis duci prohoemia solent personis adplicantur non pignora modo de quibus supra dixi sed propinquitates amicitiae interim regiones etiam ciuitatesque et si quid aliud eius quem defendimus casu laedi potest ad causam extra pertinet tempus unde principium pro caelio locus unde pro deiotaro habitus unde pro milone opinio unde in uerrem deinceps ne omnia enumerentur fama iudiciorum expectatio uulgi nihil enim horum in causa est ad causam tamen pertinent adicit theophrastus ab oratione principium quale uidetur esse demosthenis pro ctesiphonte ut sibi dicere suo potius arbitrio liceat rogantis quam eo modo quem accusator actione praescripserit fiducia ipsa solet opinione adrogantiae laborare faciunt  fauorem et illa paene communia non tamen omittenda uel ideo ne occupentur optare abominari rogare sollicitum agere quia plerumque attentum iudicem facit si res agi uidetur noua magna atrox pertinens ad exemplum praecipue tamen si iudex aut sua uice aut rei publicae commouetur cuius animus spe metu admonitione precibus uanitate denique si id profuturum credemus agitandus est sunt et illa excitandis ad audiendum non inutilia si nos neque diu moraturos neque extra causam dicturos existiment docilem sine dubio et haec ipsa praestat attentio sed et illud si breuiter et dilucide summam rei de qua cognoscere debeat indicarimus quod homerus atque uergilius operum suorum principiis faciunt nam is eius rei modus est ut propositioni similior sit quam expositioni nec quo modo quidque sit actum sed de quibus dicturus sit orator ostendat nec uideo quod huius rei possit apud oratores reperiri melius exemplum quam ciceronis pro a cluentio animaduerti iudices                                                     omnem accusatoris orationem in duas diuisam esse partes quarum altera mihi niti et magno opere confidere uidebatur inuidia iam inueterata iudicii iuniani altera tantum modo consuetudinis causa timide et diffidenter attingere rationem ueneficii criminum qua de re lege est haec quaestio constituta id tamen totum respondenti facilius est quam proponenti quia hic admonendus iudex illic docendus est nec me quamquam magni auctores in hoc duxerint ut non semper facere attentum ac docilem iudicem uelim non quia nesciam id quod ab illis dicitur esse pro mala causa qualis ea sit non intellegi uerum quia istud non neglegentia iudicis contingit sed errore dixit enim aduersarius et fortasse persuasit nobis opus est eius diuersa opinione quae mutari  non potest nisi illum fecerimus ad ea quae dicemus docilem et intentum quid ergo est inminuenda quaedam et eleuanda et quasi contemnenda esse consentio ad remittendam intentionem iudicis quam aduersario praestat ut fecit pro ligario cicero quid enim agebat aliud ironia illa quam ut caesar minus se in rem tamquam non nouam intenderet quid pro caelio quam ut res expectatione minor uideretur uerum ex iis quae proposuimus aliud in alio genere causae desiderari palam est genera porro causarum plurimi quinque fecerunt honestum humile dubium uel anceps admirabile obscurum id est endocon adocon amfidocon paradocon dusparakolouqhton quibus recte uidetur adici turpe quod alii humili alii admirabili subiciunt admirabile autem uocant quod est praeter opinionem hominum constitutum in ancipiti maxime beniuolum iudicem in obscuro docilem in humili attentum parare debemus nam honestum quidem ad conciliationem satis per se ualet in admirabili et turpi remediis opus est et eo quidam exordium in duas diuidunt partis principium et insinuationem ut sit in principiis recta beniuolentiae et attentionis postulatio quae quia esse in turpi causae genere non possit insinuatio subrepat animis maxime ubi frons causae non satis honesta est uel quia res sit improba uel quia hominibus parum probetur aut si facie quoque ipsa premitur uel inuidiosa consistentis ex diuerso patroni aut patris uel miserabili senis caeci infantis et quidem quibus aduersus haec modis sit medendum uerbosius tradunt materiasque ipsi sibi fingunt et ad morem actionum prosecuntur sed hae cum oriantur ex causis quarum species consequi omnes non possumus nisi generaliter comprenduntur  in infinitum sunt extrahendae quare singulis consilium ex propria ratione nascetur illud in uniuersum praeceperim ut ab iis quae laedunt ad ea quae prosunt refugiamus si causa laborabimus persona subueniat si persona causa si nihil quod nos adiuuet erit quaeramus quid aduersarium laedat nam ut optabile est plus fauoris mereri sic proximum odii minus in iis quae negari non poterunt elaborandum ut aut minora quam dictum est aut alia mente facta aut nihil ad praesentem quaestionem pertinere aut emendari posse paenitentia aut satis iam punita uideantur ideoque agere aduocato quam litigatori facilius quia et laudat sine adrogantiae crimine et aliquando utiliter etiam reprehendere potest nam se quoque moueri interim finget ut pro rabirio postumo cicero dum aditum sibi ad aures faciat et auctoritatem induat uera sentientis quo magis credatur uel defendenti eadem uel neganti ideoque hoc primum intuemur litigatoris an aduocati persona sit utendum quotiens utrumque fieri potest nam id in schola liberum est in foro rarum ut sit idoneus suae rei quisque defensor declamaturus autem maxime positas in adfectibus causas propriis personis debet induere hi sunt enim qui mandari non possunt nec eadem ui perfertur alieni animi qua sui motus his etiam de causis insinuatione uidetur opus esse si aduersarii actio iudicum animos occupauit si dicendum apud fatigatos est quorum alterum promittendo nostras probationes et aduersas eludendo uitabimus alterum spe breuitatis et iis quibus attentum fieri iudicem docuimus et urbanitas oportuna reficit animos et undecumque petita iudicis uoluptas leuat taedium non inutilis etiam est ratio occupandi quae uidentur obstare ut cicero dicit scire se mirari quosdam quod is qui per tot  annos defenderit multos laeserit neminem ad accusandum uerrem descenderit deinde ostendit hanc ipsam esse sociorum defensionem quod schema prolhmyis dicitur id cum sit utile aliquando nunc a declamatoribus quibusdam paene semper adsumitur qui fas non putant nisi a contrario incipere negant apollodorum secuti tris esse de quibus supra diximus praeparandi iudicis partes sed multas species enumerant ut ex moribus iudicis ex opinionibus ad causam extra pertinentibus ex opinione de ipsa causa quae sunt prope infinitae tum iis ex quibus omnes controuersiae constant personis factis dictis causis temporibus locis occasionibus ceteris quas ueras esse fateor sed in haec genera reccidere nam si iudicem beniuolum attentum docilem habeo quid amplius debeam optare non reperio cum metus ipse qui maxime uidetur esse extra haec et attentum iudicem faciat et ab aduerso fauore deterreat uerum quoniam non est satis demonstrare discentibus quae sint in ratione prohoemii sed dicendum etiam quo modo perfici facillime possint hoc adicio ut dicturus intueatur cui apud quem pro quo contra quem quo tempore quo loco quo rerum statu qua uulgi fama dicendum sit quid iudicem sentire credibile sit antequam incipimus tum quid aut desideremus aut deprecemur ipsa illum natura eo ducet ut sciat quid primum dicendum sit at nunc omne quo coeperunt prohoemium putant et ut quidque succurrit utique si aliqua sententia blandiatur exordium multa autem sine dubio sunt et aliis partibus causae communia nihil tamen in quaque melius dicitur quam quod aeque bene dici alibi non possit multum gratiae exordio est quod  ab actione diuersae partis materiam trahit hoc ipso quod non compositum domi sed ibi atque ex re natum et facilitate famam ingenii auget et facie simplicis sumptique ex proximo sermonis fidem quoque adquirit adeo ut etiam si reliqua scripta atque elaborata sint tamen plerumque uideatur tota extemporalis oratio cuius initium nihil praeparati habuisse manifestum est frequentissime uero prohoemium decebit et sententiarum et compositionis et uocis et uultus modestia adeo ut in genere causae etiam indubitabili fiducia se ipsa nimium exerere non debeat odit enim iudex fere litigantis securitatem cumque ius suum intellegat tacitus reuerentiam postulat nec minus diligenter ne suspecti simus ulla parte uitandum est propter quod minime ostentari debet in principiis cura quia uidetur ars omnis dicentis contra iudicem adhiberi sed ipsum istud euitare summae artis nam id sine dubio ab omnibus et quidem optime praeceptum est uerum aliquatenus temporum condicione mutatur quia iam quibusdam in iudiciis maximeque capitalibus aut apud centumuiros ipsi iudices exigunt sollicitas et accuratas actiones contemnique se nisi in dicendo etiam diligentia appareat credunt nec doceri tantum sed etiam delectari uolunt et est difficilis huius rei moderatio quae tamen ita temperari potest ut uideamur accurate non callide dicere illud ex praeceptis ueteribus manet ne quod insolens uerbum ne audacius tralatum ne aut ab obsoleta uetustate aut poetica licentia sumptum in principio deprehendatur nondum enim recepti sumus et custodit nos recens audientium intentio magis conciliatis animis et iam calentibus haec libertas feretur maximeque cum in locos fuerimus ingressi quorum naturalis ubertas licentiam uerbi notari circumfuso nitore  non patitur nec argumentis autem nec locis nec narrationi similis esse in prohoemio debet oratio neque tamen deducta semper atque circumlita sed saepe simplici atque inlaboratae similis nec uerbis uultuque nimia promittens dissimulata enim et ut graeci dicunt anepifantos actio melius saepe                                                subrepit sed haec prout formari animum iudicum expediet turbari memoria uel continuandi uerba facultate destitui nusquam turpius cum uitiosum prohoemium possit uideri cicatricosa facies et pessimus certe gubernator qui nauem dum portu egreditur impegit modus autem principii pro causa nam breue simplices longius perplexae suspectaeque et infames desiderant ridendi uero qui uelut legem prohoemiis omnibus dederunt ut intra quattuor sensus terminarentur nec minus euitanda est inmodica eius longitudo ne in caput excreuisse uideatur et quo praeparare debet fatiget sermonem a persona iudicis auersum apostrofh dicitur quidam in totum a prohoemio summouent nonnulla quidem in hanc persuasionem ratione ducti nam prorsus esse hoc magis secundum naturam confitendum est ut eos adloquamur potissimum quos conciliare nobis studemus interim tamen et est prohoemio necessarius sensus aliquis et hic acrior fit atque uehementior ad personam derectus alterius quod si accidat quo iure aut qua tanta superstitione prohibeamur dare per hanc figuram sententiae uires neque enim istud scriptores artium quia non liceat sed quia non putent utile uetant ita si uincet utilitas propter eandem causam facere debebimus propter quam uetamur et demosthenes autem ad aeschinen orationem in prohoemio  conuertit et m tullius cum pro aliis quibusdam ad quos ei uisum est tum pro ligario ad tuberonem nam erat multo futura languidior si esset aliter figurata quod facilius cognoscet si quis totam illam partem uehementissimamcuius haec forma est habes igitur tubero quod est accusatori maxime optandum et ceteraconuertat ad iudicem tum enim uere auersa uideatur oratio et languescat uis omnis dicentibus nobis habet igitur tubero quod est accusatori maxime optandum illo enim modo pressit atque institit hoc tantum indicasset quod idem in demosthene si flexum illi mutaueris accidet quid non sallustius derecto ad ciceronem in quem ipsum dicebat usus est principio et quidem protinus grauiter et iniquo animo maledicta tua paterer m tulli sicut cicero fecerat in catilinam quo usque tandem abutere ac ne quis apostrofhn miretur idem cicero pro scauro ambitus reo quae causa est in commentariis nam bis eundem defendit prosopopoeia loquentis pro reo utitur pro rabirio uero postumo eodemque scauro reo repetundarum etiam exemplis pro cluentio ut modo ostendi partitione non tamen haec quia possunt bene aliquando fieri passim facienda sunt sed quotiens praeceptum uicerit ratio quo modo et similitudine dum breui et tralatione atque aliis tropis quae omnia cauti illi ac diligentes prohibent utemur interim nisi cui diuina illa pro ligario ironia de qua paulo ante dixeram displicet alia exordiorum uitia uerius tradiderunt quod in pluris causas accommodari potest uulgare dicitur id minus fauorabile aliquando tamen non inutiliter adsumimus magnis saepe oratoribus non euitatum quo et aduersarius uti potest commune appellatur quod aduersarius in suam  utilitatem deflectere potest commutabile quod causae non cohaeret separatum quod aliunde trahitur tralatum praeterea quod longum quod contra praecepta est quorum pleraque non principii modo sunt uitia sed totius orationis haec de prohoemio quotiens erit eius usus non semper autem est nam et superuacuum aliquando est si sit praeparatus satis etiam sine hoc iudex aut si res praeparatione non egeat aristoteles quidem in totum id necessarium apud bonos iudices negat aliquando tamen uti nec si uelimus eo licet cum iudex occupatus cum angusta sunt tempora cum maior potestas ab ipsa re cogit incipere contraque est interim prohoemii uis etiam non exordio nam iudices et in narratione nonnumquam et in argumentis ut attendant et ut faueant rogamus quo prodicus uelut dormitantes eos excitari putabat quale est tum c uarenus qui a familia anchariana occisus esthoc quaeso iudices diligenter attendite utique si multiplex causa est sua quibusque partibus danda praefatio est ut audite nunc reliqua et transeo nunc illuc sed in ipsis etiam probationibus multa funguntur prohoemii uice ut facit cicero pro cluentio dicturus contra censores pro murena cum se seruio excusat uerum id frequentius est quam ut exemplis confirmandum sit quotiens autem prohoemio fuerimus usi tum siue ad expositionem transibimus siue protinus ad probationem id debebit in principio postremum esse cui commodissime iungi initium sequentium poterit illa uero frigida et puerilis est  in scholis adfectatio ut ipse transitus efficiat aliquam utique sententiam et huius uelut praestigiae plausum petat ut ouidius lasciuire in metamorphosesin solet quem tamen excusare necessitas potest res diuersissimas in speciem unius corporis colligentem oratori uero quid est necesse surripere hanc transgressionem et iudicem fallere qui ut ordini rerum animum intendat etiam commonendus est peribit enim prima pars expositionis si iudex narrari nondum sciet quapropter ut non abrupte cadere in narrationem ita non obscure transcendere est optimum si uero longior sequetur ac perplexa magis expositio ad eam ipsam praeparandus iudex erit ut cicero saepius sed et hoc loco fecit paulo longius exordium rei demonstrandae repetam quod quaeso iudices ne moleste patiamini principiis enim cognitis multo facilius extrema intellegetis haec fere sunt mihi de exordio comperta  maxime naturale est et fieri frequentissime debet ut praeparato per haec quae supra dicta sunt iudice res de qua pronuntiaturus est indicetur ea est narratio in qua sciens transcurram subtiles nimium diuisiones quorundam plura eius genera facientium non enim solam uolunt esse illam negotii de quo apud iudices quaeritur expositionem sed personae ut m lollius palicanus humili loco picens loquax magis quam facundus loci ut oppidum est in hellesponto lampsacum iudices temporis ut uere nouo gelidus canis cum montibus umor liquitur causarum quibus historici frequentissime utuntur cum exponunt unde bellum seditio pestilentia praeter haec alias  perfectas alias inperfectas uocant quod quis ignorat adiciunt expositionem et praeteritorum esse temporum quae est frequentissima et praesentium qualis est ciceronis de discursu amicorum chrysogoni postquam est nominatus et futurorum quae solis dari uaticinantibus potest nam upotupwsis non est habenda narratio sed nos potioribus uacemus plerique semper narrandum putauerunt quod falsum esse pluribus coarguitur sunt enim ante omnia quaedam tam breues causae ut propositionem potius habeant quam narrationem id accidit aliquando utrique parti cum uel nulla expositio est uel de re constat de iure quaeritur ut apud centumuiros filius an frater debeat esse intestatae heres pubertas annis an habitu corporis aestimetur aut cum est quidem in re narrationi locus sed aut ante iudici nota sunt omnia aut priore loco recte exposita accidit aliquando alteri et saepius ab actore uel quia satis est proponere uel quia sic magis expedit satis est dixisse certam creditam pecuniam peto ex stipulatione legatum peto ex testamento diuersae partis expositio est cur ea non debeantur et satis est actori et magis expedit sic indicare dico ab horatio sororem suam interfectam namque et propositione iudex crimen omne cognoscit et ordo et causa facti pro aduersario magis est reus contra tunc narrationem subtrahet cum id quod obicitur neque negari neque excusari poterit sed in sola iuris quaestione consistet ut in eo qui cum pecuniam priuatam ex aede sacra surripuerit sacrilegii reus st confessio uerecundior est quam expositio non negamus  pecuniam de templo esse sublatam calumniatur tamen accusator actione sacrilegii cum priuata fuerit non sacra uos autem de hoc cognoscitis an sacrilegium sit admissum sed ut has aliquando non narrandi causas puto sic ab                                                         illis dissentio qui non existimant esse narrationem cum reus quod obicitur tantum negat in qua est opinione cornelius celsus qui condicionis huius esse arbitratur plerasque caedis causas et omnis ambitus ac repetundarum non enim putat esse narrationem nisi quae summam criminis de quo iudicium est contineat deinde fatetur ipse pro rabirio postumo narrasse ciceronem atqui ille et negauit peruenisse ad rabirium pecuniam qua de re erat quaestio constituta et in hac narratione nihil de crimine exposuit ego autem magnos alioqui secutus auctores duas esse in iudiciis narrationum species existimo alteram ipsius causae alteram in rerum ad causam pertinentium expositione non occidi hominem nulla narratio est conuenit sed erit aliqua et interim etiam longa contra argumenta eius criminis de ante acta uita de causis propter quas innocens in periculum deducatur aliis quibus incredibile id quod obicitur fiat neque enim accusator tantum hoc dicit occidisti sed quibus id probet narrat ut in tragoediis cum teucer ulixem reum facit aiacis occisi dicens inuentum eum in solitudine iuxta exanime corpus inimici cum gladio cruento non id modo ulixes respondet non esse a se id facinus admissum sed sibi nullas cum aiace inimicitias fuisse de laude inter ipsos certatum deinde subiungit quo modo in eam solitudinem uenerit iacentem exanimem sit conspicatus gladium e uulnere  extraxerit his subtexitur argumentatio sed ne illud quidem sine narratione est dicente accusatore fuisti in eo loco in quo tuus inimicus occisus est non fui dicendum enim ubi fuerit quare ambitus quoque causae et repetundarum hoc etiam plures huiusmodi narrationes habere poterunt quo plura crimina in quibus ipsa quidem neganda sunt sed argumentis expositione contraria resistendum est interdum singulis interdum uniuersis an reus ambitus male narrabit quos parentes habuerit quem ad modum ipse uixerit quibus meritis fretus ad petitionem descenderit aut qui repetundarum insimulabitur non et ante actam uitam et quibus de causis per prouinciam uniuersam uel accusatorem aut testem offenderit non inutiliter exponet quae si narratio non est ne illa quidem ciceronis pro cluentio prima cuius est initium a cluentius habitus nihil enim hic de ueneficio sed de causis quibus ei mater inimica sit dicit illae quoque sunt pertinentes ad causam sed non ipsius causae narrationes uel exempli gratia ut in uerrem de l domitio qui pastorem quod is aprum quem ipsi muneri optulerat exceptum esse a se uenabulo confessus esset in crucem sustulit uel discutiendi alicuius extrinsecus criminis ut pro rabirio postumo nam ut uentum alexandream est iudices haec una ratio a rege proposita postumo est seruandae pecuniae si curationem et quasi dispensationem regiam suscepisset uel augendi ut describitur iter uerris ficta interim narratio introduci solet uel ad concitandos iudices ut pro roscio circa chrysogonum cuius paulo ante habui  mentionem uel ad resoluendos aliqua urbanitate ut pro cluentio circa fratres caepasios interdum per digressionem decoris gratia qualis rursus in uerrem de proserpina in his quondam locis mater filiam quaesisse dicitur quae omnia eo pertinent ut appareat non utique non narrare eum qui negat sed illud ipsum non narrare quod negat ne hoc quidem simpliciter accipiendum quod est a me positum superuacuam esse narrationem rei quam iudex nouerit quod sic intellegi uolo si non modo factum quid sit sciet sed ita factum etiam ut nobis expedit opinabitur neque enim narratio in hoc reperta est ut tantum cognoscat iudex sed aliquanto magis ut consentiat quare etiam si non erit docendus sed aliquo modo adficiendus narrabimus cum praeparatione quadam scire quidem eum in summam quid acti sit tamen rationem quoque facti cuiusque cognoscere ne grauetur interim propter aliquem in consilium adhibitum nos repetere illa simulemus interim ut rei quae ex aduerso proponatur iniquitatem omnes etiam circumstantes intellegant in quo genere plurimis figuris erit uarianda expositio ad effugiendum taedium nota audientis sicut meministi et fortasse superuacuum fuerit hic commorari sed quid ego diutius cum tu optime noris illud quale sit tu scias et his similia alioqui si apud iudicem cui nota causa est narratio semper uidetur superuacua potest uideri non semper esse etiam ipsa actio necessaria alterum est de quo frequentius quaeritur an sit utique narratio prohoemio subicienda quod qui opinantur non possunt uideri nulla ratione ducti nam cum prohoemium  idcirco comparatum sit ut iudex ad rem accipiendam fiat conciliatior docilior intentior et probatio nisi causa prius cognita non possit adhiberi protinus iudex notitia rerum instruendus uidetur sed hoc quoque interim mutat condicio causarum nisi forte m tullius in oratione pulcherrima quam pro milone scriptam reliquit male distulisse narrationem uidetur tribus praepositis quaestionibus aut profuisset exponere quo modo insidias miloni fecisset clodius si reum qui a se hominem occisum fateretur defendi omnino fas non fuisset aut si iam praeiudicio senatus damnatus esset milo aut si cn pompeius qui praeter aliam gratiam iudicium etiam militibus armatis cluserat tamquam aduersus ei timeretur ergo hae quoque quaestiones uim prohoemii optinebant cum omnes iudicem praepararent sed pro uareno quoque postea narrauit quam obiecta diluit quod fiet utiliter quotiens non repellendum tantum erit crimen sed etiam transferendum ut his prius defensis uelut initium sit alium culpandi narratio ut in armorum ratione antiquior cauendi quam ictum inferendi cura est erunt quaedam causae neque id raro crimine quidem de quo cognitio est faciles ad diluendum sed multis ante actae uitae flagitiis et grauibus oneratae quae prius amouenda sunt ut propitius iudex defensionem ipsius negotii cuius propria quaestio est audiat ut si defendendus sit m caelius nonne optime patronus occurrat prius conuiciis luxuriae petulantiae  inpudicitiae ueneficii in quibus solis omnis ciceronis uersatur oratio tum deinde narret de bonis pallae totamque de ui explicet causam quae est ipsius actione defensa sed nos ducit scholarum consuetudo in quibus certa quaedam ponuntur quae themata dicimus praeter quae nihil est diluendum ideoque narratio prohoemio semper subiungitur inde libertas declamatoribus ut etiam secundo partis suae loco narrare uideantur nam cum pro petitore dicunt et expositione tamquam priores agant uti solent et contradictione tamquam respondeant idque fit recte nam cum sit declamatio forensium actionum meditatio cur non in utrumque protinus locum exerceat cuius rationis ignari ex more cui adsuerunt nihil in foro putant esse mutandum sed in scholasticis quoque nonnumquam euenit ut pro narratione sit propositio nam quid exponet quae zelotypum malae tractationis accusat aut qui cynicum apud censores reum de moribus facit cum totum crimen uno uerbo in qualibet actionis parte posito satis indicetur sed haec hactenus nunc quae sit narrandi ratio subiungam narratio est rei factae aut ut factae utilis ad persuadendum expositio uel ut apollodorus finit oratio docens auditorem quid in controuersia sit eam plerique scriptores maximeque qui sunt ab isocrate uolunt esse lucidam breuem ueri similem neque enim refert an pro lucida perspicuam pro ueri simili probabilem credibilemue dicamus eadem nobis placet diuisio quamquam et aristoteles ab isocrate parte in una dissenserit praeceptum breuitatis inridens tamquam necesse sit  longam esse aut breuem expositionem nec liceat ire per medium theodorei quoque solam relinquant ultimam partem quia nec breuiter utique nec dilucide semper sit utile exponere quo diligentius distinguenda sunt singula ut quid quoque loco prosit ostendam narratio est aut tota pro nobis aut tota pro aduersariis aut mixta ex utrisque si erit tota pro nobis contenti sumus                                                his tribus partibus per quas efficitur quo facilius iudex intellegat meminerit credat nec quisquam reprensione dignum putet quod proposuerim eam quae sit tota pro nobis debere esse ueri similem cum uera sit sunt enim plurima uera quidem sed parum credibilia sicut falsa quoque frequenter ueri similia quare non minus laborandum est ut iudex quae uere dicimus quam quae fingimus credat sunt quidem hae quas supra retuli uirtutes aliarum quoque partium nam et per totam actionem uitanda est obscuritas et modus ubique custodiendus et credibilia esse oportet omnia quae dicuntur maxime tamen haec in ea parte custodienda sunt quae prima iudicem docet in qua si acciderit ut aut non intellegat aut non meminerit aut non credat frustra in reliquis laborabimus erit autem narratio aperta ac dilucida si fuerit primum exposita uerbis propriis et significantibus et non sordidis quidem non tamen exquisitis et ab usu remotis tum distincta rebus personis temporibus locis causis ipsa etiam pronuntiatione in hoc accommodata ut iudex quae dicentur quam facillime accipiat quae quidem uirtus neglegitur a plurimis qui ad clamorem dispositae uel etiam forte circumfusae multitudinis compositi non ferunt illud intentionis silentium nec sibi diserti uidentur nisi omnia tumultu et  uociferatione concusserint rem indicare sermonis cotidiani et in quemcumque etiam indoctorum cadentis existimant cum interim quod tamquam facile contemnunt nescias praestare minus uelint an possint neque enim aliud in eloquentia cuncta experti difficilius reperient quam id quod se dicturos fuisse omnes putant postquam audierunt quia non bona iudicant esse illa sed uera tum autem optime dicit orator cum uidetur uera dicere at nunc uelut campum nacti expositionis hic potissimum et uocem flectunt et ceruicem reponunt et bracchium in latus iactant totoque et rerum et uerborum et compositionis genere lasciuiunt deinde quod sit monstro simile placet actio causa non intellegitur uerum haec omittamus ne minus gratiae praecipiendo recta quam offensae reprendendo praua mereamur breuis erit narratio ante omnia si inde coeperimus rem exponere unde ad iudicem pertinet deinde si nihil extra causam dixerimus tum etiam si reciderimus omnia quibus sublatis neque cognitioni quicquam neque utilitati detrahatur solet enim quaedam esse partium breuitas quae longam tamen efficit summam in portum ueni nauem prospexi quanti ueheret interrogaui de pretio conuenit conscendi sublatae sunt ancorae soluimus oram profecti sumus nihil horum dici celerius potest sed sufficit dicere e portu nauigaui et quotiens exitus rei satis ostendit priora debemus hoc esse contenti quo reliqua intelleguntur quare cum dicere liceat est mihi filius iuuenis omnia illa superuacua cupidus ego liberorum uxorem duxi natum filium sustuli educaui in adulescentiam perduxi ideoque graecorum aliqui aliud circumcisam expositionem id est suntomon aliud breuem putauerunt quod illa superuacuis careret haec posset aliquid ex necessariis desiderare nos autem breuitatem in hoc ponimus non ut minus sed ne plus  dicatur quam oporteat nam iterationes quidem et tautologias et perissologias quas in narratione uitandas quidam scriptores artium tradiderunt transeo sunt enim haec uitia non tantum breuitatis gratia refugienda non minus autem cauenda erit quae nimium corripientes omnia sequitur obscuritas satiusque aliquid narrationi superesse quam deesse nam superuacua cum taedio dicuntur necessaria cum periculo subtrahuntur quare uitanda est etiam illa sallustiana quamquam in ipso uirtutis optinet locum breuitas et abruptum sermonis genus quod otiosum fortasse lectorem minus fallat audientem transuolat nec dum repetatur expectat cum praesertim lector non fere sit nisi eruditus iudicem rura plerumque in decurias mittant de eo pronuntiaturum quod intellexerit ut fortasse ubique in narratione tamen praecipue media haec tenenda sit uia dicendi quantum opus est et quantum satis est quantum opus est autem non ita solum accipi uolo quantum ad indicandum sufficit quia non inornata debet esse breuitas alioqui sit indocta nam et fallit uoluptas et minus longa quae delectant uidentur ut amoenum ac molle iter etiamsi est spatii amplioris minus fatigat quam durum aridumque compendium neque mihi umquam tanta fuerit cura breuitatis ut non ea quae credibilem faciunt expositionem inseri uelim simplex enim et undique praecisa non tam narratio uocari potest quam confessio sunt porro multae condicione ipsa rei longae narrationes quibus extrema ut praecepi prohoemii parte ad intentionem praeparandus est iudex deinde curandum ut omni arte uel ex spatio eius detrahamus aliquid uel ex taedio ut minus longa sit efficiemus quae poterimus differendo non tamen sine mentione eorum quae differemus quas causas occidendi habuerit quos adsumpserit conscios quem ad  modum disposuerit insidias probationis loco dicam quaedam uero ex ordine praetermittenda quale est apud ciceronem moritur fulcinius multa enim quae sunt in re quia remota sunt a causa praetermittam et partitio taedium leuat dicam quae acta sint ante ipsum rei contractum dicam quae in re ipsa dicam quae postea ita tres potius modicae narrationes uidebuntur quam una longa interim expediet expositionem breui interfatione distinguere audistis quae ante acta sunt accipite nunc quae insecuntur reficietur enim iudex priorum fine et se uelut ad nouum rursus initium praeparabit si tamen adhibitis quoque his artibus in longum exierit ordo rerum erit non inutilis in extrema parte commonitio quod cicero etiam in breui narratione fecit adhuc caesar q ligarius omni culpa caret domo est egressus non modo nullum ad bellum sed ne ad minimam quidem belli suspicionem et cetera credibilis autem erit narratio ante omnia si prius consuluerimus nostrum animum ne quid naturae dicamus aduersum deinde si causas ac rationes factis praeposuerimus non omnibus sed de quibus quaeritur si personas conuenientes iis quae facta credi uolemus constituerimus ut furti reum cupidum adulterii libidinosum homicidii temerarium uel his contraria si defendemus praeterea loca tempora et similia est autem quidam et ductus rei credibilis qualis in comoediis etiam et in mimis aliqua enim naturaliter secuntur et cohaerent ut si bene priora narraueris iudex ipse quod postea sis narraturus expectet ne illud quidem fuerit inutile semina quaedam probationum spargere uerum sic ut narrationem esse meminerimus non probationem nonnumquam tamen etiam argumento aliquo confirmabimus  quod proposuerimus sed simplici et breui ut in ueneficiis sanus bibit statim concidit liuor ac tumor confestim est insecutus hoc faciunt et illae praeparationes cum reus dicitur robustus armatus paratus contra infirmos inermis securos omnia denique quae probatione tractaturi sumus personam causam locum tempus instrumentum occasionem narratione delibabimus aliquando si destituti fuerimus his etiam fatebimur uix esse credibile sed uerum et hoc maius habendum scelus nescire nos quo modo factum sit aut quare mirari sed probaturos optimae uero praeparationes erunt quae latuerint ut a cicerone sunt quidem utilissime praedicta omnia per quae miloni clodius non clodio milo insidiatus esse uideatur plurimum tamen facit illa callidissima simplicitatis imitatio milo autem cum in senatu fuisset eo die quoad senatus est dimissus domum uenit calceos et uestimenta mutauit paulisper dum se uxor ut fit comparat commoratus est quam nihil festinato nihil praeparato fecisse uidetur milo quod non solum rebus ipsis uir eloquentissimus quibus moras et lentum profectionis ordinem ducit sed uerbis etiam uulgaribus et cotidianis et arte occulta consecutus est quae si aliter dicta essent strepitu ipso iudicem ad custodiendum patronum excitassent frigida uidentur ista plerisque sed hoc ipso manifestum     est quo modo iudicem fefellerit quod uix a lectore deprenditur haec sunt quae credibilem faciant expositionem nam id quidem ne qua contraria aut repugnantia in narratione dicamus si cui praecipiendum est is reliqua frustra docetur etiam si quidam scriptores artium hoc quoque tamquam occultum et a se prudenter erutum tradunt  his tribus narrandi uirtutibus adiciunt quidam magnificentiam quam megaloprepeian uocant quae neque in omnes causas cadit nam quid in plerisque iudiciis priuatis de certa credita locato et conducto interdictis habere loci potest supra modum se tollens oratio neque semper est utilis ut uel proximo exemplo miloniano patet et meminerimus multas esse causas in quibus confitendum excusandum summittendum sit quod exponimus quibus omnibus aliena est illa magnificentiae uirtus quare non magis proprium narrationis est magnifice dicere quam miserabiliter inuidiose grauiter dulciter urbane quae cum suo quoque loco sint laudabilia non sunt huic parti proprie adsignata et uelut dedita illa quoque ut narrationi apta ita ceteris quoque partibus communis est uirtus quam theodectes huic uni proprie dedit non enim magnificam modo uult esse uerum etiam iucundam expositionem sunt qui adiciant his euidentiam quae enargeia graece uocatur neque ego quemquam deceperim ut dissimulem ciceroni quoque plures partes placere nam praeterquam planam et breuem et credibilem uult esse euidentem moratam cum dignitate sed in oratione morata debent esse omnia cum dignitate quae poterunt euidentia in narratione quantum ego intellego est quidem magna uirtus cum quid ueri non dicendum sed quodammodo etiam ostendendum est sed subici perspicuitati potest quam quidam etiam contrariam interim putauerunt quia in quibusdam causis obscuranda ueritas esset quod est ridiculum nam qui obscurare uult narrat falsa pro ueris  et in iis quae narrat debet laborare ut uideantur quam euidentissima sed quatenus etiam forte quadam peruenimus ad difficilius narrationum genus iam de iis loquamur in quibus res contra nos erit quo loco nonnulli praetereundam narrationem putauerunt et sane nihil est facilius nisi prorsus totam causam omnino non agere sed si aliqua iusta ratione huiusmodi susceperis litem cuius artis est malam esse causam silentio confiteri nisi forte tam hebes futurus est iudex ut secundum id pronuntiet quod sciet narrare te noluisse neque infitias eo in narratione ut aliqua neganda aliqua adicienda aliqua mutanda sic aliqua etiam tacenda sed tacenda quae tacere oportebit et liberum erit quod fit nonnumquam breuitatis quoque gratia quale illud est respondit quae ei uisum est distinguamus igitur genera causarum namque in iis in quibus non de culpa quaeretur sed de actione etiam si erunt contra nos themata confiteri nobis licebit pecuniam de templo sustulit sed priuatam ideoque sacrilegus non est uirginem rapuit non tamen optio patri dabitur ingenuum stuprauit et stupratus se suspendit non tamen ideo stuprator capite ut causa mortis punietur sed decem milia quae poena stupratori constituta est dabit uerum in his quoque confessionibus est aliquid quo inuidia quam expositio aduersarii fecit detrahi possit cum etiam serui nostri de peccatis suis mollius loquantur quaedam enim quasi non narrantes mitigabimus non quidem ut aduersarius dicit consilium furti in templum attulit nec diu captauit eius rei tempus sed occasione et absentia custodum  corruptus et pecunia quae nimium in animis hominum potest uictus est sed quid refert peccauit et fur est nihil attinet id defendere cuius poenam non recusamus interim quasi damnemus ipsi uis te dicam uino inpulsum errore lapsum nocte deceptum uera sunt ista fortasse tu tamen ingenuum stuprasti solue decem milia nonnumquam propositione praemuniri potest causa deinde exponi contraria sunt omnia tribus filiis qui in mortem patris coniurarant sortiti nocte singuli per ordinem cum ferro cubiculum intrarunt patre dormiente cum occidere eum nemo potuisset excitato omnia indicarunt si tamen pater qui diuisit patrimonium et reos parricidii defendit sic agat quod contra legem sufficit parricidium obicitur iuuenibus quorum pater uiuit atque etiam liberis suis adest ordinem rei narrare quid necesse est cum ad legem nihil pertineat sed si confessionem culpae meae exigitis ego fui pater durus et patrimonii quod iam melius ab his administrari poterat tenax custos deinde subiciat stimulatos ab iis quorum indulgentiores parentes erant semper tamen eum habuisse animum qui sit euentu deprensus ut occidere patrem non possent neque enim iure iurando opus fuisse si alioqui hoc mentis habuissent nec sorte nisi quod se quisque eximi uoluerit omnia haec qualiacumque placidioribus animis accipientur illa breui primae propositionis defensione mollita at cum quaeritur an factum sit uel quale factum sit licet omnia contra nos sint quo modo tamen euitare expositionem salua causae ratione possumus narrauit accusator neque ita ut quae essent acta tantum indicaret sed adiecit  inuidiam rem uerbis exasperauit accesserunt probationes peroratio incendit et plenos irae reliquit expectat naturaliter iudex quid narretur a nobis si nihil exponimus illa esse quae aduersarius dixit et talia qualia dixit credat necesse est quid ergo eadem exponemus si de qualitate agetur cuius tum demum quaestio est cum de re constat eadem sed non eodem modo alias causas aliam mentem aliam rationem dabo uerbis eleuare quaedam licebit luxuria liberalitatis auaritia parsimoniae neglegentia simplicitatis nomine lenietur uultu denique uoce habitu uel fauoris aliquid uel miserationis merebor solet nonnumquam mouere lacrimas ipsa confessio atque ego libenter interrogem sint illa defensuri quae non narrauerint necne nam si neque defenderint neque narrauerint tota causa prodetur at si defensuri sunt proponere certe plerumque id quod confirmaturi sumus oportet cur ergo non exponamus quod et dilui potest et ut hoc contingat utique indicandum est aut quid inter probationem et narrationem interest nisi quod narratio est probationis continua propositio rursus probatio narrationi congruens confirmatio uideamus ergo num expositio haec longior demum esse debeat et paulo uerbosior praeparatione et quibusdam argumentis argumentis dico non argumentatione cui tamen plurimum conferet frequens adfirmatio effecturos nos quod dicimus non posse uim rerum ostendi prima expositione expectent et opiniones suas differant et bene sperent denique utique narrandum est quidquid aliter quam aduersarius exposuit narrari potest aut etiam prohoemia sunt in his causis superuacua quae quid magis agunt quam ut cognitioni  rerum accommodatiorem iudicem faciant atqui constabit nusquam esse eorum maiorem usum quam ubi animus iudicis ab aliqua contra nos insita opinione flectendus est coniecturales autem causae in quibus de facto quaeritur non tam saepe rei de qua iudicium est quam eorum per quae res colligenda est expositionem habent quae cum accusator suspiciose narret reus leuare suspicionem debeat aliter ab hoc atque ab illo ad iudicem perferri oportet at enim quaedam argumenta turba ualent diducta leuiora sunt id quidem non eo pertinet ut quaeratur an narrandum sed quo modo narrandum sit nam et congerere plura in expositione quid prohibet si id utile est causae et promittere sed et diuidere narrationem et probationes subiungere partibus atque ita transire ad sequentia namque ne iis quidem accedo qui semper eo putant ordine quo quid actum sit esse narrandum sed eo malo narrare quo expedit quod fieri plurimis figuris licet nam et aliquando nobis excidisse simulamus cum quid utiliore loco reducimus et interim nos reddituros relicum ordinem testamur quia sic futura sit causa lucidior interim re exposita subiungimus causas quae antecesserunt neque enim est una lex defensionis certumque                            praescriptum pro re pro tempore intuenda quae prosint atque ut erit uulnus ita uel curandum protinus uel si curatio differri potest interim deligandum nec saepius narrare duxerim nefas quod cicero pro cluentio fecit estque non concessum modo sed aliquando etiam necessarium ut in causis repetundarum omnibusque quae simplices non sunt amentis est enim superstitione praeceptorum contra rationem  causae trahi narrationem ideo ante probationes ponere est institutum ne iudex qua de re quaeratur ignoret cur igitur si singula probanda aut refellenda erunt non singula etiam narrentur me certe quantacumque nostris experimentis habenda est fides fecisse hoc in foro quotiens ita desiderabat utilitas probantibus et eruditis et iis qui iudicabant scio et quod non adroganter dixerim quia sunt plurimi quibuscum egi qui me refellere possint si mentiar fere ponendae a me causae officium exigebatur neque ideo tamen non saepius id facere oportebit ut rerum ordinem sequamur quaedam uero etiam turpiter conuertuntur ut si peperisse narres deinde concepisse apertum testamentum deinde signatum in quibus si id quod posterius est dixeris de priore tacere optimum palam est enim praecessisse sunt quaedam et falsae expositiones quarum in foro duplex genus est alterum quod instrumentis adiuuatur ut p clodius fiducia testium qua nocte incestum romae commiserat interamnae se fuisse dicebat alterum quod est tuendum dicentis ingenio id interim ad solam uerecundiam pertinet unde etiam mihi uidetur dici color interim ad quaestionem sed utrumcumque erit prima sit curarum ut id quod fingemus fieri possit deinde ut et personae et loco et tempori congruat et credibilem rationem et ordinem habeat si continget etiam uerae alicui rei cohaereat aut argumento quod sit in causa confirmetur nam quae tota extra rem petita sunt mentiendi licentiam produnt curandum praecipue quod fingentibus frequenter excidit ne qua inter se pugnent quaedam enim partibus blandiuntur sed in summam non consentiunt praeterea ne iis quae uera esse constabit  aduersa sint in schola etiam ne color extra themata quaeratur utrubique autem orator meminisse debebit actione tota quid finxerit quoniam solent excidere quae falsa sunt uerumque est illud quod uulgo dicitur mendacem memorem esse oportere sciamus autem si de nostro facto quaeratur unum nobis aliquid esse dicendum si de alieno mittere in plura suspiciones licere est tamen quibusdam scholasticis controuersiis in quibus ponitur aliquem non respondere quod interrogatur libertas omnia enumerandi quae responderi potuissent fingenda uero meminerimus ea quae non cadant in testem sunt autem haec quae a nostro ducuntur animo cuius ipsi tantum conscii sumus item quod a defunctis nec hoc enim est qui neget itemque ab eo cui idem expediet is enim non negabit ab aduersario quoque qua non est habiturus in negando fidem somniorum et superstitionum colores ipsa iam facilitate auctoritatem perdiderunt non est autem satis in narratione uti coloribus nisi per totam actionem consentiant cum praesertim quorundam probatio sola sit in adseueratione et perseuerantia ut ille parasitus qui ter abdicatum a diuite iuuenem et absolutum tamquam suum filium adserit habebit quidem colorem quo dicat et paupertatem sibi causam exponendi fuisse et ideo a se parasiti personam esse susceptam quia in illa domo filium haberet et ideo illum innocentem ter abdicatum quia filius abdicantis non esset nisi tamen in omnibus uerbis et amorem patrium atque hunc quidem ardentissimum ostenderit et odium diuitis et metum pro iuuene quem periculose mansurum in illa domo in qua tam inuisus sit sciat suspicione subiecti petitoris non carebit euenit aliquando in scholasticis controuersiis quod in foro an possit accidere dubito ut eodem colore utraque pars  utatur deinde eum pro se quaeque defendat ut in illa controuersia uxor marito dixit appellatam se de stupro a priuigno et sibi constitutum tempus et locum eadem contra filius detulit de nouerca edito tantum alio tempore ac loco pater in eo quem uxor praedixerat filium inuenit in eo quem filius uxorem illam repudiauit qua tacente filium abdicat nihil dici potest pro iuuene quod non idem sit pro nouerca ponentur tamen etiam communia deinde ex personarum comparatione et indicii ordine et silentio repudiatae argumenta ducentur ne illud quidem ignorare oportet quaedam esse quae colorem non recipiant sed tantum defendenda sint qualis est ille diues qui statuam pauperis inimici flagellis cecidit et reus est iniuriarum nam factum eius modestum esse nemo dixerit fortasse ut sit tutum optinebit quod si pars expositionis pro nobis pars contra nos erit miscenda sit an separanda narratio cum ipsa causae condicione deliberandum est nam si plura sunt quae nocent quae prosunt obruentur itaque tunc diuidere optimum erit et iis quae partem nostram adiuuabunt expositis et confirmatis aduersus reliqua uti remediis de quibus supra dictum est si plura proderunt etiam coniungere licebit ut quae obstant in mediis uelut auxiliis nostris posita minus habeant uirium quae tamen non erunt nuda ponenda sed ut et nostra aliqua argumentatione firmemus et diuersa cur credibilia non sint adiciamus quia nisi distinxerimus uerendum est ne bona nostra permixtis malis inquinentur illa quoque de narratione praecipi solent ne qua ex ea fiat excursio ne auertatur a iudice sermo ne alienae personae uocem demus ne argumentemur adiciunt quidam etiam ne utamur adfectibus quorum pleraque sunt frequentissime custodienda immo numquam nisi ratio coegerit mutanda  ut sit expositio perspicua et breuis nihil quidem tam raro poterit habere rationem quam excursio nec umquam debebit esse nisi breuis et talis ut ui quadam uideamur adfectus uelut recto itinere depulsi qualis est ciceronis circa nuptias sasiae o mulieris scelus incredibile et praeter hanc unam in omni uita inauditum o libidinem effrenatam et indomitam o audaciam singularem nonne timuisse si minus uim deorum hominumque famam at illam ipsam noctem facesque illas nuptiales non limen cubiculi non cubile filiae non parietes denique ipsos superiorum testes nuptiarum sermo uero auersus a iudice et breuius indicat interim et coarguit magis qua de re idem quod in prohoemio dixeram sentio sicut de prosopopoeia quoque qua tamen non seruius modo sulpicius utitur pro aufidia somnone te languidum an graui lethargo putem pressum sed m quoque tullius circa nauarchos nam ea quoque rei expositio est ut adeas tantum dabis et reliqua quid pro cluentio staieni bulbique conloquium nonne ad celeritatem plurimum et ad fidem confert quae ne fecisse inobseruantia quadam uideatur quamquam hoc in illo credibile non est in partitionibus praecipit ut habeat narratio suauitatem admirationes expectationes exitus inopinatos conloquia personarum omnes adfectus argumentabimur in narratione ut dixi numquam argumentum ponemus aliquando quod facit pro ligario cicero cum dicit sic eum prouinciae praefuisse ut illi pacem esse expediret inseremus expositioni  et breuem cum res poscet defensionem et rationem factorum neque enim narrandum est tamquam testi sed tamquam patrono rei ordo per se talis est q ligarius legatus c considio profectus quid ergo m tullius q enim inquit ligarius cum esset nulla belli suspicio legatus in africam c considio profectus est et alibi non modo nullum ad bellum sed ne ad minimam quidem suspicionem belli et cum esset indicaturo satis q ligarius nullo se inplicari negotio passus est adiecit domum spectans ad suos redire cupiens ita quod exponebat et ratione fecit credibile et adfectu quoque impleuit quo magis miror eos qui non putant utendum in narratione adfectibus qui si hoc dicunt non diu neque ut in epilogo mecum sentiunt effugiendae sunt enim morae ceterum cur ego iudicem nolim dum doceo etiam mouere                          cur quod in summa sum actionis petiturus non in primo statim rerum ingressu si fieri potest consequar cum praesertim etiam in probationibus faciliorem sim animum eius habiturus occupatum uel ira uel miseratione an non m tullius circa uerbera ciuis romani omnis breuissime mouit adfectus non solum condicione ipsius loco iniuriae genere uerberum sed animi quoque commendatione summum enim uirum ostendit qui cum uirgis caederetur non ingemuerit non rogauerit sed tantum ciuem se romanum esse cum inuidia caedentis et fiducia iuris clamauerit quid philodami casum nonne cum per totam expositionem  incendit inuidia tum in supplicio ipso lacrimis impleuit cum flentis non tam narraret quam ostenderet patrem de morte filii filium de patris quid ulli epilogi possunt magis habere miserabile serum est enim aduocare iis rebus adfectum in peroratione quas securus narraueris adsueuit illis iudex iamque eas sine motu mentis accipit quibus commotus nouis non est et difficile est mutare habitum animi semel constitutum ego uero neque enim dissimulabo iudicium meum quamquam id quod sum dicturus exemplis magis quam praeceptis ullis continetur narrationem ut si ullam partem orationis omni qua potest gratia et uenere exornandam puto sed plurimum refert quae sit natura eius rei quam exponimus in paruis ergo quales sunt fere priuatae sit ille pressus et uelut adplicitus rei cultus in uerbis summa diligentia quae in locis impetu feruntur et circumiectae orationis copia latent hic expressa et ut uult zenon sensu tincta esse debebunt compositio dissimulata quidem sed tamen quam iucundissima figurae non illae poeticae et contra rationem loquendi auctoritate ueterum receptae nam debet esse quam purissimus sermo sed quae uarietate taedium effugiant et mutationibus animum leuent ne in eundem casum similem compositionem pares elocutionum tractus incidamus caret enim ceteris lenociniis expositio et nisi commendetur hac uenustate iaceat necesse est nec in ulla parte intentior est iudex eoque nihil recte dictum perit praeterea nescio quo modo etiam credit facilius quae audienti iucunda sunt et uoluptate ad fidem ducitur ubi uero maior res erit et  atrocia inuidiose et tristia miserabiliter dicere licebit non ut consumantur adfectus sed ut tamen uelut primis lineis designentur ut plane qualis futura sit imago rei statim appareat ne sententia quidem uelut fatigatum intentione stomachum iudicis reficere dissuaserim maxime quidem breui interiectione qualis est illa fecerunt serui milonis quod suos quisque seruos in tali re facere uoluisset interim paulo liberiore qualis est illa nubit genero socrus nullis auspicibus nullis auctoribus funestis ominibus omnium quod cum sit factum iis quoque temporibus quibus omnis ad utilitatem potius quam ostentationem componebatur oratio et erant adhuc seueriora iudicia quanto nunc faciendum magis cum in ipsa capitis aut fortunarum pericula inrupit uoluptas cui hominum desiderio quantum dari debeat alio loco dicam interim aliquid indulgendum esse confiteor multum confert adiecta ueris credibilis rerum imago quae uelut in rem praesentem perducere audientis uidetur qualis est illa m caeli in antonium descriptio namque ipsum offendunt temulento sopore profligatum totis praecordiis stertentem ructuosos spiritus geminare praeclarasque contubernales ab omnibus spondis transuersas incubare et reliquas circum iacere passim quae tamen exanimatae terrore hostium aduentu percepto excitare antonium conabantur nomen inclamabant frustra a ceruicibus tollebant blandius alia ad aurem inuocabat uehementius etiam nonnulla feriebat quarum cum omnium uocem tactumque noscitaret proximae cuiusque collum amplexu petebat neque dormire excitatus neque uigilare  ebrius poterat sed semisomno sopore inter manus centurionum concubinarumque iactabatur nihil his neque credibilius fingi neque uehementius exprobrari neque manifestius ostendi potest ne illud quidem praeteribo quantam adferat fidem expositioni narrantis auctoritas quam mereri debemus ante omnia quidem uita sed et ipso genere orationis quod quo fuerit grauius ac sanctius hoc plus habeat necesse est in adfirmando ponderis effugienda igitur in hac praecipue parte omnis calliditatis suspicio neque enim se usquam custodit magis iudex nihil uideatur fictum nihil sollicitum omnia potius a causa quam ab oratore profecta credantur at hoc pati non possumus et perire artem putamus nisi appareat cum desinat ars esse si apparet pendemus ex laude atque hanc laboris nostri ducimus summam ita quae circumstantibus ostentare uolumus iudicibus prodimus est quaedam etiam repetita narratio quae epidihghsis dicitur sane res declamatoria magis quam forensis ideo autem reperta ut quia narratio breuis esse debet fusius et ornatius res posset exponi quod fit uel inuidiae gratia uel miserationis id et raro faciendum iudico neque sic umquam ut totus ordo repetatur licet enim per partes idem consequi ceterum qui uti epidihghsei uolet narrationis loco rem stringat et contentus indicare quid facti sit quo sit modo factum plenius se loco suo expositurum esse promittat initium narrationis quidam utique faciendum a persona putant eamque si nostra sit ornandam si aliena infamandam statim hoc sane frequentissimum est quia personae  sunt inter quas litigatur sed hae quoque interim cum suis accidentibus ponendae cum id profuturum est ut a cluentius habitus fuit pater huiusce iudices homo non solum municipii larinatis ex quo erat sed regionis illius et uicinitatis uirtute existimatione nobilitate princeps interim sine his ut q enim ligarius cum esset frequenter uero et a re sicut pro tullio cicero fundum habet in agro thurino m tullius paternum demosthenes pro ctesiphonte tou gar fwkikou sustantos polemou de fine narrationis cum iis contentio est qui perduci expositionem uolunt eo unde quaestio oritur his rebus ita gestis p dolabella praetor interdixit ut est consuetudo de ui hominibus armatis sine ulla exceptione tantum ut unde deiecisset restitueret deinde restituisse se dixit sponsio facta est hac de sponsione uobis iudicandum est id a petitore semper fieri potest a defensore non semper  ordine ipso narrationem sequitur confirmatio probanda sunt enim quae propter hoc exposuimus sed priusquam ingrediar hanc partem pauca mihi de quorundam opinione dicenda sunt plerisque moris est prolato rerum ordine protinus utique in aliquem laetum ac plausibilem locum quam maxime possint fauorabiliter excurrere quod quidem natum ab ostentatione declamatoria iam in forum uenit postquam agere causas non ad utilitatem litigatorum sed ad patronorum iactationem repertum est ne si pressae illi qualis saepius desideratur narrationis gracilitati coniuncta argumentorum pugnacitas fuerit dilatis diutius dicendi uoluptatibus oratio refrigescat in quo uitium illud est quod  sine discrimine causarum atque utilitatis hoc tamquam semper expediat aut etiam necesse sit faciunt eoque sumptas ex iis partibus quarum alius erat locus sententias in hanc congerunt ut plurima aut iterum dicenda sint aut quia alia alieno loco dicta sunt dici suo non possint ego autem confiteor hoc expatiandi genus non modo narrationi sed etiam quaestionibus uel uniuersis uel interim singulis oportune posse subiungi cum res postulat aut certe permittit atque eo uel maxime inlustrari ornarique orationem sed si cohaeret et sequitur non si per uim cuneatur et quae natura iuncta erant distrahit nihil enim tam est consequens quam narrationi probatio nisi excursus ille uel quasi finis narrationis uel quasi initium probationis est erit ergo illi nonnumquam locus ut si expositio circa finem atrox fuerit prosequamur eam uelut erumpente protinus indignatione quod tamen ita fieri oportebit si res dubitationem non habebit alioqui prius est quod obicias uerum efficere quam magnum quia         criminum inuidia pro reo est priusquam probatur difficillima est enim grauissimi cuiusque sceleris fides item fieri non inutiliter potest ut si merita in aduersarium aliqua exposueris in ingratum inueharis aut si uarietatem criminum narratione demonstraueris quantum ob ea periculum intentetur ostendas uerum haec breuiter omnia iudex enim ordine audito festinat ad probationem et quam primum certus esse sententiae cupit praeterea cauendum est ne  ipsa expositio uanescat auersis in aliud animis et inani mora fatigatis sed ut non semper est necessaria post narrationem illa procursio ita frequenter utilis ante quaestionem praeparatio utique si prima specie minus erit fauorabilis si legem asperam tuebimur aut poenarias actiones inferemus est hic locus uelut sequentis exordii ad conciliandum probationibus nostris iudicem mitigandum concitandum quod liberius hic et uehementius fieri potest quia iudici nota iam causa est his igitur uelut fomentis si quid erit asperum praemolliemus quo facilius aures iudicum quae post dicturi erimus admittant ne ius nostrum oderint nihil enim facile persuadetur inuitis quo loco iudicis quoque noscenda natura est iuri magis an aequo sit adpositus proinde enim magis aut minus erit hoc necessarium ceterum res eadem et post quaestionem perorationis uice fungitur hanc partem parekbasin uocant graeci latini egressum uel egressionem sed hae sunt plures ut dixi quae per totam causam uarios habent excursus ut laus hominum locorumque ut descriptio regionum expositio quarundam rerum gestarum uel etiam fabulosarum quo ex genere est in orationibus contra uerrem compositis siciliae laus proserpinae  raptus pro c cornelio popularis illa uirtutum cn pompei commemoratio in quam ille diuinus orator ueluti nomine ipso ducis cursus dicendi teneretur abrupto quem inchoauerat sermone deuertit actutum parekbasis est ut mea quidem fert opinio alicuius rei sed ad utilitatem causae pertinentis extra ordinem excurrens tractatio quapropter non uideo cur hunc ei potissimum locum adsignent qui rerum ordinem sequitur non magis quam illud cur hoc nomen ita demum proprium putent si aliquid in digressu sit exponendum cum tot modis a recto itinere declinet oratio nam quidquid dicitur praeter illas quinque quas fecimus partes egressio est indignatio miseratio inuidia conuicium excusatio conciliatio maledictorum refutatio similia his quae non sunt in quaestione omnis amplificatio minutio omne adfectus genus atque ea quae maxime iucundam et ornatam faciunt orationem de luxuria de auaritia de religione de officiis quae cum sunt argumentis subiecta similium rerum quia cohaerent egredi non uidentur sed plurima sunt quae rebus nihil secum cohaerentibus inseruntur quibus iudex reficitur admonetur placatur rogatur laudatur innumerabilia sunt haec quorum alia sic praeparata adferimus quaedam ex occasione uel necessitate ducimus si quid nobis agentibus noui accidit interpellatio interuentus alicuius tumultus unde ciceroni quoque in prohoemio cum diceret pro milone degredi fuit necesse ut ipsa oratiuncula qua usus est patet potest autem paulo longius exire qui praeparat aliquid ante quaestionem et qui finitae probationi  uelut commendationem adicit at qui ex media erumpit cito ad id redire debet unde deuertit  sunt qui narrationi propositionem subiungant tamquam partem iudicialis materiae cui opinioni respondimus mihi autem propositio uidetur omnis confirmationis initium quod non modo in ostendenda quaestione principali sed nonnumquam etiam in singulis argumentis poni solet maximeque in iis quae epixeirhmata uocantur sed nunc de priore loquimur ea non semper uti necesse est aliquando enim sine propositione quoque satis manifestum est quid in quaestione uersetur utique si narratio ibi finem habet ubi initium quaestio adeo ut aliquando subiungatur expositioni quae solet in argumentis esse summa collectio haec si ut exposui gesta sunt iudices insidiator superatus est ui uicta uis uel potius oppressa uirtute audacia est nonnumquam ualde est utilis praecipue ubi res defendi non potest et de iure quaeritur ut pro eo qui pecuniam priuatam de templo sustulit sacrilegii agitur de sacrilegio cognoscitis ut iudex intellegat id unum esse officii sui quaerere an id quod obicitur sacrilegium sit item in causis obscuris aut multiplicibus nec semper propter hoc solum ut sit causa lucidior sed aliquando etiam ut magis moueat mouet autem si protinus subtexantur aliqua quae prosint lex aperte scripta est ut peregrinus qui murum ascenderit morte multetur peregrinum te esse certum est quin ascenderis murum non quaeritur quid superest nisi ut te puniri oporteat haec enim propositio confessionem aduersarii premit et quodam  modo iudicandi moram tollit nec indicat quaestionem sed adiuuat sunt autem propositiones et simplices et duplices uel multiplices quod accidit non uno modo nam et plura crimina iunguntur ut cum socrates accusatus est quod corrumperet iuuentutem et nouas superstitiones introduceret et singula ex pluribus colliguntur ut cum legatio male gesta obicitur aeschini quod mentitus sit quod nil ex mandatis fecerit quod moratus sit quod munera acceperit recusatio quoque pluris interim propositiones habet ut contra petitionem pecuniae male petis procuratorem enim tibi esse non licuit sed neque illi cuius nomine litigas habere procuratorem sed neque est heres eius a quo accepisse mutuam dicor sed nec ipsi debui multiplicari haec in quantum libet possunt sed rem ostendisse satis est hae si ponantur singulae subiectis probationibus plures sunt propositiones si coniungantur in partitionem cadunt est et nuda propositio qualis fere in coniecturalibus caedis ago furtum obicio est ratione subiecta ut maiestatem minuit c cornelius nam codicem tribunus plebis ipse pro contione legit praeter haec utimur propositione aut nostra ut adulterium obicio aut aduersarii ut adulterii mecum agitur aut communi ut inter me et aduersarium quaestio est uter sit intestato propior nonnumquam diuersas quoque iungimus ego hoc dico aduersarius hoc habet interim uim propositionis etiamsi per se non est propositio cum exposito rerum ordine subicimus de his cognoscitis ut sit haec commonitio iudicis quo se ad  quaestionem acrius intendat et uelut quodam tactu excitatus finem esse narrationis et initium probationis intellegat et nobis confirmationem ingredientibus ipse quoque quodam modo nouum audiendi sumat exordium  partitio est nostrarum aut aduersarii propositionum aut utrarumque ordine conlocata enumeratio hac quidam utendum semper putant quod ea fiat causa lucidior et iudex intentior ac docilior si scierit et de quo dicimus et de quo dicturi postea sumus rursus quidam periculosum id oratori arbitrantur duabus ex causis quod nonnumquam et excidere soleant quae promisimus et si qua in partiendo praeterimus occurrere quod quidem nemini accidet nisi qui plane uel nullo fuerit ingenio uel ad agendum nihil cogitati praemeditatique detulerit alioqui quae tam manifesta et lucida est ratio quam rectae partitionis sequitur enim naturam ducem adeo ut memoriae id maximum sit auxilium uia dicendi non decedere quapropter ne illos quidem probauerim qui partitionem uetant ultra tris propositiones extendere quae sine dubio si nimium sit multiplex fugiet memoriam iudicis et turbabit intentionem hoc tamen numero uelut lege non est alliganda cum possit causa pluris desiderare alia sunt magis propter quae partitione non semper sit utendum primum quia pleraque gratiora sunt si inuenta subito nec domo allata sed inter dicendum ex re ipsa nata uideantur unde illa non iniucunda schemata paene excidit mihi et fugerat me et recte admones propositis enim probationibus omnis in relicum gratia nouitatis praecerpitur                                                      interim uero etiam fallendus est iudex et uariis artibus subeundus ut aliud agi quam quod petimus putet nam est nonnumquam dura propositio quam iudex si prouidit non aliter praeformidat quam qui ferrum medici prius quam curetur aspexit at si re non ante proposita securum ac nulla denuntiatione in se conuersum intrarit oratio efficiet quod promittenti non crederetur interim refugienda non modo distinctio quaestionum est sed omnino tractatio adfectibus turbandus et ab intentione auferendus auditor non enim solum oratoris est docere sed plus eloquentia circa mouendum ualet cui rei contraria est maxime tenuis illa et scrupulose in partis secta diuisionis diligentia eo tempore quo cognoscenti iudicium conamur auferre quid quod interim quae per se leuia sunt et infirma turba ualent ideoque congerenda sunt potius et uelut eruptione pugnandum quod tamen rarum esse debet et ex necessitate demum cum hoc ipsum quod dissimile rationi est coegerit ratio praeter haec in omni partitione est utique aliquid potentissimum quod cum audiuit iudex cetera tamquam superuacua grauari solet itaque si plura uel obicienda sunt uel diluenda et utilis et iucunda partitio est ut quo quaque de re dicturi sumus ordine appareat at si unum crimen uarie defendemus superuacua ut si ita partiamur dicam non talem esse hunc quem tueor reum ut in eo credibile uideri possit homicidium dicam occidendi causam huic non fuisse dicam hunc eo tempore quo homo occisus est trans mare fuisse omnia quae ante id quod ultimum est exequeris inania uideri necesse est festinat enim iudex ad id quod potentissimum est et uelut obligatum  promisso patronum si est patientior tacitus appellat si uel occupatus uel in aliqua potestate uel etiam sic moribus compositus cum conuicio efflagitat itaque non defuerunt qui ciceronis illam pro cluentio partitionem improbarent qua se dicturum esse promisit primum neminem maioribus criminibus grauioribus testibus in iudicium uocatum quam oppianicum deinde praeiudicia esse facta ab ipsis iudicibus a quibus condemnatus sit postremo iudicium pecunia temptatum non a cluentio sed contra cluentium quia si probari posset quod est tertium nihil necesse fuerit dicere priora rursus nemo tam erit aut iniustus aut stultus quin eum fateatur optime pro murena esse partitum intellego iudices tris totius accusationis partis fuisse et earum unam in reprehensione uitae alteram in contentione dignitatis tertiam in criminibus ambitus esse uersatam nam sic et ostendit lucidissime causam et nihil fecit altero superuacuum de illo quoque genere defensionis plerique dubitant si occidi recte feci sed non occidi quo enim pertinere prius si sequens firmum sit haec inuicem obstare et utroque utentibus in neutro haberi fidem quod sane in parte uerum est et illo sequenti si modo indubitabile est sit solo utendum at si quid in eo quod est fortius timebimus utraque probatione nitemur alius enim alio moueri solet et qui factum putabit iustum credere potest qui tamquam iusto non mouebitur factum fortasse non credet ut certa manus uno telo potest esse contenta incerta plura spargenda sunt ut sit et fortunae locus egregie uero cicero pro milone  insidiatorem primum clodium ostendit tum addidit ex abundanti etiam si id non fuisset talem tamen ciuem cum summa uirtute interfectoris et gloria necari potuisse neque illum tamen ordinem de quo prius dixi damnauerim quia quaedam etiam si ipsa sunt dura in id tamen ualent ut ea molliant quae sequentur nec omnino sine ratione est quod uulgo dicitur inicum petendum ut aecum feras quod tamen nemo sic accipiat ut omnia credat audenda recte enim graeci praecipiunt non temptanda quae effici omnino non possint sed quotiens hac de qua loquor duplici defensione utemur id laborandum est ut in illam partem sequentem fides ex priore ducatur potest enim uideri qui tuto etiam confessurus fuit mentiendi causam in negando non habere et illud utique faciendum est ut quotiens suspicabimur iudici aliam probationem desiderari quam de qua loquimur promittamus nos plene et statim de eo satis esse facturos praecipueque si de pudore agetur frequenter autem accidit ut causa parum uerecunda iure tuta sit de quo ne inuiti iudices audiant et aduersi frequentius sunt admonendi secuturam defensionem probitatis ac dignitatis expectent paulum et agi ordine sinant quaedam interim nos et inuitis litigatoribus simulandum est dicere quod cicero pro cluentio facit circa iudiciariam legem nonnumquam quasi interpellemur ab iis subsistere saepe auertenda ad ipsos oratio hortandi ut sinant nos uti nostro consilio ita subrepetur animo iudicis et dum sperat probationem pudoris asperioribus illis minus repugnabit quae cum receperit etiam uerecundiae defensioni facilior erit sic utraque res inuicem  iuuabit eritque iudex circa ius nostrum spe modestiae attentior circa modestiam iuris probatione procliuior sed ut non semper necessaria aut utilis etiam partitio est ita oportune adhibita plurimum orationi lucis et gratiae confert neque enim solum id efficit ut clariora fiant quae dicuntur rebus uelut ex turba extractis et in conspectu iudicum positis sed reficit quoque audientem certo singularum partium fine non aliter quam facientibus iter multum detrahunt fatigationis notata inscriptis lapidibus spatia nam et exhausti laboris nosse mensuram uoluptati est et hortatur ad reliqua fortius exequenda scire quantum supersit nihil enim longum uideri necesse est in quo quid ultimum sit certum est nec inmerito multum ex diligentia partiendi tulit laudis q hortensius cuius tamen diuisionem in digitos diductam nonnumquam cicero leuiter eludit nam est suus et in gestu modus et uitanda utique maxime concisa nimium et uelut articulosa partitio nam et auctoritati plurimum detrahunt minuta illa nec iam membra sed frusta et huius gloriae cupidi quo subtilius et copiosius diuisisse uideantur et superuacua adsumunt et quae natura singularia sunt secant nec tam plura faciunt quam minora deinde cum fecerunt mille particulas in eandem incidunt obscuritatem contra quam partitio inuenta est et diuisa autem et simplex propositio quotiens utiliter adhiberi potest primum debet esse aperta atque lucida nam quid sit turpius quam id esse obscurum ipsum quod in eum solum adhibetur usum ne sint cetera obscura tum  breuis nec ullo superuacuo onerata uerbo non enim quid dicamus sed de quo dicturi simus ostendimus optinendum etiam ne quid in ea desit ne quid supersit superest autem sic fere cum aut in species partimur quod in genera partiri sit satis aut genere posito subicitur species ut dicam de uirtute iustitia continentia cum iustitia atque continentia uirtutis sint species partitio prima est quid sit de quo conueniat quid de quo ambigatur in eo quod conuenit quid aduersarius fateatur quid nos in eo quo de ambigitur quae dicturi sumus quae nostrae propositiones quae partis aduersae turpissimum uero non eodem ordine exequi quo quidque proposueris  liber quintus prohoemium fuerunt et clari quidem auctores quibus solum uideretur oratoris officium docere namque et adfectus duplici ratione excludendos putabant primum quia uitium esset omnis animi perturbatio deinde quia iudicem a ueritate depelli misericordia gratia ira similibusque non oporteret et uoluptatem audientium petere cum uincendi tantum gratia diceretur non modo agenti superuacuum sed uix etiam uiro dignum arbitrabantur plures uero qui nec ab illis sine dubio partibus rationem orandi summouerent hoc tamen proprium atque praecipuum crederent opus sua confirmare et quae ex aduerso proponerentur refutare utrumcumque est neque enim hoc loco meam interpono sententiam hic erit liber illorum opinione maxime necessarius quo toto haec sola tractantur quibus sane et ea quae de iudicialibus causis iam dicta sunt seruiunt nam neque prohoemii neque narra   tionis est alius usus quam ut huic iudicem praeparent et status nosse atque ea de quibus supra scripsimus intueri superuacuum foret nisi ad hanc perueniremus denique ex quinque quas iudicialis materiae fecimus partibus quaecumque alia potest aliquando necessaria causae non esse lis nulla est cui probatione opus non sit eius praecepta sic optime diuisuri uidemur ut prius quae in commune ad omnis  quaestiones pertinent ostendamus deinde quae in quoque causae genere propria sunt exequamur ac prima quidem illa partitio ab aristotele tradita consensum fere omnium meruit alias esse probationes quas extra dicendi rationem acciperet orator alias quas ex causa traheret ipse et quodam modo gigneret ideoque illas atexnous id est inartificiales has entexnous id est artificiales uocauerunt ex illo priore genere sunt praeiudicia rumores tormenta tabulae ius iurandum testes in quibus pars maxima contentionum forensium consistit sed ut ipsa per se carent arte ita summis eloquentiae uiribus et adleuanda sunt plerumque et refellenda quare mihi uidentur magnopere damnandi qui totum hoc genus a praeceptis remouerunt nec tamen in animo est omnia quae pro his aut contra dici solent complecti non enim communes locos tradere destinamus quod esset operis infiniti sed uiam quandam atque rationem quibus demonstratis non modo in exequendo suas quisque uires debet adhibere sed etiam inueniendo similia ut quaeque condicio litium poscet neque enim de omnibus causis dicere quisquam potest saltem praeteritis ut taceam de futuris  iam praeiudiciorum uis omnis tribus in generibus uersatur rebus quae aliquando ex paribus causis sunt iudicatae quae exempla rectius dicuntur ut de rescissis patrum testamentis uel contra filios confirmatis iudiciis ad ipsam causam pertinentibus unde etiam nomen ductum est qualia in  oppianicum facta dicuntur et a senatu aduersus milonem aut cum de eadem causa pronuntiatum est ut in reis deportatis et adsertione secunda et partibus centumuiralium quae in duas hastas diuisae sunt confirmantur praecipue duobus auctoritate eorum qui pronuntiauerunt et similitudine rerum de quibus quaeritur refelluntur autem raro per contumeliam iudicum nisi forte manifesta in iis culpa erit uult enim cognoscentium quisque firmam esse alterius sententiam et ipse pronuntiaturus nec libenter exemplum quod in se fortasse reccidat facit confugiendum ergo est in duobus superioribus si res feret ad aliquam dissimilitudinem causae uix autem ulla est per omnia alteri similis si id non continget aut eadem causa erit actionum incusanda neglegentia aut de infirmitate personarum querendum contra quas erit iudicatum aut de gratia quae testes corruperit aut de inuidia aut de ignorantia aut inueniendum quod causae postea accesserit quorum si nihil erit licet tamen dicere multos iudiciorum casus ad inique pronuntiandum ualere ideoque damnatum rutilium absolutos clodium atque catilinam rogandi etiam iudices ut rem potius intueantur ipsam quam iuri iurando alieno suum donent aduersus consulta autem senatus et decreta principum uel magistratuum remedium nullum est nisi aut inuenta quantulacumque causae differentia aut aliqua uel eorundem uel eiusdem potestatis hominum posterior constitutio quae sit priori contraria quae si deerunt lis non erit   famam atque rumores pars altera consensum ciuitatis et uelut publicum testimonium uocat altera sermonem sine ullo certo auctore dispersum cui malignitas initium dederit incrementum credulitas quod nulli non etiam innocentissimo possit accidere fraude inimicorum falsa uulgantium exempla utrimque non deerunt   sicut in tormentis quoque qui est locus frequentissimus cum pars altera quaestionem uera fatendi necessitatem uocet altera saepe etiam causam falsa dicendi quod aliis patientia facile mendacium faciat aliis infirmitas necessarium quid attinet de his plura plenae sunt orationes ueterum ac nouorum quaedam tamen in hac parte erunt propria cuiusque litis nam siue de habenda quaestione agetur plurimum intererit quis et quem postulet aut offerat et in quem et ex qua causa siue iam erit habita quis ei praefuerit quis et quo modo sit tortus an credibilia dixerit an inter se constantia perseuerauerit in eo quod coeperat an aliquid dolore mutarit prima parte quaestionis an procedente cruciatu quae utrimque tam infinita sunt quam ipsa rerum uarietas  contra tabulas quoque saepe dicendum est cum eas non solum refelli sed etiam accusari sciamus usitatum esse cum sit autem in his aut scelus signatorum aut ignorantia tutius ac facilius id quod secundo loco diximus tractatur quod pauciores rei fiunt sed hoc ipsum argumenta ex causa  trahit si forte aut incredibile est id actum esse quod tabulae continent aut ut frequentius euenit aliis probationibus aeque inartificialibus soluitur si aut is in quem signatum est aut aliquis signator dicitur afuisse uel prius esse defunctus si tempora non congruunt si uel antecedentia uel insequentia tabulis repugnant inspectio etiam ipsa saepe falsum deprendit  ius iurandum litigatores aut offerunt suum aut non recipiunt oblatum aut ab aduersario exigunt aut recusant cum ab ipsis exigatur offerre suum sine illa condicione ut uel aduersarius iuret fere improbum est qui tamen id faciet aut uita se tuebitur ut eum non sit credibile peieraturum aut ipsa ui religionis in qua plus fidei consequitur si id egerit ut non cupide ad hoc descendere sed ne hoc quidem recusare uideatur aut si causa patietur modo litis propter quam deuoturus se ipse non fuerit aut praeter alia causae instrumenta adiciet ex abundanti hanc quoque conscientiae suae fiduciam qui non recipiet condicionem et a multis contemni iuris iurandi metum dicet cum etiam philosophi quidam sint reperti qui deos agere curam rerum humanarum negarent eum uero qui nullo deferente iurare sit paratus et ipsum uelle de causa sua pronuntiare et quam id quod offert leue ac facile credat ostendere at is qui defert alioqui agere  modeste uidetur cum litis aduersarium iudicem faciat et eum cuius cognitio est onere liberat qui profecto alieno iure iurando stari quam suo mauult quo difficilior recusatio est nisi forte res est ea quam credibile sit notam ipsi non esse quae excusatio si deerit hoc unum relinquetur ut inuidiam sibi quaeri ab aduersario dicat atque id agi ut in causa in qua uincere non possit queri possit itaque hominem quidem malum occupaturum hanc condicionem fuisse se autem probare malle quae adfirmet quam dubium cuiquam relinquere an peierarit sed nobis adulescentibus seniores in agendo facti praecipere solebant ne umquam ius iurandum deferremus sicut neque optio iudicis aduersario esset permittenda nec ex aduocatis partis aduersae iudex eligendus nam si dicere contraria turpe aduocato uideretur certe turpius habendum facere quod noceat  maximus tamen patronis circa testimonia sudor est ea dicuntur aut per tabulas aut a praesentibus simplicior contra tabulas pugna nam et minus obstitisse uidetur pudor inter paucos signatores et pro diffidentia premitur absentia si reprehensionem non capit ipsa persona infamare signatores licet tacita praeterea quaedam cogitatio refragatur his omnibus quod nemo per tabulas dat testimonium nisi sua uoluntate quo ipso non esse amicum ei se contra quem dicit fatetur neque tamen protinus cesserit orator quo minus  et amicus pro amico et inimicus contra inimicum possit uerum si integra sit ei fides dicere sed late locus uterque tractatur cum praesentibus uero ingens dimicatio est ideoque uelut duplici contra eos proque iis acie confligitur actionum et interrogationum in actionibus primum generaliter pro testibus atque in testis dici solet est hic communis locus cum pars altera nullam firmiorem probationem esse contendit quam quae sit hominum scientia nixa altera ad detrahendam illis fidem omnia per quae fieri soleant falsa testimonia                   enumerat sequens ratio est cum specialiter quidem sed tamen multos pariter inuadere patroni solent nam et gentium simul uniuersarum eleuata testimonia ab oratoribus scimus et tota genera testimoniorum ut de auditionibus non enim ipsos esse testes sed iniuratorum adferre uoces ut in causis repetundarum qui se reo numerasse pecunias iurant litigatorum non testium habendos loco interim aduersus singulos derigitur actio quod insectationis genus et permixtum defensioni legimus in orationibus plurimis et separatim editum sicut in uatinium testem totum igitur excutiamus locum quando uniuersam institutionem adgressi sumus sufficiebant alioqui libri duo a domitio afro in hanc rem compositi quem adulescentulus senem colui ut non lecta mihi tantum ea sed pleraque ex ipso sint cognita is uerissime praecepit primum esse in hac parte officium oratoris ut totam causam familiariter norit quod sine dubio ad omnia pertinet quomodo contingat explicabimus cum ad destinatum huic parti locum uenerimus ea res suggeret materiam interrogationi et ueluti tela ad manum subministrabit eadem docebit ad quae iudicis animus actione sit praeparandus debet enim uel fieri uel detrahi testibus fides  oratione perpetua quia sic quisque dictis mouetur ut est ad credendum uel non credendum ante formatus et quoniam duo genera sunt testium aut uoluntariorum aut eorum quibus in iudiciis publicis lege denuntiari solet quorum altero pars utraque utitur alterum accusatoribus tantum concessum est separemus officium dantis testes et refellentis qui uoluntarium producit scire quid is dicturus sit potest ideoque faciliorem uidetur in rogando habere rationem sed haec quoque pars acumen ac uigilantiam poscit prouidendumque ne timidus ne inconstans ne inprudens testis sit turbantur enim et a patronis diuersae partis inducuntur in laqueos et plus deprensi nocent quam firmi et interriti profuissent multum igitur domi ante uersandi uariis percontationibus quales haberi ab aduersario possunt explorandi sunt sic fit ut aut constent sibi aut si quid titubauerint oportuna rursus eius a quo producti sunt interrogatione uelut in gradum reponantur in iis quoque adhuc qui constiterint sibi uitandae insidiae nam frequenter subici ab aduersario solent et omnia profutura polliciti diuersa respondent et auctoritatem habent non arguentium illa sed confitentium explorandum igitur quas causas laedendi aduersarium adferant nec id sat est inimicos fuisse sed an desierint an per hoc ipsum reconciliari uelint ne corrupti sint ne paenitentia propositum mutauerint quod cum in iis quoque qui ea quae dicturi uidentur re uera sciunt necessarium est praecauere tum multo magis in iis qui se dicturos quae falsa sunt pollicentur nam et frequentior eorum paenitentia est et promissum suspectius et si perseuerarint reprensio facilior  eorum uero quibus denuntiatur pars testium est quae reum laedere uelit pars quae nolit idque interim scit accusator interim nescit fingamus in praesentia scire in utroque tamen genere summis artibus interrogantis opus est nam si habet testem cupidum laedendi cauere debet hoc ipsum ne cupiditas eius appareat nec statim de eo quod in iudicium uenit rogare sed aliquo circumitu ad id peruenire ut illi quod maxime dicere uoluit uideatur expressum nec nimium instare interrogationi ne omnia respondendo testis fidem suam minuat sed in tantum euocare eum quantum sumere ex uno satis sit at in eo qui uerum inuitus dicturus est prima felicitas interrogantis extorquere quod is noluerit hoc non alio modo fieri potest quam longius interrogatione repetita respondebit enim quae nocere causae non arbitrabitur ex pluribus deinde quae confessus erit eo perducetur ut quod dicere non uult negare non possit nam ut in oratione sparsa plerumque colligimus argumenta quae per se nihil reum adgrauare uideantur congregatione deinde eorum factum conuincimus ita huius modi testis multa de ante actis multa de insecutis loco tempore persona ceteris est interrogandus ut in aliquod responsum incidat post quod illi uel fateri quae uolumus necesse sit uel iis quae iam dixerit repugnare id si non contingit relicum erit ut eum nolle dicere manifestum sit protrahendusque ut in aliquo quod uel extra causam sit deprehendatur tenendus etiam diutius ut omnia ac plura quam res desiderat pro reo dicendo suspectus iudici fiat quo non minus nocebit quam si uera in reum dixisset at si quod secundo loco diximus nesciet actor quid propositi testis attulerit paulatim et ut dicitur  pedetentim interrogando experietur animum eius et ad id responsum quod eliciendum erit per gradus ducet sed quia nonnumquam sunt hae quoque testium artes ut primo ad uoluntatem respondeant quo maiore fide diuersa postea dicant est actoris suspectum testem dum prodest dimittere patronorum in parte expeditior in parte difficilior interrogatio est difficilior hoc quod raro umquam possunt ante iudicium scire quid testis dicturus sit expeditior quod cum interrogandus est sciunt quid dixerit itaque quod in eo incertum est cura et inquisitione opus est quis reum premat quas et quibus ex causis inimicitias habeat eaque in oratione praedicenda atque amolienda sunt siue odio conflatos testes siue inuidia siue gratia siue pecunia uideri uolumus et si deficietur numero pars diuersa paucitatem si abundabit conspirationem si humiles producet uilitatem si potentes gratiam oportebit incessere plus tamen proderit causas propter quas reum laedant exponere quae sunt uariae et pro condicione cuiusque litis aut litigatoris nam contra illa quae supra diximus simili ratione responderi locis communibus solet quia et in paucis atque humilibus accusator simplicitate gloriari potest quod neminem praeter eos qui possint scire quaesierit et multos atque honestos commendare aliquanto est facilius uerum interim et singulos ut exornare ita destruere contingit aut recitatis in actione testimoniis aut testibus nominatis quod iis temporibus quibus testis non post finitas actiones rogabatur facilius et frequentius fuit quid autem in quemque testium dicendum sit sumi nisi ex ipsorum personis non potest  reliquae interrogandi sunt partes qua in re primum est nosse testem nam timidus terreri stultus decipi iracundus concitari ambitiosus inflari longus protrahi potest prudens uero et constans uel tamquam inimicus et peruicax dimittendus statim uel non interrogatione sed breui interlocutione patroni refutandus est aut aliquo si continget urbane dicto refrigerandus aut si quid in eius uitam dici poterit infamia criminum destruendus probos quosdam et uerecundos non aspere incessere profuit nam saepe qui aduersus insectantem pugnassent modestia mitigantur omnis autem interrogatio aut in causa est aut extra causam in causa sicut accusatori praecepimus patronus quoque altius et unde nihil suspecti sit repetita percontatione priora sequentibus adplicando saepe eo perducit homines ut inuitis quod prosit extorqueat eius rei sine dubio neque disciplina ulla in scholis neque exercitatio traditur et naturali magis acumine aut usu contingit haec uirtus si quod tamen exemplum ad imitationem demonstrandum sit solum est quod ex dialogis socraticorum maximeque platonis duci potest in quibus adeo scitae sunt interrogationes ut cum plerisque bene respondeatur res tamen ad id quod uolunt efficere perueniat illud fortuna interim praestat ut aliquid quod inter se parum consentiat a teste dicatur interim quod saepius euenit ut testis testi diuersa dicat acuta autem interrogatio ad hoc quod casu fieri solet etiam ratione perducet extra causam quoque multa quae prosint rogari solent de uita testium aliorum de sua quisque si turpitudo si humilitas si amicitia accusatoris si inimicitiae cum reo in quibus aut dicant aliquid quod prosit aut in mendacio uel cupiditate  laedendi deprendantur sed in primis interrogatio cum debet        esse circumspecta quia multa contra patronos uenuste testes saepe respondent eique praecipue rei uulgo fauetur tum uerbis quam maxime ex medio sumptis ut qui rogatur is autem saepius est imperitus intellegat aut ne intellegere se neget quod interrogantis non leue frigus est illae uero pessimae artes testem subornatum in subsellia aduersarii mittere ut inde excitatus plus noceat uel dicendo contra reum cum quo sederit uel cum adiuuisse testimonio uidebitur faciendo ex industria multa inmodeste atque intemperanter per quae non a se tantum dictis detrahat fidem sed ceteris quoque qui profuerant auferat utilitatem quorum mentionem habui non ut fierent sed ut uitarentur saepe inter se collidi solent inde testatio hinc testes locus utrimque haec enim se pars iure iurando illa consensu signantium tuetur saepe inter testes et argumenta quaesitum est inde scientiam in testibus et religionem ingenia esse in argumentis dicitur hinc testem gratia metu pecunia ira odio amicitia ambitu fieri argumenta ex natura duci in his iudicem sibi in illis alii credere communia haec pluribus causis multumque iactata sunt semper tamen iactabuntur aliquando utrimque sunt testes et quaestio sequitur ex ipsis utri meliores uiri ex causis utri magis credibilia dixerint ex litigatoribus utri gratia magis ualuerint his adicere si qui uolet ea quae diuina testimonia uocant ex responsis oraculis ominibus duplicem sciat esse eorum tractatum generalem alterum in quo inter stoicos et  epicuri sectam secutos pugna perpetua est regaturne prouidentia mundus specialem alterum circa partis diuinationum ut quaeque in quaestionem cadet aliter enim oraculorum aliter haruspicum augurum coniectorum mathematicorum fides confirmari aut refelli potest cum sit rerum ipsarum ratio diuersa circa eius modi quoque instrumenta firmanda uel destruenda multum habet operis oratio si quae sunt uoces per uinum somnum dementiam emissae uel excepta paruolorum indicia quos pars altera nihil fingere altera nihil iudicare dictura est nec tantum praestari hoc genus potenter sed etiam ubi non est desiderari solet pecuniam dedisti quis numerauit ubi unde uenenum arguis ubi emi a quo quanti per quem dedi quo conscio quae fere omnia pro cluentio cicero in crimine ueneficii excutit haec de inartificialibus quam breuissime potui  pars altera probationum quae est tota in arte constatque rebus ad faciendam fidem adpositis plerumque aut omnino neglegitur aut leuissime attingitur ab iis qui argumenta uelut horrida et confragosa uitantes amoenioribus locis desident neque aliter quam ii qui traduntur a poetis gustu cuiusdam apud lotophagos graminis et sirenum cantu deleniti uoluptatem saluti praetulisse dum laudis falsam imaginem persecuntur ipsa propter quam dicitur uictoria cedunt atqui cetera quae continuo magis orationis tractu decurrunt in auxilium atque ornamentum argumentorum comparantur neruisque illis quibus causa continetur  adiciunt inducti super corporis speciem ut si forte quid factum ira uel metu uel cupiditate dicatur latius quae cuiusque adfectus natura sit prosequamur isdem laudamus incusamus augemus minuimus describimus deterremus querimur consolamur hortamur sed horum esse opera in rebus aut certis aut de quibus tamquam certis loquimur potest nec abnuerim esse aliquid in delectatione multum uero in commouendis adfectibus sed haec ipsa plus ualent cum se didicisse iudex putat quod consequi nisi argumentatione aliaque omni fide rerum non possumus quorum priusquam partior species indicandum est esse quaedam in omni probationum genere communia nam neque ulla quaestio est quae non sit aut in re aut in persona neque esse argumentorum loci possunt nisi in iis quae rebus aut personis accidunt eaque aut per se inspici solent aut ad aliud referri neque ulla confirmatio nisi aut ex consequentibus aut ex pugnantibus et haec necesse est aut ex praeterito tempore aut ex coniuncto aut ex insequenti petere nec ulla res probari nisi ex alia potest eaque sit oportet aut maior aut par aut minor argumenta uero reperiuntur aut in quaestionibus quae etiam separatae a complexu rerum personarumque spectari per se possint aut in ipsa causa cum inuenitur aliquid in ea non ex communi ratione ductum sed eius iudicii de quo cognoscitur proprium probationum praeterea omnium aliae sunt necessariae aliae credibiles aliae non repugnantes et adhuc omnium probationum quadruplex ratio est ut uel quia est aliquid aliud non sit ut dies est nox non est uel quia est aliquid et aliud sit sol est  super terram dies est uel quia aliquid non est aliud sit non est nox dies est uel quia aliquid non est nec aliud sit non est rationalis nec homo est his in uniuersum praedictis partes subiciam  omnis igitur probatio artificialis constat aut signis aut argumentis aut exemplis nec ignoro plerisque uideri signa partem argumentorum quae mihi separandi ratio haec fuit prima quod sunt paene ex illis inartificialibus cruenta enim uestis et clamor et liuor et talia sunt instrumenta qualia tabulae rumores testes nec inueniuntur ab oratore sed ad eum cum ipsa causa deferuntur altera quod signa siue indubitata sunt non sunt argumenta quia ubi illa sunt quaestio non est argumento autem nisi in re controuersa locus esse non potest siue dubia non sunt argumenta sed ipsa argumentis egent diuiduntur autem in has primas duas species quod eorum alia sunt ut dixi quae necessaria sunt alia quae non necessaria priora illa sunt quae aliter habere se non possunt quae graeci tecmeria uocant quae sunt alyta semia quae mihi uix pertinere ad praecepta artis uidentur nam ubi est signum insolubile ibi ne lis quidem est id autem accidit cum quid aut necesse est fieri factumue esse aut omnino non potest fieri uel esse factum quo in causis posito non est lis nisi facti hoc genus per omnia tempora perpendi solet nam et coisse eam cum uiro quae peperit quod est praeteriti et fluctus esse cum magna uis uenti in mare incubuit quod coniuncti et eum mori cuius cor est uulneratum quod futuri  necesse est nec fieri potest ut ibi messis sit ubi satum non est ut quis romae sit cum est athenis ut sit ferro uulneratus qui sine cicatrice est sed quaedam et retrorsum idem ualent ut uiuere hominem qui spirat et spirare qui uiuit quaedam in contrarium non recurrunt nec enim quia mouetur qui ingreditur etiam ingreditur qui mouetur quare potest et coisse cum uiro quae non peperit et non esse uentus in mari cum est fluctus neque utique cor eius uulneratum esse qui perit ac similiter satum fuisse potest ubi non fuit messis nec fuisse romae qui non fuit athenis nec fuisse ferro uulneratus qui habet cicatricem alia sunt signa non necessaria quae eikota graeci uocant quae etiam si ad tollendam dubitationem sola non sufficiunt tamen adiuta ceteris plurimum ualent signum uocatur ut dixi shmeion quamquam id quidam indicium quidam uestigium nominauerunt per quod alia res intellegitur ut per sanguinem caedes at sanguis uel ex hostia respersisse uestem potest uel e naribus profluxisse non utique qui uestem cruentam habuerit homicidium fecerit sed ut per se non sufficit ita ceteris adiunctum testimonii loco ducitur si inimicus si minatus ante si eodem in loco fuit quibus signum cum accessit efficit ut quae suspecta erant certa uideantur alioqui sunt quaedam signa utrique parti communia ut liuores tumores nam uideri possunt et ueneficii et cruditatis et uulnus in pectore sua manu et aliena perisse dicentibus in aequo est haec proinde firma habentur atque extrinsecus adiuuantur  eorum autem quae signa sunt quidem sed non necessaria genus hermagoras putat non esse uirginem atalanten quia cum iuuenibus per siluas uagetur quod si receperimus uereor ne omnia quae ex facto ducuntur signa faciamus eadem tamen ratione qua signa tractantur nec mihi uiden            tur ariopagitae cum damnauerint puerum coturnicum oculos eruentem aliud iudicasse quam id signum esse perniciosissimae mentis multisque malo futurae si adoleuisset unde spuri maeli marcique manli popularitas signum adfectati regni est existimatum sed uereor ne longe nimium nos ducat haec uia nam si est signum adulterae lauari cum uiris erit et conuiuere cum adulescentibus deinde etiam familiariter alicuius amicitia uti fortasse corpus uulsum fractum incessum uestem muliebrem dixerit mollis et parum uiri signa si cui cum signum id proprie sit quod ex eo de quo quaeritur natum sub oculos uenit ut sanguis e caede ita illa ex inpudicitia fluere uideantur ea quoque quae quia plerumque obseruata sunt uulgo signa creduntur ut prognostica uento rubet aurea phoebe et cornix plena pluuiam uocat improba uoce si causas ex qualitate caeli trahunt sane ita appellentur nam si uento rubet luna signum uenti est rubor et si ut idem poeta colligit densatus et laxatus aer facit ut sit inde ille auium concentus idem sentiemus sunt autem signa etiam parua magnorum ut uel haec ipsa cornix nam maiora minorum esse nemo miratur  nunc de argumentis hoc enim nomine complectimur omnia quae graeci enthymemata epichiremata apodixis  uocant quamquam apud illos est aliqua horum nominum differentia etiam si uis eodem fere tendit nam enthymema quod nos commentum sane aut commentationem interpretemur quia aliter non possumus graeco melius usuri unum intellectum habet quo omnia mente concepta significat sed nunc non de eo loquimur alterum quo sententiam cum ratione tertium quo certam quandam argumenti conclusionem uel ex consequentibus uel ex repugnantibus quamquam de hoc parum conuenit sunt enim qui illud prius epichirema dicant pluresque inuenias in ea opinione ut id demum quod pugna constat enthymema accipi uelint et ideo illud cornificius contrarium appellat hunc alii rhetoricum syllogismum alii inperfectum syllogismum uocauerunt quia nec distinctis nec totidem partibus concluderetur quod sane non utique ab oratore desideratur epichirema ualgius adgressionem uocat uerius autem iudico non nostram administrationem sed ipsam rem quam adgredimur id est argumentum quo aliquid probaturi sumus etiam si nondum uerbis explanatum iam tamen mente conceptum epichirema dici aliis uidetur non destinata uel inchoata sed perfecta probatio hoc nomen accipere ultima specie ideoque propria eius appellatione et maxime in usu posita significatur certa quaedam sententiae comprensio quae ex tribus minime partibus constat quidam epichirema rationem appellarunt cicero melius ratiocinationem quamquam et ille  nomen hoc duxisse magis a syllogismo uidetur nam et statum syllogisticum ratiocinatiuum appellat et exemplis utitur philosophorum et quoniam est quaedam inter syllogismum et epichirema uicinitas potest uideri hoc nomine recte abusus apodeicis est euidens probatio ideoque apud geometras grammikai apodeiceis dicuntur hanc et ab epichiremate caecilius putat differre solo genere conclusionis et esse apodixin inperfectum epichirema eadem causa qua diximus enthymema a syllogismo distare nam et enthymema syllogismi pars est quidam inesse epichiremati apodixin putant et esse partem eius confirmantem utrumque autem quamquam diuersi auctores eodem modo finiunt ut sit ratio per ea quae certa sunt fidem dubiis adferens quae natura est omnium argumentorum neque enim certa incertis declarantur haec omnia generaliter pistis appellant quod etiam si propria interpretatione dicere fidem possumus apertius tamen probationem interpretabimur sed argumentum quoque plura significat nam et fabulae ad actum scaenarum compositae argumenta dicuntur et cum orationum ciceronis uelut thema ipse exponit pedianus inquit argumentum tale est et ipse cicero ad brutum ita scribit ueritus fortasse ne nos in catonem nostrum transferremus illim  aliquid etsi argumentum simile non erat quo apparet omnem ad scribendum destinatam materiam ita appellari nec mirum cum id inter opifices quoque sit uulgatum unde uergili argumentum ingens uulgoque paulo numerosius opus dicitur argumentosum sed nunc de eo dicendum argumento est quod ad  probationem indicium fidem adgressionem eiusdem rei nomina facit parum distincte ut arbitror nam probatio et fides efficitur non tantum per haec quae sunt rationis sed etiam per inartificialia signum autem quod ille indicium uocat ab argumentis iam separaui ergo cum sit argumentum ratio probationem praestans qua colligitur aliud per aliud et quae quod est dubium per id quod dubium non est confirmat necesse est esse aliquid in causa quod probatione non egeat alioqui nihil erit quo probemus nisi fuerit quod aut sit uerum aut uideatur ex quo dubiis fides fiat pro certis autem habemus primum quae sensibus percipiuntur ut quae uidemus audimus qualia sunt signa deinde ea in quae communi opinione consensum est deos esse praestandam pietatem parentibus praeterea quae legibus cauta sunt quae persuasione etiam si non omnium hominum eius tamen ciuitatis aut gentis in qua res agitur in mores recepta sunt ut pleraque in iure non legibus sed moribus constant si quid inter utramque partem conuenit si quid probatum est denique cuicumque aduersarius non contradicit sic enim fiet argumentum cum prouidentia mundus regatur administranda res publica est sequitur  ut administranda res publica sit si liquebit mundum prouidentia regi debet etiam nota esse recte argumenta tractaturo uis et natura omnium rerum et quid quaeque earum plerumque efficiat hinc enim sunt quae icota dicuntur credibilium autem genera sunt tria unum firmissimum quia fere accidit ut liberos a parentibus amari alterum uelut propensius eum qui recte ualeat in crastinum peruenturum tertium tantum non repugnans in domo furtum factum ab eo qui domi fuit ideoque aristoteles in secundo de arte rhetorica libro diligentissime est executus quid cuique rei et quid cuique homini soleret accidere et quas res quosque homines quibus rebus aut hominibus uel conciliasset uel alienasset ipsa natura ut diuitias quid sequatur aut ambitum aut superstitionem quid boni probent quid mali petant quid milites quid rustici quo quaeque modo res uitari uel adpeti soleat uerum hoc exequi mitto non enim longum tantum sed etiam inpossibile ac potius infinitum est praeterea positum in communi omnium intellectu si quis tamen desiderauerit a quo peteret ostendi omnia autem credibilia in quibus pars maxima consistit argumentationis ex huius modi fontibus fluunt an credibile sit a filio patrem occisum incestum cum filia commissum et contra ueneficium in nouerca adulterium in luxurioso illa quoque an scelus palam factum an falsum propter exiguam summam quia suos quidque horum uelut mores habet plerumque tamen non semper alioqui iudubitata essent non argumenta excutiamus nunc argumentorum locos quamquam quibusdam hi quoque de quibus supra dixi uidentur locos  appello non ut uulgo nunc intelleguntur in luxuriem et adulterium et similia sed sedes argumentorum in quibus latent ex quibus sunt petenda nam ut in terra non omni generantur omnia nec auem aut feram reperias ubi quaeque nasci aut morari soleat ignarus et piscium quoque genera alia planis gaudent alia saxosis regionibus etiam litoribusque discreta sunt nec helopem nostro mari aut scarum ducas ita non omne argumentum undique uenit ideoque non passim quaerendum est multus alioqui error est exhausto labore quod non ratione scrutabimur non poterimus inuenire nisi casu at si scierimus ubi quodque nascatur cum ad locum uentum erit facile quod in eo est peruidebimus in primis igitur argumenta saepe a persona ducenda sunt cum sit ut dixi diuisio ut omnia in haec duo partiamur res atque personas ut causa tempus locus occasio instrumentum                                       modus et cetera rerum sint accidentia personis autem non quidquid accidit exequendum mihi est ut plerique fecerunt sed unde argumenta sumi possunt ea porro sunt genus nam similes parentibus ac maioribus suis plerumque creduntur et nonnumquam ad honeste turpiterque uiuendum inde causae fluunt natio nam et gentibus proprii mores sunt nec idem in barbaro romano graeco probabile est patria quia similiter etiam ciuitatium leges instituta opiniones habent differentiam sexus ut latrocinium facilius in uiro ueneficium in femina credas aetas quia aliud aliis annis magis conuenit educatio et disciplina quoniam refert a quibus et quo quisque modo sit institutus habitus corporis ducitur enim frequenter in argumentum species libidinis robur petulantiae his contraria in diuersum fortuna neque  enim idem credibile est in diuite ac paupere propinquis amicis clientibus abundante et his omnibus destituto condicionis etiam distantia est nam clarus an obscurus magistratus an priuatus pater an filius ciuis an peregrinus liber an seruus maritus an caelebs parens liberorum an orbus sit plurimum distat animi natura etenim auaritia iracundia misericordia crudelitas seueritas aliaque his similia adferunt fidem frequenter aut detrahunt sicut uictus luxuriosus an frugi an sordidus quaeritur studia quoque nam rusticus forensis negotiator miles nauigator medicus aliud atque aliud efficiunt intuendum etiam quid adfectet quisque locuples uideri an disertus iustus an potens spectantur ante acta dictaque ex praeteritis enim aestimari solent praesentia his adiciunt quidam commotionem hanc accipi uolunt temporarium animi motum sicut iram pauorem consilia autem et praeteriti et praesentis et futuri temporis quae mihi etiam si personis accidunt referenda tamen ad illam partem argumentorum uidentur quam ex causis ducimus sicut habitus quidam animi quo tractatur amicus an inimicus ponunt in persona et nomen quod quidem accidere ei necesse est sed in argumentum raro cadit nisi cum aut ex causa datum est ut sapiens magnus pius aut et ipsum alicuius cogitationis attulit causam ut lentulo coniurationis quod libris sibyllinis haruspicumque responsis dominatio dari tribus corneliis dicebatur seque eum tertium esse  credebat post sullam cinnamque quia et ipse cornelius erat nam et illud apud euripiden frigidum sane quod nomen polynicis ut argumentum morum frater incessit iocorum tamen ex eo frequens materia qua cicero in uerrem non semel usus est haec fere circa personas sunt aut his similia neque enim complecti omnia uel hac in parte uel in ceteris possumus contenti rationem plura quaesituris ostendere nunc ad res transeo in quibus maxime sunt personis iuncta quae agimus ideoque prima tractanda in omnibus porro quae fiunt quaeritur aut quare aut ubi aut quando aut quo modo aut per quae facta sunt ducuntur igitur argumenta ex causis factorum uel futurorum quarum materiam quam quidam ulhn alii dunamin nominauerunt in duo genera sed quaternas utriusque diuidunt species nam fere uersatur ratio faciendi circa bonorum adeptionem incrementum conseruationem usum aut malorum euitationem liberationem inminutionem tolerantiam quae et in deliberando plurimum ualent sed has causas habent recta praua contra ex falsis opinionibus ueniunt nam est his initium ex iis quae credunt bona aut mala inde errores existunt et pessimi adfectus in quibus sunt ira odium inuidia cupiditas spes ambitus audacia metus cetera generis eiusdem accedunt aliquando fortuita ebrietas ignorantia quae interim ad ueniam ualent interim ad probationem criminis ut si quis dum alii insidiatur alium dicitur interemisse causae porro non ad conuincendum modo quod obicitur sed ad defendendum quoque excuti solent cum quis se recte fecisse id est honesta causa  contendit qua de re latius in tertio libro dictum est finitionis quoque quaestiones ex causis interim pendent an tyrannicida qui tyrannum a quo deprensus in adulterio fuerat occidit an sacrilegus qui ut hostes urbe expelleret arma templo adfixa detraxit ducuntur argumenta et ex loco spectatur enim ad fidem probationis montanus an planus maritimus an mediterraneus consitus an incultus frequens an desertus propincus an remotus oportunus consiliis an aduersus quam partem uidemus uehementissime pro milone tractasse ciceronem et haec quidem ac similia ad coniecturam frequentius pertinent sed interim ad ius quoque priuatus an publicus sacer an profanus noster an alienus ut in persona magistratus pater peregrinus hinc enim quaestiones oriuntur priuatam pecuniam sustulisti uerum quia de templo non furtum sed sacrilegium est occidisti adulteros quod lex permittit sed quia in lupanari caedes est iniuriam fecisti sed quia magistratui maiestatis actio est uel contra licuit quia pater eram quia magistratus sed circa facti controuersiam argumenta praestant circa iuris lites materiam quaestionum ad qualitatem quoque frequenter pertinet locus neque enim ubique idem aut licet aut decorum est quin etiam in qua quidque ciuitate quaeratur interest moribus enim et legibus distant ad commendationem quoque et inuidiam ualet nam et aiax apud ouidium ante rates inquit agimus causam et mecum confertur ulixes et miloni inter cetera obiectum est quod clodius in monumentis ab eo maiorum suorum esset occisus ad suadendi momenta idem ualet sicut tempus cuius tractatum subiungam eius autem ut alio loco iam dixi duplex  significatio est generaliter enim et specialiter accipitur prius illud est nunc olim sub alexandro cum apud ilium pugnatum est denique praeteritum instans futurum hoc sequens habet et constituta discrimina aestate hieme noctu interdiu et fortuita in pestilentia in bello in conuiuio latinorum quidam satis significari putauerunt si illud generale tempus hoc speciale tempora uocarent quorum utrorumque ratio et in consiliis quidem et in illo demonstratiuo genere uersatur sed in iudiciis frequentissima est nam et iuris quaestiones facit et qualitatem distinguit et ad coniecturam plurimum confert ut cum interim probationes inexpugnabiles adferat quales sunt si dicatur ut supra posui signator qui ante diem tabularum decessit aut commisisse aliquid uel cum infans esset uel cum omnino natus non esset praeter id quod omnia facile argumenta aut ex iis quae ante rem facta sunt aut ex coniunctis rei aut insequentibus ducuntur ex antecedentibus mortem minatus es noctu existi proficiscentem antecessisti causae quoque factorum praeteriti sunt temporis secundum tempus subtilius quidam quam necesse erat diuiserunt ut esset iuncti sonus auditus est adhaerentis clamor sublatus est insequentis sunt illa latuisti profugisti liuores et tumores apparuerunt isdem temporum gradibus defensor utetur ad detrahendam ei quod obicitur fidem in his omnis factorum dictorumque ratio uersatur sed dupliciter nam fiunt quaedam quia aliud postea futurum est quaedam quia aliud antea factum est ut cum obicitur reo lenocinii speciosae marito quod adulterii damnatam quandam emerit aut  parricidii reo luxurioso quod dixerit patri non amplius me obiurgabis nam et ille non quia emit leno est sed quia leno erat emit nec hic quia sic erat locutus occidit sed quia erat occisurus sic locutus est casus autem qui et ipse praestat argumentis locum sine dubio est ex insequentibus sed quadam proprietate distinguitur ut si dicam melior dux scipio quam hannibal uicit hannibalem bonus gubernator numquam fecit naufragium bonus agricola magnos sustulit fructus et contra sumptuosus fuit patrimonium exhausit turpiter uixit uel omnibus inuisus est intuendae sunt praecipueque in coniecturis et facultates credibilius est enim occisos a pluribus pauciores a firmioribus inbecilliores a uigilantibus dormientis a praeparatis ino                                 pinatos quorum contraria in diuersum ualent haec et in deliberando intuemur et in iudiciis ad duas res solemus referre an uoluerit quis an potuerit nam et uoluntatem spes facit hinc illa apud ciceronem coniectura insidiatus est clodius miloni non milo clodio ille cum seruis robustis hic cum mulierum comitatu ille equis hic in raeda ille expeditus hic paenula inretitus facultati autem licet instrumentum coniungere sunt enim in parte facultatis et copiae sed ex instrumento aliquando etiam signa nascuntur ut spiculum in corpore inuentum his adicitur modus quem tropon dicunt quo quaeritur quem ad modum quid sit factum idque tum ad qualitatem scriptumque pertinet ut si negemus adulterum ueneno licuisse occidere tum ad coniecturas quoque ut si dicam bona mente factum ideo palam mala ideo ex insidiis nocte in solitudine  in rebus autem omnibus de quarum ui ac natura quaeritur quasque etiam citra complexum personarum ceterorumque ex quibus fit causa per se intueri possumus tria sine dubio rursus spectanda sunt an sit quid sit quale sit sed quia sunt quidam loci argumentorum omnibus communes diuidi haec tria genera non possunt ideoque locis potius ut in quosque incurrent subicienda sunt ducuntur ergo argumenta ex finitione seu fine nam utroque modo traditur eius duplex ratio est aut enim praecedente finitione quaeritur sitne hoc uirtus aut simpliciter quid sit uirtus id aut uniuersum uerbis complectimur ut rhetorice est bene dicendi scientia aut per partes ut rhetorice est inueniendi recte et disponendi et eloquendi cum firma memoria et cum dignitate actionis scientia praeterea finimus aut ui sicut superiora aut etumologia ut si assiduum ab aere dando et locupletem a locorum pecuniosum a pecorum copia finitioni subiecta maxime uidentur genus species differens proprium ex iis omnibus argumenta ducuntur genus ad probandam speciem minimum ualet plurimum ad refellendam itaque non quia est arbor platanus est at quod non est arbor utique platanus non est nec quod uirtus est utique iustitia est at quod non est uirtus utique non potest esse iustitia itaque a genere perueniendum  est ad ultimam speciem ut homo est animal non est satis id enim genus est mortaleetiam si est species cum aliis tamen communis finitio rationalenihil supererit ad demonstrandum quod uelis contra species firmam probationem habet generis infirmam refutationem nam quod iustitia est utique uirtus est quod non est iustitia potest esse uirtus si est fortitudo constantia continentia numquam itaque tolletur a specie genus nisi ut omnes species quae sunt generi subiectae remoueantur hoc modo quod neque inmortale est neque mortale animal non est his adiciunt propria et differentia propriis confirmatur finitio differentibus soluitur proprium autem est aut quod soli accidit ut homini sermo risus aut quidquid utique accidit sed non soli ut igni calfacere et sunt eiusdem rei plura propria ut ipsius ignis lucere calere ita quodcumque proprium deerit soluet finitionem non utique quodcumque erit confirmabit saepissime autem quid sit proprium cuiusque quaeretur ut si per etumologian dicatur tyrannicidae proprium est tyrannum occidere negemus non enim si traditum sibi eum carnifex occiderit tyrannicida dicatur nec si inprudens uel inuitus quod autem proprium non erit differens erit ut aliud est seruum esse aliud seruire qualis esse in addictis quaestio solet qui seruus est si manu mittatur fit libertinus non item addictus et plura de quibus alio loco illud quoque differens uocant cum genere in speciem deducto species ipsa discernitur animal genus mortale species terrenum uel bipes differens nondum enim proprium  est sed iam differt a marino uel quadrupede quod non tam ad argumentum pertinet quam ad diligentem finitionis comprensionem cicero genus et speciem quam eandem formam uocat a finitione diducit et iis quae ad aliquid sunt subicit ut si is cui argentum omne legatum est petat signatum quoque utatur genere at si quis cum legatum sit ei quae uiro mater familias esset neget deberi ei quae in manum non conuenerit specie quoniam duae formae sint matrimoniorum diuisione autem adiuuari finitionem docet eamque differre a partitione quod haec sit totius in partis illa generis in formas partis incertas esse ut quibus constet res publica formas certas ut quot sint species rerum publicarum quas tris accepimus quae populi quae paucorum quae unius potestate regerentur et ille quidem non iis exemplis utitur quia scribens ad trebatium ex iure ducere ea maluit ego apertiora posui propria uero ad coniecturae quoque pertinent partem ut quia proprium est boni recte facere iracundi uerbis aut manu male facere facta haec ab ipsis esse credantur aut contra nam ut quaedam in quibusdam utique sunt ita quaedam in quibusdam utique non sunt et ratio quamuis ita ex diuerso eadem est diuisio et ad probandum simili uia ualet et ad refellendum probationi interim satis est unum habere hoc modo ut sit ciuis aut natus sit oportet aut factus utrumque tollendum est nec natus nec factus est fit hoc et multiplex idque est argumentorum genus ex remotione quo modo  efficitur totum falsum modo id quod relinquitur uerum totum falsum est hoc modo pecuniam credidisse te dicis aut habuisti ipse aut ab aliquo accepisti aut inuenisti aut surripuisti si neque domi habuisti neque ab aliquo accepisti et cetera non credidisti relicum fit uerum sic hic seruus quem tibi uindicas aut uerna tuus est aut emptus aut donatus aut testamento relictus aut ex hoste captus aut alienus deinde remotis prioribus supererit alienus periculosum et cum cura intuendum genus quia si in proponendo unum quodlibet omiserimus cum risu quoque tota res soluitur tutius quod cicero pro caecina facit cum interrogat si haec actio non sit quae sit simul enim remouentur omnia uel cum duo ponentur inter se contraria quorum tenuisse utrumlibet sufficiet quale ciceronis est unum quidem certe nemo erit tam inimicus cluentio qui mihi non concedat si constet corruptum illud esse iudicium aut ab habito aut ab oppianico esse corruptum si doceo non ab habito uinco ab oppianico si ostendo ab oppianico purgo habitum fit etiam ex duobus quorum necesse est esse alterum uerum eligendi aduersario potestas efficiturque ut utrum elegerit noceat facit hoc cicero pro oppio utrum cum cottam adpetisset an cum ipse se conaretur occidere telum e manibus ereptum est et pro uareno optio uobis datur utrum uelitis casu illo itinere uarenum usum esse an huius persuasu et inductu deinde utraque facit accusatori contraria interim duo ita proponuntur ut utrumlibet electum idem  efficiat quale est philosophandum est etiam si non est philosophandum et illud uulgatum quo schema si intellegitur quo si non intellegitur et mentietur in tormentis qui dolorem pati potest mentietur qui non potest ut sunt autem tria tempora ita ordo rerum tribus momentis consertus est habent enim omnia initium incrementum summam ut iurgium deinde rixa tum caedes est ergo hic argumentorum quoque locus inuicem probantium nam et ex initiis summa colligitur quale est non possum togam praetextam sperare cum exordium pullum uideam et contra non dominationis causa sullam arma sumpsisse argumentum est dictatura deposita similiter ex incremento in utramque partem ducitur ratio cum in coniectura tum etiam in tractatu aequitatis an ad initium summa referenda sit id est an ei caedes inputanda sit a quo iurgium coepit est argumentorum locus ex similibus si continentia uirtus utique et abstinentia si fidem debet tutor et procurator hoc est ex eo genere quod epagwghn graeci uocant cicero inductionem ex dissimilibus non si laetitia bonum                                                  et uoluptas non quod mulieri idem pupillo ex contrariis frugalitas bonum luxuria enim malum si malorum causa bellum est erit emendatio pax si ueniam meretur qui inprudens nocuit non meretur praemium qui inprudens profuit ex pugnantibus qui est sapiens stultus non est ex consequentibus siue adiunctis si est bonum iustitia recte  iudicandum si malum perfidia non est fallendum idem retro nec sunt his dissimilia ideoque huic loco subicienda cum et ipsa naturaliter congruant quod quis non habuit non perdidit quem quis amat sciens non laedit quem quis heredem suum esse uoluit carum habuit habet habebit sed cum sint indubitata uim habent paene signorum inmutabilium sed haec consequentia dico acolutha est enim consequens sapientiae bonitas illa insequentia parepomena quae postea facta sunt aut futura nec sum de nominibus anxius uocet enim ut uoluerit quisque dum uis rerum ipsa manifesta sit appareatque hoc temporis illud esse naturae itaque non dubito haec quoque uocare consequentia quamuis ex prioribus dent argumentum ad ea quae secuntur quorum duas quidam species esse uoluerunt actionis ut pro oppio quos educere inuitos in prouinciam non potuit eos inuitos retinere qui potuit temporis in uerrem si finem praetoris edicto adferunt kalendae ian cur non initium quoque edicti nascatur a kalendis ian quod utrumque exemplum tale est ut idem in diuersum si retro agas ualeat consequens enim est eos qui inuiti duci non potuerint inuitos non potuisse retineri illa quoque quae ex rebus mutuam confirmationem praestantibus ducuntur quae proprii generis uideri quidam uolunt et uocant ek twn pros allhla cicero ex rebus sub eandem rationem uenientibus fortiter consequentibus iunxerim si portorium rhodiis  locare honestum est et hermocreonti conducere et quod discere honestum et docere unde illa non hac ratione dicta sed efficiens idem domiti afri sententia est pulchra ego accusaui uos damnastis est inuicem consequens et quod ex diuersis idem ostendit ut qui mundum nasci dicit per hoc ipsum et deficere significet quia deficit omne quod nascitur simillima est his argumentatio qua colligi solent ex iis quae faciunt ea quae efficiuntur aut contra quod genus a causis uocant haec interim necessario fiunt interim plerumque sed non necessario nam corpus in lumine utique umbram facit et umbra ubicumque est ibi esse corpus ostendit alia sunt ut dixi non necessaria uel utrimque uel ex altera parte sol colorat non utique qui est coloratus a sole est iter puluerulentum facit sed neque omne iter puluerem mouet nec quisquis est puluerulentus ex itinere est quae utique fiunt talia sunt si sapientia bonum uirum facit bonus uir est utique sapiens itemque boni est honeste facere mali turpiter et qui honeste faciunt boni qui turpiter mali iudicantur recte at exercitatio plerumque robustum corpus facit sed non quisquis est robustus exercitatus nec quisquis exercitatus robustus est nec quia fortitudo praestat ne mortem timeamus quisquis mortem non timuerit uir fortis erit existimandus nec si capitis dolorem facit inutilis hominibus sol est haec ad exhortatiuum maxime genus pertinent uirtus facit laudem sequenda igitur at uoluptas infamiam fugienda igitur recte autem monemur causas non utique ab ultimo esse repetendas ut medea utinam ne in nemore pelio  quasi uero id eam fecerit miseram aut nocentem quod illic ceciderint abiegnae ad terram trabes et philocteta paridi si inpar esses tibi ego nunc non essem miser quo modo peruenire quolibet retro causas legentibus licet illud his adicere ridiculum putarem nisi eo cicero uteretur quod coniugatum uocant ut eos qui rem iustam faciunt iuste facere quod certe non eget probatione quod compascuum est compascere licere quidam haec quae uel ex causis uel ex efficientibus diximus alieno nomine uocant ecbasis id est exitus nam nec hic aliud tractatur quam quid ex quoque eueniat adposita uel comparatiua dicuntur quae minora ex maioribus maiora ex minoribus paria ex paribus probant confirmatur coniectura ex maiore si quis sacrilegium facit faciet et furtum ex minore qui facile ac palam mentitur peierabit ex pari qui ob rem iudicandam pecuniam accepit et ob dicendum falsum testimonium accipiet iuris confirmatio est eius modi ex maiore si adulterum occidere licet et loris caedere ex minore si furem nocturnum occidere licet quid latronem ex pari quae poena aduersus interfectorem patris iusta est eadem aduersus matris quorum omnium tractatus uersatur in syllogismis illa magis finitionibus aut qualitatibus prosunt si robur corporibus bonum non est minus sanitas si furtum scelus magis sacrilegium si abstinentia uirtus et continentia si mundus  prouidentia regitur administranda res publica si domus aedificari sine ratione non potest quid   agenda si naualium cura et armorum ac mihi quidem sufficeret hoc genus sed in species secatur nam et ex pluribus ad unum et ex uno ad plura unde est quod semel et saepius et ex parte ad totum et ex genere ad speciem et ex eo quod continet ad id quod continetur aut ex difficilioribus ad faciliora et ex longe positis ad propiora et ad omnia quae contra haec sunt eadem ratione argumenta ducuntur sunt enim et haec maiora et minora aut certe uim similem optinent quae si persequamur nullus erit ea concidendi modus infinita est enim rerum comparatioiucundiora grauiora magis necessaria minus necessaria honestiora utiliora sed mittamus plura ne in eam ipsam quam uito loquacitatem incidam exemplorum quoque ad haec infinitus est numerus sed paucissima attingam ex maiore pro caecina quod exercitus armatos mouet id aduocationem non uidebitur mouisse ex faciliore in clodium et curionem ac uide an facile fieri tu potueris cum is factus non sit cui tu concessisti ex difficiliore uide quaeso tubero ut qui de meo facto non dubitem de ligari audeam dicere et alibi an sperandi ligario causa non sit cum mihi apud te locus sit etiam pro altero deprecandi ex minore pro caecina itane scire esse armatos sat est ut uim factam probes in manus eorum incidere non est satis ergo ut breuiter contraham  summam ducuntur argumenta a personis causis locis tempore cuius tres partes diximus praecedens coniunctum insequens facultatibus quibus instrumentum subiecimus modo id est ut quidque sit factum finitione genere specie differentibus propriis remotione diuisione initio incremento summa similibus dissimilibus pugnantibus consequentibus efficientibus effectis euentis iugatis comparatione quae in pluris diducitur species illud adiciendum uidetur duci argumenta non a confessis tantum sed etiam a fictione quod graeci cat hypothesin uocant et quidem ex omnibus isdem locis quibus superiora quia totidem species esse possunt fictae quot uerae nam fingere hoc loco hoc est proponere aliquid quod si uerum sit aut soluat quaestionem aut adiuuet deinde id de quo quaeritur facere illi simile id quo facilius accipiant iuuenes nondum scholam egressi primo familiaribus magis ei aetati exemplis ostendam lex qui parentes non aluerit uinciatur non alit quis et uincula nihilo minus recusat utitur fictione si miles si infans sit si rei publicae causa absit et illa contra optionem fortium si tyrannidem petas si templorum euersionem plurimum ea res uirium habet contra scriptum utitur his cicero pro caecina unde tu aut familia aut procurator tuus si me uilicus tuus solus deiecisset    si  uero ne habeas quidem seruum praeter eum qui me deiecerit et alia in eodem libro plurima uerum eadem fictio ualet et ad qualitates si l catilina cum suo consilio nefariorum hominum quos secum eduxit hac de re posset iudicare condemnaret l murenam et ad amplificationem  si hoc tibi inter cenam et in illis inmanibus poculis tuis accidisset sic et si res publica uocem haberet has fere sedes accepimus probationum in uniuersum quas neque generatim tradere sat est cum ex qualibet earum innumerabilis argumentorum copia oriatur neque per singulas species exequi patitur natura rerum quod qui sunt facere conati duo pariter subierunt incommoda ut et nimium dicerent nec tamen totum unde plurimi cum in hos inexplicabiles laqueos inciderunt omnem etiam quem ex ingenio suo potuerant habere conatum uelut adstricti certis legum uinculis perdiderunt et magistrum respicientes naturam ducem sequi desierunt nam ut per se non sufficiet scire omnes probationes aut a personis aut a rebus peti quia utrumque in plura diuiditur ita ex antecedentibus et iunctis et insequentibus trahenda esse argumenta qui acceperit num protinus in hoc sit instructus ut quid in quaque causa ducendum sit ex his sciatpraesertim cum plurimae probationes in ipso causarum complexu reperiantur ita ut sint cum alia lite nulla communes eaeque sint et potentissimae et minime obuiae quia communia ex praeceptis accepimus propria  inuenienda sunt hoc genus argumentorum sane dicamus ex circumstantia quia peristasin dicere aliter non possumus uel ex iis quae cuiusque causae propria sunt ut in illo adultero sacerdote qui lege qua unius seruandi potestatem habebat se ipse seruare uoluit proprium controuersiae est dicere non unum nocentem seruabas quia te dimisso adulteram occidere non licebat hoc enim argumentum lex facit quae prohibet adulteram sine adultero occidere et illa in qua lex est ut argentarii dimidium ex eo quod debebant soluerent creditum suum totum exigerent argentarius ab argentario solidum petit proprium ex materia est argumentum creditoris idcirco adiectum esse in lege ut argentarius totum exigeret aduersus alios enim non opus fuisse lege cum omnes praeterquam ab argentariis totum exigendi ius haberent cum multa autem nouantur in omni genere materiae tum praecipue in iis quaestionibus quae scripto constant quia uocum et in singulis ambiguitas frequens et adhuc in coniunctis magis et haec ipsa plurium legum aliorumue scriptorum uel congruentium uel repugnantium complexu uarientur necesse est cum res rei aut ius iuris quasi signum est non debui tibi pecuniam numquam me appellasti usuram non accepisti ultro a me mutuatus es lex est qui patri proditionis reo non adfuerit exheres sit negat filius nisi si pater absolutus sit quid signi lex altera proditionis damnatus cum aduocato exulet cicero pro cluentio p popilium et tiberium guttam dicit non iudicii corrupti sed ambitus esse damnatos quid signi quod accusatores eorum qui erant ipsi ambitus damnati e  lege sint post hanc uictoriam restituti nec minus in hoc curae debet adhiberi quid proponendum quam quo modo sit quod proposueris probandum hic immo uis inuentionis maior certe prior nam ut tela superuacua sunt nescienti quid petat sic argumenta nisi prouideris cui rei adhibenda sint hoc est quod comprendi arte non possit ideoque cum plures eadem didicerint generibus argumentorum similibus utentur alius alio plura quibus utatur inueniet sit exempli gratia proposita controuersia quae minime communes cum aliis quaestiones habet cum thebas euertisset alexander inuenit tabulas quibus centum talenta mutua thessalis dedisse thebanos continebatur has quia erat usus commilitio thessalorum donauit his ultro postea restituti a casandro thebani reposcunt thessalos apud amphictyonas agitur centum talenta et credidisse eos constat et non recepisse lis omnis ex eo quod alexander ea thessalis donasse dicitur pendet constat illud quoque non esse iis ab alexandro pecuniam datam quaeritur ergo an proinde sit quod datum est ac si pecuniam dederit quid proderunt argumentorum loci nisi haec prius uidero nihil eum egisse donando non potuisse donare non donasse et prima quidem actio facilis ac fauorabilis repetentium iure quod ui sit ablatum sed hinc aspera et uehemens quaestio exoritur de iure belli dicentibus thessalis hoc regna populos fines gentium atque urbium contineri inueniendum contra est quo distet haec causa a ceteris quae in potestatem uictoris uenirent nec circa probationem res haeret sed circa propositionem dicamus in primis in eo quod in iudicium deduci potest nihil ualere ius belli nec armis erepta nisi armis posse retineri itaque ubi illa ualeant non esse iudicem ubi iudex  sit illa nihil ualere hoc inueniendum est ut adhiberi possit argumentum ideo captiuos si in patriam suam redierint liberos esse quia bello parta non nisi eadem ui possideantur proprium et illud causae quod amphictyones iudicant ut alia apud centumuiros alia apud priuatum iudicem in isdem quaestionibus ratio tum secundo gradu non potuisse donari a uictore ius quia id demum sit eius quod teneat ius quod sit incorporale adprendi manu non posse hoc reperire est difficilius quam cum inueneris argumentis adiuuare ut alia sit condicio heredis alia uictoris quia ad illum ius ad hunc res transeat proprium deinde materiae ius publici crediti transire ad uictorem non potuisse quia quod populus crediderit omnibus debeatur et quamdiu quilibet unus superfuerit esse eum totius summae creditorem thebanos autem non omnis in alexandri manu fuisse hoc non extrinsecus probatur quae uis est argumenti sed ipsum per se ualet tertii loci pars prior magis uulgaris non in tabulis esse ius itaque multis argumentis defendi potest mens quoque alexandri duci debet in dubium honorarit eos an deceperit illud iam rursus proprium materiae et uelut nouae controuersiae quod restitutione recepisse ius etiam si quod amiserint thebani uidentur hic et quid casander uelit quaeritur sed uel potentissima apud amphictyonas aequi tractatio est haec non idcirco dico quod inutilem horum locorum ex quibus argumenta ducuntur cognitionem putem alioqui nec tradidissem sed ne se qui cognouerint ista si cetera neglegant perfectos protinus atque consummatos putent et nisi in ceteris quae mox praecipienda sunt elaborauerint mutam quandam scientiam consecutos intellegant neque enim artibus editis factum est ut argumenta inueniremus sed dicta sunt omnia antequam praeciperentur mox ea scriptores  obseruata et collecta ediderunt cuius rei probatio est quod exemplis eorum ueteribus utuntur et ab oratoribus illa repetunt ipsi nullum nouum et quod dictum non sit inueniunt artifices ergo illi qui dixerunt sed habenda his quoque gratia est per quos labor nobis detractus est nam quae priores beneficio ingenii singula inuenerunt nobis et non sunt requirenda et notata omnia sed non magis hoc sat est quam palaestram didicisse nisi corpus exercitatione continentia cibis ante omnia natura iuuatur sicut contra ne illa quidem satis sine arte profuerint illud quoque studiosi eloquentiae cogitent neque omnibus in causis ea quae demonstrauimus cuncta posse reperiri neque cum proposita fuerit materia dicendi scrutanda singula et uelut ostiatim pulsanda ut sciant an ad probandum id quod intendimus forte respondeant nisi cum discunt et adhuc usu carent infinitam enim faciat ista res dicendi tarditatem si semper necesse sit ut temptantes unum quodque eorum quod sit aptum atque conueniens experiendo noscamus nescio an etiam impedimento futura sit nisi et animi quaedam ingenita natura et studio exercitata uelocitas recta nos ad ea quae conueniant causae ferant nam ut cantus uocis plurimum iuuat sociata neruorum concordia si tamen tardior manus nisi inspectis dimensisque singulis quibus quaeque uox fidibus iungenda sit dubitet potius fuerit esse contentum eo quo simplex canendi natura tulerit ita huius modi praeceptis debet quidem aptata esse et citharae modo intenta ratio doctrinae sed hoc exercitatione multa consequendum ut quem ad  modum illorum artificum etiam si alio spectant manus              tamen ipsa consuetudine ad grauis acutos mediosque horum sonos fertur sic oratoris cogitationem nihil moretur haec uarietas argumentorum et copia sed quasi offerat se et occurrat et ut litterae syllabaeque scribentium cogitationem non exigunt sic orationem sponte quadam sequantur  tertium genus ex iis quae extrinsecus adducuntur in causam graeci uocant paradeigma quo nomine et generaliter usi sunt in omni similium adpositione et specialiter in iis quae rerum gestarum auctoritate nituntur nostri fere similitudinem uocare maluerunt quod ab illis parabole dicitur hoc alterum exemplum quamquam et hoc simile est illud exemplum nos quo facilius propositum explicemus utrumque paradeigma esse credamus et ipsi appellemus exemplum nec uereor ne uidear repugnare ciceroni quamquam conlationem separat ab exemplo nam idem omnem argumentationem diuidit in duas partes inductionem et ratiocinationem ut plerique graecorum in paradeigmata et epixeirhmata dixeruntque paradeigma rhtorikhn epagwghn nam illa qua plurimum est socrates usus hanc habuit uiam ut cum plura interrogasset quae fateri aduersario necesse esset nouissime id de quo quaerebatur inferret ut simile  concessis id est inductio hoc in oratione fieri non potest sed quod illic interrogatur hic fere sumitur sit igitur illa interrogatio talis quod est pomum generosissimum nonne quod optimum concedetur quid equus qui generosissimus nonne qui optimus et plura in eundum modum deinde cuius rei gratia rogatum est quid homo nonne is generosissimus qui optimus fatendum erit hoc in testium interrogatione ualet plurimum in oratione perpetua dissimile est aut enim sibi ipse respondet orator quod pomum generosissimum puto quod optimum et equus qui uelocissimus ita hominum non qui claritate nascendi sed qui uirtute maxime excellet  omnia igitur ex hoc genere sumpta necesse est aut similia esse aut dissimilia aut contraria similitudo adsumitur interim et ad orationis ornatum sed illa cum res exiget nunc ea quae ad probationem pertinent exequar potentissimum autem est inter ea quae sunt huius generis quod proprie uocamus exemplum id est rei gestae aut ut gestae utilis ad persuadendum id quod intenderis commemoratio intuendum igitur est totum simile sit an ex parte ut aut omnia ex eo sumamus aut quae utilia erunt simile est iure occisus est saturninus sicut gracchi dissimile brutus occidit liberos proditionem molientis manlius uirtutem filii morte multauit contrarium marcellus ornamenta syracusanis hostibus restituit uerres eadem sociis abstulit et probandorum et culpandorum ex his confirmatio eosdem gradus habet etiam in iis quae futura dicemus utilis similium admonitio est ut si quis dicens dionysium idcirco petere custodes salutis suae ut eorum adiutus armis tyrannidem  occupet hoc referat exemplum eadem ratione pisistratum ad dominationem peruenisse sed ut sunt exempla interim tota similia ut hoc proximum sic interim ex maioribus ad minora ex minoribus ad maiora ducuntur si propter matrimonia uiolata urbes euersae sunt quid fieri adultero par est tibicines cum ab urbe discessissent publice reuocati sunt quanto magis principes ciuitatis uiri et bene de re publica meriti cum inuidiae cesserint ab exilio reducendi ad exhortationem uero praecipue ualent inparia admirabilior in femina quam in uiro uirtus quare si ad fortiter faciendum accendatur aliquis non tantum adferent momenti horatius et torquatus quantum illa mulier cuius manu pyrrhus est interfectus et ad moriendum non tam cato et scipio quam lucretia quod ipsum est ex maioribus ad minora singula igitur horum generum ex cicerone nam unde potius exempla ponamus simile est hoc pro murena etenim mihi ipsi accidit ut cum duobus patriciis altero improbissimo atque audacissimo altero modestissimo atque optimo uiro peterem superaui tamen dignitate catilinam gratia galbam maius minoris pro milone negant intueri lucem esse fas ei qui a se hominem occisum esse fateatur in qua tandem urbe hoc homines stultissimi disputant nempe in ea quae primum iudicium de capite uidit m horati fortissimi uiri qui nondum libera ciuitate tamen populi romani comitiis liberatus est cum sua manu sororem esse interfectam fateretur minus maioris occidi occidi non spurium maelium qui  annona leuanda iacturisque rei familiaris quia nimis amplecti plebem uidebatur in suspicionem incidit regni adpetendi et cetera deinde sed eum auderet enim dicere cum patriam periculo liberasset cuius nefandum adulterium in puluinaribus et totus in clodium locus dissimile pluris casus habet fit enim genere modo tempore loco ceteris per quae fere omnia cicero praeiudicia quae de cluentio uidebantur facta subuertit contrario uero exemplo censoriam notam laudando censorem africanum qui eum quem peierasse conceptis uerbis palam dixisset testimonium etiam pollicitus si quis contra diceret nullo accusante traducere equum passus esset quae quia erant longiora non suis uerbis exposui breue autem apud uergilium contrarii exemplum est at non ille satum quo te mentiris achilles talis in hoste fuit priamo quaedam autem ex iis quae gesta sunt tota narrabimus ut cicero pro milone pudicitiam cum eriperet militi tribunus militaris in exercitu c mari propincus eius imperatoris interfectus ab eo est cui uim adferebat facere enim probus adulescens periculose quam perpeti turpiter maluit atque hunc ille summus uir scelere solutum periculo liberauit quaedam significare satis erit ut idem ac pro eodem neque enim posset ahala ille seruilius aut p nasica aut l opimius aut me consule senatus non nefarius haberi si sceleratos interfici nefas esset haec ita dicentur prout nota erunt uel utilitas causae aut decor postulabit eadem ratio est eorum quae ex poeticis fabulis ducuntur nisi quod iis minus adfirmationis adhibetur cuius usus qualis esse deberet idem optimus auctor ac magister eloquentiae  ostendit nam huius quoque generis eadem in oratione reperietur exemplum itaque hoc iudices non sine causa etiam fictis fabulis doctissimi homines memoriae prodiderunt eum qui patris ulciscendi causa matrem necauisset uariatis hominum sententiis non solum diuina sed sapientissimae deae sententia liberatum illae quoque fabellae quae etiam si originem non ab aesopo acceperunt nam uidetur earum primus auctor hesiodus nomine tamen aesopi maxime celebrantur ducere animos solent praecipue rusticorum et imperitorum qui et simplicius quae ficta sunt audiunt et capti uoluptate facile iis quibus delectantur consentiunt si quidem et menenius agrippa plebem cum patribus in gratiam traditur reduxisse nota illa de membris humanis aduersus uentrem discordantibus fabula et horatius ne in poemate quidem humilem generis huius usum putauit in illis uersibus quod dixit uulpes aegroto cauta leoni ainon graeci uocant et aiswpeious ut dixi logous et libukous nostrorum quidam non sane recepto in usum nomine apologationem cui confine est paroimias genus illud quod est uelut fabella breuior et per allegorian accipitur non nostrum inquit onus bos clitellas proximas exemplo uires habet similitudo praecipueque illa quae ducitur citra ullam tralationum mixturam ex rebus paene paribus ut qui accipere in campo consuerunt iis candidatis quorum nummos suppressos esse putant inimicissimi  solent esse sic eius modi iudices infesti tum reo uenerant nam parabole quam cicero conlationem uocat longius res quae comparentur repetere solet nec hominum modo inter se opera similia spectantur ut cicero pro murena facit quod si e portu soluentibus qui iam in portum ex alto inuehuntur praecipere summo studio solent et tempestatum rationem et praedonum et locorum quod natura adfert ut iis faueamus qui eadem pericula quibus nos perfuncti sumus                                ingrediantur quo tandem me animo esse oportet prope iam ex magna iactatione terram uidentem in hunc cui uideo maximas tempestates esse subeundas sed et a mutis atque etiam inanimis interim  huius modi ducitur et quoniam similium alia facies in alia ratione admonendum est rarius esse in oratione illud genus quod eikona graeci uocant quo exprimitur rerum aut personarum imagout cassius quis istam faciem planipedis senis torquens quam id quo probabilius fit quod intendimus ut si animum dicas excolendum similitudine utaris terrae quae neglecta sentes ac dumos culta fructus creat aut si ad curam rei publicae horteris ostendas apes etiam formicasque non modo muta sed etiam parua animalia in commune tamen laborare ex hoc genere dictum illud est ciceronis ut corpora nostra sine mente ita ciuitas sine lege suis partibus ut neruis ac sanguine et membris uti non potest sed ut hac corporis humani pro cluentio ita pro cornelio equorum pro archia saxorum quoque usus est similitudine illa ut dixi  propiora ut remiges sine gubernatore sic milites sine imperatore nihil ualere solent tamen fallere similitudinum species ideoque adhibendum est eis iudicium neque enim ut nauis utilior noua quam uetus sic amicitia uel ut laudanda quae pecuniam suam pluribus largitur ita quae formam uerba sunt in his similia uetustatis et largitionis uis quidem longe diuersa pecuniae et pudicitiae itaque in hoc genere maxime quaeritur an simile sit quod infertur etiam in illis interrogationibus socraticis quarum paulo ante feci mentionem cauendum ne incaute respondeas ut apud aeschinen socraticum male respondit aspasiae xenophontis uxor quod cicero his uerbis transfert dic mihi quaeso xenophontis uxor si uicina tua melius habeat aurum quam tu habes utrumne illud an tuum malis illud inquit quid si uestem et ceterum ornatum muliebrem pretii maioris habeat quam tu tuumne an illius malis respondit illius uero age sis inquit si uirum illa meliorem habeat quam tu habes utrumne tuum uirum malis an illius hic mulier erubuit merito male enim responderat se malle alienum aurum quam suum nam est id improbum at si respondisset malle se aurum suum tale esse quale illud esset potuisset pudice respondere malle se uirum suum talem esse qualis melior esset scio quosdam inani diligentia per minutissimas ista partis  secuisse et esse aliquid minus simile ut simia homini et ut marmora deformata prima manu aliquid plus ut illud non ouum tam simile ouo et dissimilibus inesse simile ut formicae et elephanto genus quia sunt animalia et similibus dissimile ut canibus catulos et matribus haedos differunt enim aetate contrariorum quoque aliter accipi opposita ut noctem luci aliter noxia ut frigidam febri aliter repugnantia ut uerum falso aliter separata ut dura non duris sed quid haec ad praesens propositum magnopere pertineant non reperio illud est adnotandum magis argumenta duci ex iure simili ut cicero in topicis eum cui domus usus fructus relictus sit non restituturum heredi si corruerit quia non restituat seruum si is decesserit ex contrario nihil obstat quo minus iustum matrimonium sit mente coeuntium etiam si tabulae signatae non fuerint nihil enim proderit signasse tabulas si mentem matrimonii non fuisse constabit ex dissimili quale est ciceronis pro caecina ut si qui me exire domo coegisset armis haberem actionem si qui introire prohibuisset non haberem dissimilia sic deprenduntur non si qui argentum omne legauit uideri potest signatam quoque pecuniam reliquisse ideo etiam quod est in nominibus dari uoluisse creditur analogian quidam a simili separauerunt nos eam subiectam huic generi putamus nam ut unum ad decem et decem  ad centum simile certe est et ut hostis sic malus ciuis quamquam haec ulterius quoque procedere solent si turpis dominae consuetudo cum seruo turpis domino cum ancilla si mutis animalibus finis uoluptas idem homini cui rei facillime occurrit ex dissimilibus argumentatio non idem est dominum cum ancilla coisse quod dominam cum seruo nec si mutis finis uoluptas rationalibus quoque immo ex contrario quia mutis ideo non rationalibus adhibebitur extrinsecus in causam et auctoritas haec secuti graecos a quibus kriseis dicuntur iudicia aut iudicationes uocant non de quibus ex causa dicta sententia est nam ea quidem in exemplorum locum cedunt sed si quid ita uisum gentibus populis sapientibus uiris claris ciuibus inlustribus poetis referri potest ne haec quidem uulgo dicta et recepta persuasione populari sine usu fuerint testimonia sunt enim quodam modo uel potentiora etiam quod non causis accommodata sunt sed liberis odio et gratia mentibus ideo tantum dicta factaque quia aut honestissima aut uerissima uidebantur an uero me de incommodis uitae disserentem non adiuuabit earum persuasio nationum quae fletibus natos laetitia defunctos prosecuntur aut si misericordiam commendabo iudici nihil proderit quod prudentissima ciuitas atheniensium non eam pro adfectu sed pro numine accepit iam illa septem praecepta sapientium nonne quasdam uitae leges existimamus si causam ueneficii dicat adultera non m catonis iudicio damnanda uideatur qui nullam adulteram non eandem esse ueneficam dixit nam  sententiis quidem poetarum non orationes modo sunt refertae sed libri etiam philosophorum qui quamquam inferiora omnia praeceptis suis ac litteris credunt repetere tamen auctoritatem a plurimis uersibus non fastidierunt neque est ignobile exemplum megarios ab atheniensibus cum de salamine contenderent uictos homeri uersu qui tamen ipse non in omni editione reperitur significans aiacem naues suas atheniensibus iunxisse ea quoque quae uulgo recepta sunt hoc ipso quod incertum auctorem habent uelut omnium fiunt quale est ubi amici ibi opes et conscientia mille testes et apud ciceronem pares autem ut est in uetere prouerbio cum paribus maxime congregantur neque enim durassent haec in aeternum nisi uera omnibus uiderentur ponitur a quibusdam et quidem in parte prima deorum auctoritas quae est ex responsis ut socraten esse sapientissimum id rarum est non sine usu tamen utitur eo cicero in libro de haruspicum responsis et in contione contra catilinam cum signum iouis columnae inpositum populo ostendit et pro ligario cum causam c caesaris meliorem quia hoc di iudicauerint confitetur quae cum propria causae sunt diuina testimonia uocantur cum aliunde arcessuntur argumenta nonnumquam contingit iudicis quoque aut aduersarii aut eius qui ex diuerso agit dictum aliquod aut factum adsumere ad eorum quae intendimus fidem propter quod fuerunt qui exempla et has auctoritates inartificialium probationum esse arbitrarentur quod ea non inueniret orator sed acciperet plurimum autem refert nam testis et quaestio et his similia de ipsa re quae in iudicio est  pronuntiant extra petita nisi ad aliquam praesentis disceptationis utilitatem ingenio adplicantur nihil per se ualent  haec fere de probatione uel ab aliis tradita uel usu percepta in hoc tempus sciebam neque mihi fiducia est ut ea sola esse contendam quin immo hortor ad quaerendum et inueniri posse fateor quae tamen adiecta fuerint non multum ab his abhorrebunt nunc breuiter quem ad modum sit utendum eis subiungam traditum fere est argumentum oportere esse confessum dubiis enim probari dubia qui possunt quaedam tamen quae in alterius rei probationem ducimus ipsa probanda sunt occidisti uirum eras enim adultera prius de adulterio conuincendum est ut cum id coeperit esse pro certo fiat incerti argumentum spiculum tuum in corpore occisi inuentum est negat suum ut probationi prosit probandum est illud hoc loco monere inter necessaria est nulla esse firmiora quam quae ex dubiis facta sunt certa caedes a te commissa est cruentam uestem habuisti non est tam        graue argumentum si fatetur quam si conuincitur nam si fatetur multis ex causis potuit cruenta esse uestis si negat hic causae cardinem ponit in quo si uictus fuerit etiam in sequentibus ruit non enim uidetur in negando mentiturus fuisse nisi desperasset id posse defendi si confiteretur firmissimis argumentorum singulis instandum infirmiora congreganda sunt quia illa per se fortia non oportet circumstantibus obscurare ut qualia sunt appareant haec inbecilla natura mutuo auxilio sustinentur ita quae non possunt ualere quia magna sunt ualebunt quia multa sunt utique uero ad eiusdem rei probationem omnia spectant ut si  quis hereditatis gratia hominem occidisse dicatur hereditatem sperabas et magnam hereditatem et pauper eras et tum maxime a creditoribus appellabaris et offenderas eum cuius heres eras et mutaturum tabulas sciebas singula leuia sunt et communia uniuersa uero nocent etiam si non ut fulmine tamen ut grandine quaedam argumenta ponere satis non est adiuuanda sunt ut cupiditas causa sceleris fuit quae sit uis eius ira quantum efficiat in animis hominum talis adfectio ita et firmiora erunt ipsa et plus habebunt decoris si non nudos et uelut carne spoliatos artus ostenderint multum etiam refert si argumento nitemur odii utrum hoc ex inuidia sit an ex iniuria an ex ambitu uetus an nouum aduersus inferiorem parem superiorem alienum propincum suos habent omnia ista tractatus et ad utilitatem partis eius quam tuemur referenda sunt nec tamen omnibus semper quae inuenerimus argumentis onerandus est iudex quia et taedium adferunt et fidem detrahunt neque enim potest iudex credere satis esse ea potentia quae non putamus ipsi sufficere qui diximus in rebus uero apertis argumentari tam sit stultum quam in clarissimum solem mortale lumen inferre his quidam probationes adiciunt quas paqhtikas uocant ductas ex adfectibus atque aristoteles quidem potentissimum putat ex eo qui dicit si sit uir bonus quod ut optimum est ita longe quidem sed sequitur tamen uideri inde enim illa nobilis scauri defensio q uarius sucronensis ait aemilium scaurum rem publicam populi romani prodidisse aemilius scaurus negat cui simile quiddam fecisse  iphicrates dicitur qui cum aristophontem quo accusante similis criminis reus erat interrogasset an is accepta pecunia rem publicam proditurus esset isque id negasset quod igitur inquit tu non fecisses ego feci intuendum autem et qui sit apud quem dicimus et id quod illi maxime probabile uideatur requirendum qua de re locuti sumus in prohoemii et suasoriae praeceptis altera ex adfirmatione probatio est ego hoc feci tu mihi hoc dixisti et o facinus indignum similia quae non debent quidem deesse orationi et si desunt multum nocent non tamen habenda sunt inter magna praesidia cum hoc in eadem causa fieri ex utraque parte similiter possit illae firmiores ex sua cuique persona probationes quae credibilem rationem subiectam habent ut uulneratus aut filio orbatus non fuerit alium accusaturus quam nocentem quando si negotium innocenti facit liberet eum noxa qui admiserit hinc et patres aduersus liberos et aduersus suos quisque necessarios auctoritatem petunt quaesitum etiam potentissima argumenta primone ponenda sint loco ut occupent animos an summo ut inde dimittant an partita primo summoque ut homerica dispositione in medio sint infirma aut animis crescant quae prout ratio causae cuiusque postulabit ordinabuntur uno ut ego censeo excepto ne a potentissimis ad leuissima decrescat oratio ego haec breuiter demonstrasse contentus ita posui ut locos ipsos et genera quam possem apertissime ostenderem quidam executi sunt uerbosius quibus placuit proposita  locorum communium materia quo quaeque res modo dici posset ostendere sed mihi superuacuum uidebatur nam et fere apparet quid in iniuriam quid in auaritiam quid in testem inimicum quid in potentes amicos dicendum sit et de omnibus his omnia dicere infinitum est tam hercule quam si controuersiarum quae sunt quaeque futurae sunt quaestiones argumenta sententias tradere uelim ipsas autem argumentorum uelut sedes non me quidem omnis ostendisse confido plurimas tamen quod eo diligentius faciendum fuit quia declamationes quibus ad pugnam forensem uelut praepilatis exerceri solebamus olim iam ab illa uera imagine orandi recesserunt atque ad solam compositae uoluptatem neruis carent non alio medius fidius uitio dicentium quam quo mancipiorum negotiatores formae puerorum uirilitate excisa lenocinantur nam ut illi robur ac lacertos barbamque ante omnia et alia quae natura proprie maribus dedit parum existimant decora quaeque fortia si liceret forent ut dura molliunt ita nos habitum ipsum orationis uirilem et illam uim stricte robusteque dicendi tenera quadam elocutionis cute operimus et dum leuia sint ac nitida quantum ualeant nihil interesse arbitramur sed mihi naturam intuenti nemo non uir spadone formosior erit nec tam auersa umquam uidebitur ab opere suo prouidentia ut debilitas inter optima inuenta sit nec id ferro speciosum fieri putabo quod si nasceretur monstrum erat libidinem iuuet ipsum effeminati sexus mendacium numquam tamen hoc continget malis moribus regnum ut si qua pretiosa fecit fecerit et bona quapropter eloquentiam licet hanc ut sentio enim dicam libidinosam resupina uoluptate auditoria probent nullam esse existimabo quae  ne minimum quidem in se indicium masculi et incorrupti ne dicam grauis et sancti uiri ostentet an uero statuarum artifices pictoresque clarissimi cum corpora quam speciosissima fingendo pingendoue efficere cuperent numquam in hunc ceciderunt errorem ut bagoam aut megabuxum aliquem in exemplum operis sumerent sibi sed doryphoron illum aptum uel militiae uel palaestrae aliorum quoque iuuenum bellicorum et athletarum corpora decora uere existimarunt nos qui oratorem studemus effingere non arma sed tympana eloquentiae demus igitur et ille quem instituimus adulescens quam maxime potest componat se ad imitationem ueritatis initurusque frequenter forensium certaminum pugnam iam in schola uictoriam spectet et ferire uitalia ac tueri sciat et praeceptor id maxime exigat inuentum praecipue probet nam ut ad peiora iuuenes laude ducuntur ita laudati in bonis manent nunc illud mali est quod necessaria plerumque silentio transeunt nec in dicendo uidetur inter bona utilitas sed haec et in alio nobis tractata sunt opere et in hoc saepe repetenda nunc ad ordinem inceptum  refutatio dupliciter accipi potest nam et pars defensoris tota est posita in refutatione et quae dicta sunt ex diuerso debent utrimque dissolui et hoc est proprie cui in causis quartus adsignatur locus sed utriusque similis condicio est neque uero ex aliis locis ratio argumentorum in hac parte peti potest quam in confirmatione nec locorum aut sententiarum aut uerborum et figurarum alia condicio est adfectus plerumque haec pars mitiores habet non sine causa tamen difficilius semper est creditum quod cicero saepe testatur defendere quam accusare primum  quod est res illa simplicior proponitur enim uno modo dissoluitur uarie cum accusatori satis sit plerumque uerum esse id quod obiecerit patronus neget defendat transferat excuset deprecetur molliat minuat auertat despiciat derideat quare inde recta fere atque ut sic dixerim clamosa est actio hinc mille flexus et artes desiderantur tum accusator praemeditata pleraque domo adfert patronus etiam inopinatis frequenter occurrit accusator dat testem patronus ex re ipsa refellit accusator a criminum inuidia etsi falsa sit materiam dicendi trahit de parricidio sacrilegio maiestate quae patrono tantum neganda sunt ideoque accusationibus etiam mediocres in dicendo suffecerunt bonus defensor nemo nisi qui eloquentissimus fuit nam ut quod sentio semel finiam tanto est accusare quam defendere quanto facere quam sanare uulnera facilius  plurimum autem refert et quid protulerit aduersarius et quo modo primum igitur intuendum est id cui responsuri sumus proprium sit eius iudicii an ad causam extra arcessitum nam si est proprium aut negandum aut defendendum aut transferendum extra haec in iudiciis fere nihil est deprecatio quidem quae est sine ulla specie defensionis rara admodum et apud eos solos iudices qui nulla certa pronuntiandi forma tenentur quamquam illae quoque apud c caesarem et triumuiros pro diuersarum partium hominibus actiones etiam si precibus utuntur adhibent tamen patrocinia nisi hoc non fortissime defendentis est dicere quid aliud egimus tubero nisi ut quod hic potest nos possemus  quod si quando apud principem aliumue cui utrum uelit liceat dicendum erit dignum quidem morte eum pro quo loquemur clementi tamen seruandum esse uel talem primum omnium non erit res nobis cum aduersario sed cum iudice deinde forma deliberatiuae magis materiae quam iudicialis utemur suadebimus enim ut laudem humanitatis potius quam uoluptatem ultionis concupiscat apud iudices quidem secundum legem dicturos sententiam de confessis praecipere ridiculum est ergo quae neque negari neque transferri possunt utique defendenda sunt qualiacumque sunt aut causa cedendum negandi duplicem ostendimus formam aut non esse factum aut non hoc esse quod factum sit quae neque defendi neque transferri possunt utique neganda nec solum si finitio potest esse pro nobis sed etiam si nuda infitiatio superest testes erunt multa in eos dicere licet chirographum de similitudine litterarum disserendum utique nihil erit peius quam confessio ultima est actionis controuersia cum defendendi negandiue non est locus id est relatio atqui quaedam sunt quae neque negari neque defendi neque transferri possint adulterii rea est quae cum anno uidua fuisset enixa est lis non erit quare illud stultissime praecipitur quod defendi non possit silentio dissimulandum si quidem est id de quo iudex pronuntiaturus est at si extra causam sit adductum et tantum coniunctum malim quidem dicere nihil id ad quaestionem nec esse in iis morandum et minus esse quam aduersarius dicat tamen uelut huic simulationi obliuionis ignoscam debet enim bonus aduocatus pro rei salute breuem neglegentiae reprensionem non pertimescere  uidendum etiam simul nobis plura adgredienda sint an amolienda singula plura simul inuadimus si aut tam infirma sunt ut pariter inpelli possint aut tam molesta ut pedem conferre cum singulis non expediat tum enim toto corpore obnitendum et ut sic dixerim derecta fronte pugnandum est interim si resoluere ex parte diuersa dicta difficilius erit nostra argumenta cum aduersariorum argumentis conferemus si modo haec ut ualentiora uideantur effici poterit quae uero turba ualebunt diducenda erunt ut quod paulo ante dixi heres eras et pauper et magna pecunia appellabaris a creditoribus et offenderas et mutaturum tabulas testamenti sciebas urgent uniuersa at singula quaeque dissolueris iam illa flamma quae magna congerie conualuerat diductis quibus alebatur concidet ut si uel maxima flumina in riuos diducantur qualibet transitum praebent itaque propositio quoque secundum hanc utilitatem accommodabitur ut ea nunc singula ostendamus nunc complectamur uniuersa nam interim quod pluribus collegit aduersarius sat est semel proponere ut si multas causas faciendi quod arguit reo dicet accusator fuisse nos non enumeratis singulis semel hoc in totum negemus quia non quisquis causam faciendi sceleris habuit et fecerit saepius tamen accusatori congerere argumenta reo dissoluere expediet id autem quod erit ab aduersario dictum quo modo refutari debeat intuendum est nam si erit palam falsum negare satis est ut pro cluentio cicero eum quem dixerat accusator epoto poculo concidisse negat eodem die mortuum palam etiam contraria et superuacua et stulta reprendere nullius  est artis ideoque nec rationem eorum nec exempla tradere necesse est id quoque obscurum uocant quod secreto et sine teste aut argumento dicitur factum satis natura sua infirmum est sufficit enim quod aduersarius non probat item si ad causam non pertinet sed tamen interim oratoris est efficere ut quid aut contrarium esse aut a causa diuersum aut incredibile aut superuacuum aut nostrae potius causae uideatur esse coniunctum obicitur oppio quod de militum cibariis detraxerit asperum crimen sed id contrarium ostendit cicero quia idem accusatores obiecerint oppio quod is uoluerit exercitum largiendo corrumpere testes in cornelium accusator lecti a tribuno codicis pollicetur facit hoc cicero superuacuum quia ipse fateatur petit accusationem in uerrem q caecilius quod fuerat quaestor eius ipsum cicero ut pro se uideretur effecit cetera quae proponuntur communis locos habent aut enim coniectura excutiuntur an uera sint aut finitione an propria aut qualitate an inhonesta iniqua improba inhumana crudelia et cetera quae ei generi accidunt eaque non modo in propositionibus aut rationibus sed in toto genere actionis intuenda an sit crudelis ut labieni in rabirium lege perduellionis inhumana ut tuberonis ligarium exulem accusantis atque id agentis ne ei ceasar ignoscat superba ut in oppium ex epistula cottae reum factum perinde praecipites insidiosae inpotentes deprehenduntur ex quibus tamen fortissime inuaseris quod est aut omnibus periculosum ut dicit cicero pro tullio quis hoc statuit umquam aut cui concedi sine summo omnium periculo potest ut eum iure potuerit occidere a quo  metuisse se dicat ne ipse posterius occideretur aut ipsis iudicibus ut pro oppio monet pluribus ne illud actionis genus in equestrem ordinem admittant nonnumquam tamen quaedam bene et contemnuntur uel tamquam leuia uel tamquam ad causam nihil pertinentia multis hoc locis facit cicero et haec simulatio interim huc usque procedit ut quae dicendo refutare non possumus quasi fastidiendo calcemus quoniam uero maxima pars eorum similibus constat rimandum erit diligentissime quid sit in quoque quod adsumitur dissimile in iure facile deprenditur est enim scriptum de rebus utique diuersis tantoque magis ipsarum rerum differentia potest esse manifesta illas uero similitudines quae ducuntur ex mutis animalibus aut inanimis facile est eludere exempla rerum uarie tractanda sunt si nocebunt quae si uetera erunt fabulosa dicere licebit si indubia maxime quidem dissimilia neque enim fieri potest ut paria sint omnia ut si nasica post occisum ti gracchum defendatur exemplo ahalae a quo maelius est interfectus maelium regni adfectatorem fuisse a graccho leges modo latas esse popularis ahalam magistrum equitum fuisse nasicam priuatum esse dicatur si defecerint omnia tum uidendum erit an optineri possit ne illud quidem recte factum quod de exemplis idem etiam de iudicatis obseruandum quod autem posui referre quo quidque accusator modo dixerit huc pertinet ut si est minus efficaciter elocutus ipsa  eius uerba ponantur si acri et uehementi fuerit usus oratione eandem rem nostris uerbis mitioribus proferamus ut cicero de cornelio codicem attigit et protinus cum quadam defensione ut si pro luxurioso dicendum sit obiecta est paulo liberalior uita sic et pro sordido parcum pro maledico liberum dicere licebit utique numquam committendum est ut aduersariorum dicta cum sua confirmatione referamus aut etiam loci alicuius executione adiuuemus nisi cum eludenda erunt apud exercitum mihi fueris inquit tot annis forum non attigeris afueris tam diu et cum tam longo interuallo ueneris cum his qui in foro habitarunt de dignitate contendas praeterea in contradictionibus interim totum crimen exponitur ut cicero pro scauro circa bostarem facit ueluti orationem diuersae partis imitatus aut pluribus propositionibus iunctis ut pro uareno cum iter per agros et loca sola faceret cum pompuleno in                                        familiam ancharianam incidisse dixerunt deinde pompulenum occisum esse ilico uarenum uinctum adseruatum dum hic ostenderet quid de eo fieri uellet quod prodest utique si erit incredibilis rei ordo et ipsa expositione fidem perditurus interim per partes dissoluitur quod contextu nocet et plerumque id est tutius quaedam contradictiones natura sunt singulae id exemplis non eget communia bene adprenduntur non tantum quia utriusque sunt partis sed quia plus prosunt respondenti neque enim  pigebit quod saepe monui referre commune qui prior dicit contrarium facit est enim contrarium quo aduersarius bene uti potest at enim non ueri simile est tantum scelus m cottam esse commentum quid hoc ueri simile est tantum scelus oppium esse conatum artificis autem est inuenire in actione aduersarii quae inter semet ipsa pugnent aut pugnare uideantur quae aliquando ex rebus ipsis manifesta sunt ut in causa caeliana clodia aurum se caelio commodasse dicit quod signum magnae familiaritatis est uenenum sibi paratum quod summi odii argumentum est tubero ligarium accusat quod is in africa fuerit et queritur quod ab eo ipse in africam non sit admissus aliquando uero praebet eius rei occasionem minus considerata ex aduerso dicentis oratio quod accidit praecipue cupidis sententiarum ut ducti occasione dicendi non respiciant quid dixerint dum locum praesentem non totam causam intuentur quid tam uideri potest contra cluentium quam censoria nota quid tam contra eundem quam filium ab egnatio corrupti iudicii quo cluentius oppianicum circumuenisset crimine exheredatum at haec cicero pugnare inuicem ostendit sed tu atti consideres censeo diligenter utrum censorium iudicium graue uelis esse an egnati si egnati leue est quod censores de ceteris subscripserunt ipsum enim gnaeum egnatium quem tu grauem esse uis ex senatu eiecerunt sin autem censorum hunc egnatium quem pater censoria subscriptione exheredauit censores in senatu cum patrem eiecissent retinuerunt illa magis uitiose dicuntur quam acute reprenduntur argumentum dubium pro necessario controuersum  pro confesso commune pluribus pro proprio uulgare superuacuum stultum contra fidem nam et illa accidunt parum cautis ut crimen augeant quod probandum est de facto disputent cum de auctore quaeratur inpossibilia adgrediantur pro effectis relinquant uixdum inchoata de homine dicere quam de causa malint hominum uitia rebus adsignent ut si quis decemuiratum accuset non appium manifestis repugnent dicant quod aliter accipi possit summam quaestionis non intueantur non ad proposita respondeant quod unum aliquando recipi potest cum mala causa adhibitis extrinsecus remediis tuenda est ut cum peculatus reus uerres fortiter et industrie tuitus contra piratas siciliam dicitur eadem aduersus contradictiones nobis oppositas praecepta sunt hoc tamen amplius quod circa eas multi duobus uitiis diuersis laborant nam quidam etiam in foro tamquam rem molestam et odiosam praetereunt et iis plerumque quae composita domo attulerunt contenti sine aduersario dicunt et scilicet multo magis in scholis in quibus non solum contradictiones omittuntur uerum etiam materiae ipsae sic plerumque finguntur ut nihil dici pro parte altera possit alii diligentia lapsi uerbis etiam uel sententiolis omnibus respondendum putant quod est et infinitum et superuacuum non enim causa reprenditur sed actor quem ego semper uideri malim disertum ut si dixerit quod rei prosit ingenii credatur laus esse non causae si forte quod laedat causae non ingeni culpa itaque illae reprensiones ut obscuritatis qualis in rullum est infantiae in dicendo qualis  in pisonem inscitiae rerum uerborumque et insulsitatis etiam qualis in antonium est animo dantur et iustis odiis suntque utiles ad conciliandum iis quos inuisos facere uolueris odium alia respondendi patronis ratio est aliquando tamen eorum non oratio modo sed uita etiam uultus denique incessus habitus recte incusari solet ut aduersus quintium cicero non haec solum sed ipsam etiam praetextam demissam ad talos insectatus est presserat enim turbulentis contionibus cluentium quintius nonnumquam eleuandae inuidiae gratia quae asperius dicta sunt eluduntur ut a cicerone triarius nam cum scauri columnas per urbem plaustris uectas esse dixisset ego porro inquit qui albanas habeo columnas clitellis eas adportaui et magis hoc in accusatores concessum est quibus conuiciari aliquando patrocinii fides cogit illa uero aduersus omnis et recepta et non inhumana conquestio si callide quid tacuisse breuiasse obscurasse distulisse dicuntur defensionis quoque permutatio reprenditur saepe ut attius aduersus cluentium aeschines aduersus ctesiphontem facit cum ille ciceronem lege usurum modo hic minime de lege dicturum demosthenen queritur declamatores uero in primis sunt admonendi ne contradictiones eas ponant quibus facillime responderi possit neu sibi stultum aduersarium fingant facimus autem quod maxime uberes loci popularesque sententiae nascuntur materiam dicendi nobis quod uolumus ducentibus ut non sit ille inutilis uersus non male respondit male enim prior ille rogarat  fallet haec nos in foro consuetudo ubi aduersario non ipsi nobis respondebimus aiunt accium interrogatum cur causas non ageret cum apud eum in tragoediis tanta uis esset hanc reddidisse rationem quod illic ea dicerentur quae ipse uellet in foro dicturi aduersarii essent quae minime uellet ridiculum est ergo in exercitationibus quae foro praeparant prius cogitare quid responderi quam quid ex diuerso dici possit et bonus praeceptor non minus laudare discipulum debet si quid pro diuersa quam si quid pro sua parte acriter excogitauit rursus est aliud in scholis permittendum semper in foro rarum nam loco a petitore primo contradictione uti qui possumus ubi uera res agitur cum aduersarius adhuc nihil dixerit incidunt tamen plerique in hoc uitium uel consuetudine declamatoria uel etiam cupiditate dicendi dantque de se respondentibus uenustissimos lusus cum modo se uero nihil dixisse neque tam stulte dicturos modo bene admonitos ab aduersario et agere gratias quod adiuti sint iocantur frequentissime uero id quod firmissimum est numquam iis responsurum aduersarium fuisse quae proposita non essent nisi illa sciret uera esse et ad fatendum conscientia esset inpulsus ut pro cluentio cicero nam hoc persaepe dixisti tibi sic renuntiari me habere in animo causam hanc praesidio legis defendere itane est ab amicis inprudentes uidelicet prodimur et est nescio quis de iis quos amicos nobis arbitramur qui nostra consilia ad aduersarium deferat quisnam hoc tibi renuntiauit quis tam improbus fuit cui ego autem narraui nemo ut opinor in culpa est nimirum tibi istud lex ipsa renuntiauit  at quidam contradictione non contenti totos etiam locos explicant scire se hoc dicturos aduersarios et ita prosecuturos quod factum uenuste nostris temporibus elusit uibius crispus uir ingenii iucundi et elegantis ego uero inquit ista non dico quid enim attinet illa bis dici nonnumquam tamen aliquid simile contradictioni poni potest si quid ab aduersario testationibus comprensum in aduocationibus iactatum est respondebimus enim rei ab illis dictae non a nobis excogitatae aut si id genus erit causae ut proponere possimus certa extra quae dici nihil possit ut cum res furtiua in domo deprensa sit dicat necesse est reus aut se ignorante inlatam aut depositam apud se aut donatam sibi quibus omnibus etiam si proposita non sunt responderi potest at in scholis recte et narrabimus et contradictionibus occurremus ut in utrumque locum id est primum et secundum simul exerceamur quod nisi fecerimus numquam utemur contradictione non enim erit cui respondeamus est et illud uitium nimium solliciti et circa omnia momenta luctantis suspectam enim facit iudici causam et fre                              quenter quae statim dicta omnem dubitationem sustulissent dilata ipsis praeparationibus fidem perdunt quia patronus et aliis crediderit opus fuisse fiduciam igitur orator prae se ferat semperque ita dicat tamquam de causa optime sentiat quod sicut omnia in cicerone praecipuum est nam illa summa cura securitatis est similis tantaque in oratione auctoritas ut probationis locum optineat dubitare nobis non audentibus porro qui scierit quid pars aduersa quid nostra habeat ualentissimum facile iudicabit quibus maxime rebus uel occurrendum sit uel instandum  ordo quidem in parte nulla minus adfert laboris nam si agimus nostra confirmanda sunt primum tum quae nostris opponuntur refutanda si respondemus prius incipiendum a refutatione nascuntur autem ex iis quae contradictioni opposuimus aliae contradictiones euntque interim longius ut gladiatorum manus quae secundae uocantur fiunt et tertiae si prima ad euocandum aduersarii ictum prolata erat et quartae si geminata captatio est ut bis cauere bis repetere oportuerit quae ratio et ultra ducit sed illam etiam quam supra ostendi simplicem ex adfectibus atque ex adfirmatione sola probationem recipit refutatio qualis est illa scauri de qua supra dixi quin nescio an etiam frequentior ubi quid negatur uidendum praecipue utrique parti ubi sit rei summa nam fere accidit ut in causis multa dicantur de paucis iudicetur in his probandi refutandique ratio est sed adiuuanda uiribus dicentis et adornanda quamlibet enim sint ad docendum quod uolumus accommodata ieiuna tamen erunt et infirma nisi maiore quodam oratoris spiritu implentur quare et illi communes loci de testibus de tabulis de argumentis aliisque similibus magnam uim animis iudicum adferunt et hi proprii quibus factum quodque laudamus aut contra iustum uel iniustum docemus maius aut minus asperius aut mitius ex his autem alii ad comparationem singulorum argumentorum faciunt alii ad plurium alii ad totius causae inclinationem ex quibus sunt qui praeparent animum iudicis sunt qui confirment sed praeparatio quoque aut  confirmatio aliquando totius causae est aliquando partium et proinde ut cuique conueniunt subicienda ideoque miror inter duos diuersarum sectarum uelut duces non mediocri contentione quaesitum singulisne quaestionibus subiciendi essent loci ut theodoro placet an prius docendus iudex quam mouendus ut praecipit apollodorus tamquam perierit haec ratio media et nihil cum ipsius causae utilitate sit deliberandum haec praecipiunt qui ipsi non dicunt in foro ut artes a securis otiosisque compositae ipsa pugnae necessitate turbentur namque omnes fere qui legem dicendi quasi quaedam mysteria tradiderunt certis non inueniendorum modo argumentorum locis sed concludendorum quoque nos praeceptis alligauerunt de quibus breuissime praelocutus quid ipse sentiam id est quid clarissimos oratores fecisse uideam non tacebo  igitur enthymema et argumentum ipsum id est rem quae probationi alterius adhibetur appellant et argumenti elocutionem eam uero ut dixi duplicem ex consequentibus quod habet propositionem coniunctamque ei protinus probationem quale pro ligario causa tum dubia quod erat aliquid in utraque parte quod probari posset nunc melior ea iudicanda est quam etiam di adiuuerunt habet enim rationem et propositionem non habet conclusionem ita est ille inperfectus syllogismus ex pugnantibus uero quod etiam solum enthymema quidam uocant fortior multo probatio est tale est ciceronis pro milone eius igitur mortis sedetis ultores cuius uitam si putetis per uos restitui posse  nolitis quod quidem etiam aliquando multiplicari solet ut est ab eodem et pro eodem reo factum quem igitur cum aliqua gratia noluit hunc uoluit cum aliquorum querela quem iure quem loco quem tempore quem inpune non est ausus hunc iniuria iniquo loco alieno tempore cum periculo capitis non dubitauit occidere optimum autem uidetur enthymematis genus cum proposito dissimili uel contrario ratio subiungitur quale est demosthenis non enim si quid umquam contra leges actum est idque tu es imitatus idcirco te conuenit poena liberari quin e contrario damnari multo magis nam ut si quis eorum damnatus esset tu haec non scripsisses ita damnatus tu si fueris non scribet alius epichirematos et quattuor et quinque et sex etiam factae sunt partes a quibusdam cicero maxime quinque defendit ut sit propositio deinde ratio eius tum adsumptio et eius probatio quinta complexio quia uero interim et propositio non egeat rationis et adsumptio probationis nonnumquam etiam complexione opus non sit et quadripertitam et tripertitam et bipertitam quoque fieri posse ratiocinationem mihi et pluribus nihilominus auctoribus tres summum uidentur nam ita se habet ipsa natura ut sit de quo quaeratur et per quod probetur tertium adici potest uelut ex consensu duorum antecedentium ita erit prima intentio secunda adsumptio tertia conexio nam confirmatio primae ac secundae partis et exornatio isdem cedere possunt  quibus subiciuntur sumamus enim ex cicerone quinque partium exemplum melius gubernantur ea quae consilio reguntur quam quae sine consilio administrantur hanc primam partem numerant eam deinceps rationibus uariis et quam copiosissimis uerbis adprobari putant oportere hoc ego totum cum sua ratione unum puto alioqui si ratio pars est est autem uaria ratio plures partes esse dicantur adsumptionem deinde ponit nihil autem omnium rerum melius quam omnis mundus administratur huius adsumptionis quarto in loco aliam porro inducunt adprobationem de quo idem quod supra dico quinto inducunt loco complexionem quae aut id infert solum quod ex omnibus partibus cogitur hoc modo consilio igitur mundus administratur aut unum in locum cum conduxit breuiter propositionem et adsumptionem adiungit quid ex his conficiatur ad hunc modum quod si melius geruntur quae consilio quam quae sine consilio administrantur nihil autem omnium rerum melius quam omnis mundus administratur consilio igitur mundus administratur cui parti consentio in tribus autem quas fecimus partibus non est forma semper eadem sed una in qua idem concluditur quod intenditur anima inmortalis est nam quidquid ex se ipso mouetur inmortale est anima autem ex se ipsa mouetur inmortalis igitur est anima hoc fit non solum in singulis argumentis sed in totis causis quae sunt simplices et in quaestionibus nam et hae primam habent propositionem sacrilegium commisisti non quisquis hominem occidit caedis tenetur  deinde rationem sed haec est in causis et quaestione longior quam in singulis argumentis et plerumque summa complexione uel per enumerationem uel per breuem conclusionem testantur quid effecerint in hoc genere propositio dubia est de hac enim quaeritur altera est complexio non par intentioni sed uim habens parem mors nihil ad nos nam quod est dissolutum sensu caret quod autem sensu caret nihil ad nos in alio genere non eadem propositio est quae conexio omnia animalia meliora sunt quam inanima nihil autem melius est mundo mundus igitur animal hic potest uideri deesse intentio potuit enim sic constitui ratiocinatio animal est mundus omnia enim animalia meliora sunt quam inanima et cetera haec propositio aut confessa est ut proxima aut probanda ut qui beatam uitam uiuere uolet philosophetur oportet non enim conceditur cetera sequi nisi confirmata prima parte non possunt item adsumptio interim confessa est ut omnes autem uolunt beatam uitam uiuere interim probanda ut illa quod est dissolutum sensu caret cum soluta corpore anima an sit inmortalis uel ad tempus certum maneat sit in dubio quod adsumptionem alii rationem alii uocant epichirema autem nullo differt a syllogismis nisi quod illi et plures habent species et uera colligunt ueris epichirematis frequentior circa credibilia est usus nam si contingeret                    semper controuersa confessis probare uix esset in hoc genere usus oratoris nam quo ingenio est opus ut dicas bona ad me pertinent solus enim sum filius defuncti uel  solus heres cum iure bonorum possessio testati secundum tabulas testamenti detur ad me igitur pertinet sed cum ipsa ratio in quaestionem uenit efficiendum est certum id quo probaturi sumus quod incertum est ut si ipsa forte intentione dicatur aut filius non es aut non es legitimus aut non es solus itemque aut non es heres aut non iustum testamentum est aut capere non potes aut habes coheredes efficiendum est iustum propter quod nobis adiudicari bona debeant sed tum est necessaria illa summa conexio cum interuenit ratio longior alioqui sufficiunt intentio ac ratio silent enim leges inter arma nec se expectari iubent cum ei qui expectare uelit ante iniusta poena luenda sit quam iusta repetenda ideoque id enthymema quod est ex consequentibus rationis simile dixerunt sed et singula interim quae recte ponuntur ut ipsum illud silent leges inter arma et a ratione incipere fas est deinde concludere ut ibidem quod si duodecim tabulae nocturnum furem quoquo modo diurnum autem si se telo defenderet interfici inpune uoluerunt quis est qui quoquo modo quis interfectus sit puniendum putet uariauit hic adhuc et rursus rationem tertio loco posuit cum uideat aliquando gladium nobis ab ipsis porrigi legibus per omnis autem partis duxit ordinem insidiatori uero et latroni quae potest inferri  iniusta nex hoc intentio quid comitatus nostri quid gladii uolunt hoc ratio quos habere certe non liceret si uti illis nullo pacto liceret hoc ex ratione et intentione conexio huic generi probationis tribus occurritur modis id est per omnis partis aut enim expugnatur intentio aut adsumptio aut conclusio nonnumquam omnia sed omnia haec tria sunt intentio expugnatur iure occidi eum qui insidiatus sit nam prima statim quaestio pro milone est an ei fas sit lucem intueri qui a se hominem necatum esse fateatur expugnatur adsumptio omnibus iis quae de refutatione diximus et ratio quidem numquam est uera nisi et propositio uera sit interim uerae propositionis falsa ratio est ut uirtus bonum est uerum est si quis rationem subiciat quod ea locupletes faciat uerae intentionis falsa sit ratio conexio autem aut uera negatur cum aliud colligit quam id quod ex prioribus efficitur aut nihil ad quaestionem dicitur pertinere non est uera sic insidiator iure occiditur nam cum uitae uim adferat ut hostis debet etiam repelli ut hostis recte igitur clodius ut hostis occisus est non utique nondum enim clodium insidiatorem ostendimus sed sit uera conexio recte igitur insidiator ut hostis occiditur nihil ad nos nondum enim clodius insidiator apparet sed ut potest uera esse intentio et ratio et tamen falsa conexio ita si illa falsa sunt numquam est uera conexio enthymema ab aliis oratorius syllogismus ab aliis pars dicitur syllogismi propterea quod syllogismus utique  conclusionem et propositionem habet et per omnes partes efficit quod proposuit enthymema tantum intellegi contentum sit syllogismus talis solum bonum uirtus nam id demum bonum est quo nemo male uti potest uirtute nemo male uti potest bonum est ergo uirtus enthymema ex consequentibus bonum est uirtus qua nemo male uti potest et contra non est bonum pecunia non enim bonum est quo quis male uti potest pecunia potest quis male uti non igitur bonum est pecunia enthymema ex pugnantibus an bonum est pecunia qua quis male uti potest si pecunia quae est in argento signato argentum est qui argentum omne legauit et pecuniam quae est in argento signato legauit argentum autem omne legauit igitur et pecuniam quae est in argento legauit habet formam syllogismi oratori satis est dicere cum argentum legauerit omne pecuniam quoque legauit quae est in argento peregisse mihi uideor sacra tradentium partes sed consilio locus superest namque ego ut in oratione syllogismo quidem aliquando uti non nefas duco ita constare totam aut certe confertam esse adgressionum et enthymematum stipatione minime uelim dialogis enim et dialecticis disputationibus erit similior quam nostri operis actionibus quae quidem inter se plurimum differunt namque in illis homines docti et inter doctos uerum quaerentes minutius et scrupulosius scrutantur omnia et ad liquidum confessumque perducunt ut qui sibi et inueniendi et iudicandi uindicent partis quarum alteram topikhn alteram kritikhn uocant nobis ad aliorum iudicia componenda est oratio et saepius  apud omnino imperitos atque illarum certe ignaros litterarum loquendum est quos nisi et delectatione adlicimus et uiribus trahimus et nonnumquam turbamus adfectibus ipsa quae iusta ac uera sunt tenere non possumus locuples et speciosa et imperiosa uult esse eloquentia quorum nihil consequetur si conclusionibus certis et crebris et in unam prope formam cadentibus concisa et contemptum ex humilitate et odium ex quadam seruitute et ex copia satietatem et ex similitudine fastidium tulerit feratur ergo non semitis sed campis non ut ieiuni fontes angustis fistulis colliguntur sed ut beatissimi amnes totis uallibus fluunt ac sibi uiam si quando non acceperit faciat nam quid illa miserius lege uelut praeformatas infantibus litteras persequentium et ut graeci dicere solent quem mater amictum dedit sollicite custodientium propositio conclusio ex consequentibus propugnantibus non inspiret non augeat non mille figuris uariet ac uerset ut ea nasci et ipsa prouenire natura non manu facta et arte suspecta magistrum fateri ubique uideantur quis umquam sic dixit orator nonne apud ipsum demosthenen paucissima huius generis reperiuntur quae adprensa graeci magis nam hoc solum peius nobis faciunt in catenas ligant et inexplicabili serie conectunt et indubitata colligunt et probant confessa et se antiquis per hoc similes uocant deinde interrogati numquam respondebunt quem imitentur sed de figuris alio loco nunc illud adiciendum ne iis  quidem consentire me qui semper argumenta sermone puro et dilucido et distincto ceterum minime elato ornatoque putant esse dicenda namque ea distincta quidem ac perspicua debere esse confiteor in rebus uero minoribus etiam sermone ac uerbis quam maxime propriis et ex usu at si maior erit materia nullum iis ornatum qui modo non obscuret subtrahendum puto nam et saepe plurimum lucis adfert ipsa tralatio cum etiam iuris consulti quorum summus circa uerborum proprietatem labor est litus esse audeant dicere qua fluctus eludit quoque quid est natura magis asperum hoc pluribus condiendum est uoluptatibus et minus suspecta argumentatio dissimulatione et multum ad fidem adiuuat audientis uoluptas nisi forte existimamus ciceronem haec ipsa male in argumentatione dixisse silere leges inter arma et gladium nobis interim ab ipsis porrigi legibus is tamen habendus est modus ut sint ornamento non impedimento  liber sextus prohoemium haec marcelle uitori ex tua uoluntate maxime ingressus tum si qua ex nobis ad iuuenes bonos peruenire posset utilitas nouissime paene etiam necessitate quadam officii delegati mihi sedulo laborabam respiciens tamen illam curam meae uoluptatis quod filio cuius eminens ingenium sollicitam quoque parentis diligentiam merebatur hanc optimam partem relicturus hereditatis uidebar ut si me quod aecum et optabile fuit fata intercepissent praeceptore tamen patre uteretur at me fortuna id agentem diebus ac noctibus festinantemque metu meae mortalitatis ita subito prostrauit ut laboris mei fructus ad neminem minus quam ad me pertineret illum enim de quo summa conceperam et in quo spem unicam senectutis reponebam repetito uulnere orbitatis amisi quid nunc agam aut quem ultra esse                                                 usum mei dis repugnantibus credam nam ita forte accidit ut eum quoque librum quem de causis corruptae eloquentiae emisi iam scribere adgressus ictu simili ferirer unum igitur optimum fuit infaustum opus et quidquid hoc est in me infelicium litterarum super inmaturum funus consumpturis uiscera mea flammis inicere neque hanc impiam uiuacitatem nouis insuper curis fatigare quis enim mihi bonus parens ignoscat si studere amplius possum ac non oderit hanc animi mei firmitatem si quis in me alius usus uocis quam ut incusem deos superstes omnium meorum nullam in terras despicere prouidentiam testersi non meo casu cui tamen nihil obici nisi quod uiuam potest at illorum certe quos utique  inmeritos mors acerba damnauit erepta prius mihi matre eorundem quae nondum expleto aetatis undeuicesimo anno duos enixa filios quamuis acerbissimis rapta fatis non infelix decessit ego uel hoc uno malo sic eram adflictus ut me iam nulla fortuna posset efficere felicem nam cum omni uirtute quae in feminas cadit functa insanabilem attulit marito dolorem tum aetate tam puellari praesertim meae comparata potest et ipsa numerari inter uulnera orbitatis liberis tamen superstitibus etquod nefas erat sera sed optabat ipsame saluo maximos cruciatus praecipiti uia effugit mihi filius minor quintum egressus annum prior alterum ex duobus eruit lumen non sum ambitiosus in malis nec augere lacrimarum causas uolo utinamque esset ratio minuendi sed dissimulare qui possum quid ille gratiae in uultu quid iucunditatis in sermone quos ingenii igniculos quam substantiam placidae et quod scio uix posse credi iam tum altae mentis ostenderit qualis amorem quicumque alienus infans mereretur illud uero insidiantis quo me ualidius cruciaret fortunae fuit ut ille mihi blandissimus me suis nutricibus me auiae educanti me omnibus qui sollicitare illas aetates solent anteferret quapropter illi dolori quem ex matre optima atque omnem laudem supergressa paucos ante menses ceperam gratulor minus enim est quod flendum meo nomine quam quod illius gaudendum est una post haec quintiliani mei spe ac uoluptate nitebar et poterat sufficere solacio non enim flosculos sicut prior sed iam decimum aetatis ingressus annum certos ac deformatos fructus ostenderat iuro per mala mea per infelicem conscientiam per illos manes numina mei doloris has me in illo uidisse uirtutes non ingenii modo ad percipiendas disciplinas quo nihil praestantius cognoui plurima expertus studiique iam tum non coacti sciunt praeceptores sed probitatis pietatis  humanitatis liberalitatis ut prorsus posset hinc esse tanti fulminis metus quod obseruatum fere est celerius occidere festinatam maturitatem et esse nescio quam quae spes tantas decerpat inuidiam ne uidelicet ultra quam homini datum est nostra prouehantur etiam illa fortuita aderant omnia uocis iucunditas claritasque oris suauitas et in utracumque lingua tamquam ad eam demum natus esset expressa proprietas omnium litterarum sed hae spes adhuc illa matura constantia grauitas contra dolores etiam ac metus robur nam quo ille animo qua medicorum admiratione mensum octo ualetudinem tulit ut me in supremis consolatus est quam etiam deficiens iamque non noster ipsum illum alienatae mentis errorem circa scholas litteras habuit tuosne ego o meae spes inanes labentis oculos tuum fugientem spiritum uidi tuum corpus frigidum exsangue complexus animam recipere auramque communem haurire amplius potui dignus his cruciatibus quos fero dignus his cogitationibus tene consulari nuper adoptione ad omnium spes honorum propius admotum te auunculo praetori generum destinatum te omnium spes auitae eloquentiae candidatum superstes parens tantum in poenas et si non cupido lucis certe patientia uindicet te reliqua mea aetate nam frustra mala omnia ad crimen fortunae relegamus nemo nisi sua culpa diu dolet sed uiuimus et aliqua uiuendi ratio quaerenda est credendumque doctissimis hominibus qui unicum aduersorum solacium litteras putauerunt si quando tamen ita resederit praesens impetus ut aliqua tot luctibus alia cogitatio inseri possit non iniuste petierim morae ueniam quis enim dilata studia miretur quae potius non abrupta esse mirandum est tum si qua fuerint minus effecta iis quae  leuius adhuc adflicti coeperamus imperitanti fortunae remittantur quae si quid mediocrium alioqui in nostro ingenio uirium fuit ut non extinxerit debilitauit tamen sed uel propter hoc nos contumacius erigamus quod illam ut perferre nobis difficile est ita facile contemnere nihil enim sibi aduersus me reliquit et infelicem quidem sed certissimam tamen attulit mihi ex his malis securitatem boni autem consulere nostrum laborem uel propter hoc aecum est quod in nullum iam proprium usum perseueramus sed omnis haec cura alienas utilitates si modo quid utile scribi spectat nos miseri sicut facultates patrimonii nostri ita hoc opus aliis praeparabamus aliis relinquemus peroratio sequebatur quam cumulum quidam conclusionem alii uocant eius duplex ratio est posita aut in rebus aut in adfectibus rerum repetitio et congregatio quae graece dicitur anakefalaiwsis a quibusdam latinorum enumeratio et memoriam iudicis reficit et totam simul causam ponit ante oculos et etiam si per singula minus mouerat turba ualet in hac quae repetemus quam breuissime dicenda sunt et quod graeco uerbo patet decurrendum per capita nam si morabimur non iam enumeratio sed quasi altera fiet oratio quae autem enumeranda uidentur cum pondere aliquo dicenda sunt et aptis excitanda sententiis et figuris utique uarianda alioqui nihil est odiosius recta illa repetitione uelut memoriae iudicum diffidentis sunt autem innumerabiles optimeque in uerrem cicero si pater ipse iudicaret quid diceret cum haec probarentur et deinde  subiecit enumerationem aut cum idem et in eundem per inuocationem deorum spoliata a praetore templa dinumerat licet et dubitare num quid nos fugerit et quid responsurus sit aduersarius his et his aut quam spem accusator habeat omnibus ita defensis illa uero iucundissima si contingat aliquod ex aduersario ducere argumentum ut si dicas reliquit hanc partem causae aut inuidia premere maluit aut ad preces confugit merito cum sciret haec et haec sed non sunt singulae species persequendae ne sola uideantur quae forte nunc dixero cum occasiones et ex causis et ex dictis aduersariorum et ex quibusdam fortuitis quoque oriantur nec referenda modo nostra sed postulandum etiam ab aduersariis ut ad quaedam respondeant id autem si et actionis supererit locus et ea proposuerimus quae refelli non possint nam prouocare quae inde sint fortia non arguentis est sed monentis id unum epilogi genus uisum est plerisque atticorum et philosophis fere omnibus qui de arte oratoria scriptum aliquid reliquerunt id sensisse atticos credo quia athenis adfectus mouere etiam per praeconem prohibebatur orator philosophos minus miror apud quos uitii loco est adfici nec boni moris uidetur sic a uero iudicem auerti nec conuenire bono uiro uitiis uti necessarios tamen adfectus fatebuntur si aliter optineri uera et iusta et in commune profutura non possint ceterum illud constitit inter omnes etiam in aliis partibus actionis si multiplex causa sit et pluribus argumentis defensa utiliter anakefalaiwsin fieri solere sicut nemo dubitauerit multas esse causas in quibus nullo loco sit necessaria si breues et simplices fuerint haec pars perorationis accusatori patronoque ex aequo communis est adfectibus quoque isdem fere utuntur sed aliis hic aliis  ille saepius ac magis nam huic concitare iudices illi flectere conuenit uerum et accusator habet interim lacrimas ex miseratione eius rei quem ulciscitur et reus de indignitate calumniae conspirationis uehementius interim queritur diuidere igitur haec officia commodissimum quae plerum                                                 que sunt ut dixi prohoemio similia sed liberiora plenioraque inclinatio enim iudicum ad nos petitur initio parcius cum admitti satis est et oratio tota superest in epilogo uero est qualem animum iudex in consilium ferat et iam nihil amplius dicturi sumus nec restat quo reseruemus est igitur utrisque commune conciliare sibi auertere ab aduersario iudicem concitare adfectus et componere et breuissimum quidem hoc praeceptum dari utrique parti potest ut totas causae suae uires orator ponat ante oculos et cum uiderit quid inuidiosum fauorabile inuisum miserabile aut sit in rebus aut uideri possit ea dicat quibus si iudex esset ipse maxime moueretur sed certius est ire per singula et quae concilient quidem accusatorem in praeceptis exordii iam diximus quaedam tamen quae illic ostendere sat est in peroratione implenda sunt magis si contra inpotentem inuisum perniciosum suscepta causa est si iudicibus ipsis aut gloriae damnatio rei aut deformitati futura absolutio nam egregie in uatinium caluus factum inquit ambitum scitis omnes et hoc uos scire omnes sciunt cicero quidem in uerrem etiam emendari posse infamiam iudiciorum damnato reo dicit quod est unum ex supra dictis metus etiam si est adhibendus ut facit idem hunc habet locum fortiorem quam in prohoemio qua de re quid sentirem alio  iam libro exposui concitare quoque inuidiam odium iram liberius in peroratione contingit quorum inuidiam gratia odium turpitudo iram offensio iudici facit si contumax adrogans securus sit quae non ex facto modo dictoue aliquo sed uultu habitu aspectu moueri solet egregieque nobis adulescentibus dixisse accusator cossutiani capitonis uidebatur graece quidem sed in hunc sensum erubescis caesarem timere summa tamen concitandi adfectus accusatori in hoc est ut id quod obiecit aut quam atrocissimum aut etiam si fieri potest quam maxime miserabile esse uideatur atrocitas crescit ex his quid factum sit a quo in quem quo animo quo tempore quo loco quo modo quae omnia infinitos tractatus habent pulsatum querimur de re primum ipsa dicendum tum si senex si puer si magistratus si probus si bene de re publica meritus etiam si percussus sit a uili aliquo contemptoque uel ex contrario a potente nimium uel ab eo quo minime oportuit et si die forte sollemni aut iis temporibus cum iudicia eius rei maxime exercerentur aut in sollicito ciuitatis statu item in theatro in templo in contione crescit inuidia et si non errore nec ira uel etiam si forte ira sed iniqua quod patri adfuisset quod respondisset quod honores contra peteret et si plus etiam uideri potest uoluisse quam fecit plurimum tamen adfert atrocitatis modus si grauiter si contumeliose ut demosthenes ex parte percussi corporis ex uultu ferientis ex habitu inuidiam midiae quaerit occisum queror ferro an igne an ueneno uno uulnere an pluribus subito an expectatione tortus ad hanc partem maxime pertinet utitur frequenter accusator  et miseratione cum aut eius casum quem ulciscitur aut liberorum ac parentium solitudinem conqueritur etiam futuri temporis imagine iudices mouet quae maneant eos qui de ui et iniuria questi sunt nisi uindicentur fugiendum de ciuitate cedendum bonis aut omnia quaecumque inimicus fecerit perferenda sed saepius id est accusatoris auertere iudicem a miseratione qua reus sit usurus atque ad fortiter ad iudicandum concitare cuius loci est etiam occupare quae dicturum facturumue aduersarium putes nam et cautiores ad custodiam suae religionis iudices facit et gratiam responsuris aufert cum ea quae praedicta sunt ab accusatore iam si pro reo repetentur non sint noua ut seruius sulpicius contra aufidiam ne signatorum ne ipsius discrimen obiciatur sibi praemonet nec non ab aeschine quali sit usurus demosthenes actione praedictum est docendi quoque interim iudices quid rogantibus respondere debeant quod est unum repetitionis genus periclitantem uero commendat dignitas et studia fortia et susceptae bello cicatrices et nobilitas et merita maiorum hoc quod proxime dixi cicero atque asinius certatim sunt usi pro scauro patre hic ille pro filio commendat et causa periculi si suscepisse inimicitias ob aliquod factum honestum uidetur praecipue bonitas humanitas misericordia iustius enim petere ea quisque uidetur a iudice quae aliis ipse praestiterit referenda pars haec quoque ad utilitatem rei publicae ad iudicum gloriam ad exemplum ad memoriam posteritatis plurimum tamen ualet miseratio quae iudicem non flecti tantum cogit sed motum quoque animi sui lacrimis confiteri haec petetur aut ex iis quae passus est  reus aut iis quae quam cum maxime patitur aut iis quae damnatum manent quae et ipsa duplicantur cum dicimus ex qua illi fortuna et in quam reccidendum sit adfert in his momentum et aetas et sexus et pignora liberi dico et parentes et propinqui quae omnia tractari uarie solent nonnumquam etiam ipse patronus has partes subit ut cicero pro milone o me miserum o te infelicem reuocare me tu in patriam milo potuisti per hos ego te in patria per eosdem retinere non potero maximeque si ut tum accidit non conueniunt ei qui accusatur preces nam quis ferret milonem pro capite suo supplicantem qui a se uirum nobilem interfectum quia id fieri oportuisset fateretur ergo et illi captauit ex ipsa praestantia animi fauorem et in locum lacrimarum eius ipse successit his praecipue locis utiles sunt prosopopoeiae id est fictae alienarum personarum orationes quale litigatore dicit patronum nudae tantum res mouent at cum ipsos loqui fingimus ex personis quoque trahitur adfectus non enim audire iudex uidetur aliena mala deflentis sed sensum ac uocem auribus accipere miserorum quorum etiam mutus aspectus lacrimas mouet quantoque essent miserabiliora si ea dicerent ipsi tanto sunt quadam portione ad adficiendum potentiora cum uelut ipsorum ore dicuntur ut scaenicis actoribus eadem uox eademque pronuntiatio plus ad mouendos adfectus sub persona ualet itaque idem cicero  quamquam preces non dat miloni eumque potius animi praestantia commendat accommodauit tamen ei uerba conuenientis etiam forti uiro conquestiones frustra inquit mei suscepti labores o spes fallaces o cogitationes inanes meas numquam tamen debet longa esse miseratio nec sine causa dictum est nihil facilius quam lacrimas inarescere nam cum etiam ueros dolores mitiget tempus citius euanescat necesse est illa quam dicendo effinximus imago in qua si moramur fatigatur lacrimis auditor et requiescit et ab illo quem ceperat impetu ad rationem redit non patiamur igitur frigescere hoc opus et adfectum cum ad summum perduxerimus relinquamus nec speremus fore ut aliena mala quisquam diu ploret ideoque cum in aliis tum in hac maxime parte crescere debet oratio quia quidquid non adicit prioribus etiam detrahere uidetur et facile deficit adfectus qui descendit non solum autem dicendo sed etiam faciendo quaedam lacrimas mouemus unde et producere ipsos qui periclitentur squalidos atque deformes et liberos eorum ac parentis institutum et ab accusatoribus cruentum gladium ostendi et lecta e uulneribus ossa et uestes sanguine perfusas uidemus et uulnera resolui uerberata corpora nudari quarum rerum ingens plerumque uis est uelut in rem praesentem animos hominum ducentium ut populum romanum egit in furorem praetexta c caesaris praelata in funere cruenta sciebatur interfectum eum corpus denique ipsum impositum lecto erat at uestis tamen illa sanguine madens ita repraesentauit imaginem sceleris ut non occisus esse caesar sed tum maxime occidi uideretur sed non ideo probauerim quod factum et lego et ipse aliquando uidi depictam in tabula  siparioue imaginem rei cuius atrocitate iudex erat commouendus quae enim est actoris infantia qui mutam illam effigiem magis quam orationem pro se putet locuturam at sordes et squalorem et propinquorum quoque similem habi      tum scio profuisse et magnum ad salutem momentum preces attulisse quare et obsecratio illa iudicum per carissima pignora utique si et reo sint liberi coniux parentes utilis erit et deorum etiam inuocatio uelut ex bona conscientia profecta uideri solet stratum denique iacere et genua complecti nisi si tamen persona nos et ante acta uita et rei condicio prohibebit quaedam enim tam fortiter tuenda quam facta sunt uerum sic habenda est auctoritatis ratio ne sit inuisa securitas fuit quondam inter haec omnia potentissimum quo l murenam cicero accusantibus clarissimis uiris eripuisse praecipue uidetur persuasitque nihil esse ad praesentem rerum statum utilius quam duos kal ian ingredi consulatum quod genus nostris temporibus totum paene sublatum est cum omnia curae tutelaeque unius innixa periclitari nullo iudicii exitu possint de accusatoribus et reis sum locutus quia in periculis maxime uersatur adfectus sed priuatae quoque causae utrumque habent perorationis genus et illud quod est ex enumeratione probationum et hoc quod ex lacrimis si aut statu periclitari aut opinione litigator uidetur nam in paruis quidem litibus has tragoedias mouere tale est quasi si personam herculis et coturnos aptare infantibus uelis ne illud quidem indignum est admonitione ingens in epilogis meo iudicio uerti discrimen quo modo se dicenti qui excitatur accommodet nam et imperitia et rusticitas et rigor et deformitas adferunt interim frigus diligenterque  sunt haec actori prouidenda equidem repugnantis patrono et nihil uultu commotos et intempestiue residentis et facto aliquo uel ipso uultu risum etiam mouentis saepe uidi praecipue uero cum aliqua uelut scaenice fiunt aliam cadunt transtulit aliquando patronus puellam quae soror esse aduersarii dicebatur nam de hoc lis erat in aduersa subsellia tamquam in gremio fratris relicturus at is a nobis praemonitus discesserat tum ille alioqui uir facundus inopinatae rei casu obmutuit et infantem suam frigidissime reportauit alius imaginem mariti pro rea proferre magni putauit at ea risum saepius fecit nam et ii quorum officii erat ut traderent eam ignari qui esset epilogus quotiens respexisset patronus offerebant palam et prolata nouissime deformitate ipsa nam senis cadaueri cera erat infusa praeteritam quoque orationis gratiam perdidit nec ignotum quid glyconi cui spyridion fuit cognomen acciderit huic puer quem is productum quid fleret interrogabat a paedagogo se uellicari respondit sed nihil illa circa caepasios ciceronis fabula efficacius ad pericula epilogorum omnia tamen haec tolerabilia iis quibus actionem mutare facile est at qui a stilo non recedunt aut conticescunt ad hos casus aut frequentissime falsa dicunt inde est enim tendit ad genua uestra supplices manus et haeret in complexu liberorum miser et reuocat ecce me etiam si nihil horum is de quo dicitur faciat ex scholis haec uitia in quibus omnia libere fingimuset inpune quia pro facto est quidquid uoluimus non admittit hoc idem ueritas egregieque cassius dicenti adulescentulo quid me toruo uultu intueris seuere non mehercule  inquit faciebam sed sic scripsisti ecce et quam potuit truculentissime eum aspexit illud praecipue monendum ne qui nisi summis ingenii uiribus ad mouendas lacrimas adgredi audeat nam ut est longe uehementissimus hic cum inualuit adfectus ita si nil efficit tepet quem melius infirmus actor tacitis iudicum cogitationibus reliquisset nam et uultus et uox et ipsa illa excitati rei facies ludibrio etiam plerumque sunt hominibus quos non permouerunt quare metiatur ac diligenter aestimet uires suas actor et quantum onus subiturus sit intellegat nihil habet ista res medium sed aut lacrimas meretur aut risum non autem commouere tantum miserationem sed etiam discutere epilogi est proprium cum oratione continua quae motos lacrimis iudices ad iustitiam reducat tum etiam quibusdam urbane dictis quale est date puero panem ne ploret et corpulento litigatori cuius aduersarius item puer circa iudices erat ab aduocato latus quid faciam ego te baiulare non possum sed haec tamen non debent esse mimica itaque nec illum probauerim quamquam inter clarissimos sui temporis oratores fuit qui pueris in epilogum productis talos iecit in medium quos illi diripere coeperunt namque haec ipsa discriminis sui ignorantia potuit esse miserabilis neque illum qui cum esset cruentus gladius ab accusatore prolatus quo is hominem probabat occisum subito ex subselliis ut territus fugit et capite ex parte uelato cum ad agendum ex turba prospexisset interrogauit an iam ille cum gladio recessisset fecit enim risum sed ridiculus fuit discutiendae tamen oratione eius modi scaenae egregieque cicero qui contra imaginem saturnini pro rabirio grauiter et contra iuuenem cuius subinde uulnus in iudicio resoluebatur pro uareno multa dixit urbane  sunt et illi leniores epilogi quibus aduersario satisfacimus si forte sit eius persona talis ut illi debeatur reuerentia aut cum amice aliquid commonemus et ad concordiam hortamur quod est genus egregie tractatum a passieno cum in domitiae uxoris suae pecuniaria lite aduersus fratrem eius aenobarbum ageret nam cum de necessitudine multa dixisset de fortuna quoque qua uterque abundabat adiecit nihil uobis minus deest quam de quo contenditis omnis autem hos adfectus etiam si quibusdam uidentur in prohoemio atque in epilogo sedem habere in quibus sane sint frequentissimi tamen aliae quoque partes recipiunt sed breuiores ut cum ex iis plurima sint reseruanda at hic si usquam totos eloquentiae aperire fontes licet nam et si bene diximus reliqua possidebimus iam iudicum animos et e confragosis atque asperis euecti tota pandere possumus uela et cum sit maxima pars epilogi amplificatio uerbis atque sententiis uti licet magnificis et ornatis tunc est commouendum theatrum cum uentum est ad ipsum illud quo ueteres tragoediae comoediaeque cluduntur plodite in aliis autem partibus tractandus erit adfectus ut quisque nascetur nam neque exponi sine hoc res atroces et miserabiles debent cum de qualitate alicuius rei quaestio est et probationibus unius cuiusque rei recte subiungitur ubi uero coniunctam ex pluribus causam agimus etiam necesse erit uti pluribus quasi epilogis ut in uerrem cicero fecit nam et philodamo et nauarchis et cruci ciuis romani et aliis plurimis suas lacrimas dedit sunt qui hos merikous epilogous uocent quo partitam perorationem significant mihi non tam partes eius quam species uidentur si quidem et epilogi  et perorationis nomina ipsa aperte satis ostendunt hanc esse consummationem orationis  quamuis autem pars haec iudicialium causarum summe praecipueque constet adfectibus et aliqua de iis necessario dixerim non tamen potui ac ne debui quidem istum locum in unam speciem concludere quare adhuc opus superest cum ad optinenda quae uolumus potentissimum tum supra dictis multo difficilius mouendi iudicum animos atque in eum quem uolumus habitum formandi et uelut transfigurandi qua de re pauca quae postulabat materia sic attigi ut magis quid oporteret fieri quam quo id modo consequi possemus ostenderem nunc altius omnis rei repetenda ratio est nam et per totam ut diximus causam locus est adfectibus et eorum non simplex natura nec in transitu tractanda quo nihil adferre maius uis orandi potest nam cetera forsitan tenuis quoque et angusta ingeni uena si modo uel doctrina uel usu sit adiuta generare atque ad frugem aliquam perducere queat certe sunt semperque fuerunt non parum multi qui satis perite quae essent probationibus utilia reperirent quos equidem non contemno sed hactenus utiles credo ne quid per eos iudici sit ignotum atque ut dicam quod sentio dignos a quibus causam diserti docerentur qui uero iudicem rapere et in quem uellet habitum animi posset perducere quo dicente flendum irascendum esset rarus fuit            atqui hoc est quod dominetur in iudiciis hic eloquentia regnat namque argumenta plerumque nascuntur ex causa et pro meliore parte plura sunt semper ut qui per haec uicit tantum non defuisse sibi aduocatum sciat ubi uero animis  iudicum uis adferenda est et ab ipsa ueri contemplatione abducenda mens ibi proprium oratoris opus est hoc non docet litigator hoc causarum libellis non continetur probationes enim efficiant sane ut causam nostram meliorem esse iudices putent adfectus praestant ut etiam uelint sed id quod uolunt credunt quoque nam cum irasci fauere odisse misereri coeperunt agi iam rem suam existimant et sicut amantes de forma iudicare non possunt quia sensum oculorum praecipit animus ita omnem ueritatis inquirendae rationem iudex omittit occupatus adfectibus aestu fertur et uelut rapido flumini obsequitur ita argumenta ac testes quid egerint pronuntiatio ostendit commotus autem ab oratore iudex quid sentiat sedens adhuc atque audiens confitetur an cum ille qui plerisque perorationibus petitur fletus erupit non palam dicta sententia est huc igitur incumbat orator hoc opus eius hic labor est sine quo cetera nuda ieiuna infirma ingrata sunt adeo uelut spiritus operis huius atque animus est in adfectibus horum autem sicut antiquitus traditum accepimus duae sunt species alteram graeci paqos uocant quod nos uertentes recte ac proprie adfectum dicimus alteram hqos cuius nomine ut ego quidem sentio caret sermo romanus mores appellantur atque inde pars quoque illa philosophiae hqikh moralis est dicta sed ipsam rei naturam spectanti mihi non tam mores significari uidentur quam morum quaedam proprietas nam ipsis quidem omnis habitus mentis continetur cautiores uoluntatem complecti quam nomina interpretari maluerunt adfectus igitur hos concitatos illos mites atque compositos esse dixerunt in altero uehementes motus in  altero lenes denique hos imperare illos persuadere hos ad perturbationem illos ad beniuolentiam praeualere adiciunt quidam hqos perpetuum paqos temporale esse quod ut accidere frequentius fateor ita nonnullas credo esse materias quae continuum desiderent adfectum nec tamen minus artis aut usus hi leniores habent uirium atque impetus non tantundem exigunt in causis uero etiam pluribus uersantur immo secundum quendam intellectum in omnibus nam cum ex illo et hoc loco nihil non ab oratore tractetur quidquid de honestis et utilibus denique faciendis ac non faciendis dicitur hqos uocari potest quidam commendationem atque excusationem propria huius officii putauerunt nec abnuo esse ista in hac parte sed non concedo ut sola sint quin illud adhuc adicio paqos atque hqos esse interim ex eadem natura ita ut illud maius sit hoc minus ut amor paqos caritas hqos interdum diuersa inter se sicut in epilogis nam quae paqos concitauit hqos solet mitigare proprie tamen mihi huius nominis exprimenda natura est quatenus appellatione ipsa non satis significari uidetur hqos quod intellegimus quodque a dicentibus desideramus id erit quod ante omnia bonitate commendabitur non solum mite ac placidum sed plerumque blandum et humanum et audientibus amabile atque iucundum in quo exprimendo summa uirtus ea est ut fluere omnia ex natura rerum hominumque uideantur quo mores dicentis ex oratione perluceant et quodam modo agnoscantur quod est sine dubio inter coniunctas maxime personas quotiens ferimus ignoscimus satisfacimus monemus procul ab ira procul ab odio sed tamen alia patris aduersus filium tutoris aduersus pupillum mariti aduersus uxorem moderatio est hi enim praeferunt eorum  ipsorum a quibus laeduntur caritatem neque alio modo inuisos eos faciunt quam quod amare ipsi uidentur alia cum senex adulescentis alieni conuicium honestus inferioris fert hic enim tantum concitari illic etiam adfici debet sunt et illa ex eadem natura sed motus adhuc minoris ueniam petere adulescentiae defendere amores nonnumquam etiam lenis caloris alieni derisus ex hac forma uenit sed is non ex iocis tantum uerum aliquanto magis propria fuerit uirtutis simulatio satisfaciendi rogandi et eirwneia quae diuersum ei quod dicit intellectum petit hinc etiam ille maior ad concitandum odium nasci adfectus solet cum hoc ipso quod nos aduersariis summittimus intellegitur tacita inpotentiae exprobratio namque eos grauis et intolerabiles id ipsum demonstrat quod cedimus et ignorant cupidi maledicendi aut adfectatores libertatis plus inuidiam quam conuicium posse nam inuidia aduersarios conuicium nos inuisos facit ille iam paene medius adfectus est ex amoribus ex desideriis amicorum et necessariorum nam et hoc maior est et illo minor non parum significanter etiam illa in scholis hqh dixerimus quibus plerumque rusticos superstitiosos auaros timidos secundum condicionem positionum effingimus nam si hqh mores sunt cum hos imitamur ex his ducimus orationem denique hqos omne bonum et comem uirum poscit quas uirtutes cum etiam in litigatore debeat orator si fieri potest adprobare utique ipse aut habeat aut habere credatur sic proderit plurimum causis quibus ex sua bonitate faciet fidem nam qui dum dicit malus uidetur utique male dicit  non enim uidetur iusta dicere alioqui hqos non uideretur quare ipsum etiam dicendi genus in hoc placidum esse debet ac mite nihil superbum nihil elatum saltem ac sublime desiderat proprie iucunde credibiliter dicere sat est ideoque ei medius ille orationis modus maxime conuenit diuersum est huic quod paqos dicitur quodque nos adfectum proprie uocamus et ut proxime utriusque differentiam signem illud comoediae hoc tragoediae magis simile haec pars circa iram odium metum inuidiam miserationem fere tota uersatur quae quibus ex locis ducenda sint et manifestum omnibus et a nobis in ratione prohoemii atque epilogi dictum est et metum tamen duplicem intellegi uolo quem patimur et quem facimus et inuidiam namque altera inuidum altera inuidiosum facit hoc autem hominis illud rei est in quo et plus habet operis oratio nam quaedam uidentur grauia per se parricidium caedes ueneficium quaedam efficienda sunt id autem contingit cum magnis alioqui malis grauius esse id quod passi sumus ostenditur quale est apud uergilium o felix una ante alias priameia uirgo hostilem ad tumulum troiae sub moenibus altis iussa mori quam miser enim casus andromachae si comparata ei felix polyxena aut cum ita exaggeramus iniuriam nostram ut etiam quae multo minora sunt intoleranda dicamus si pulsasses defendi non poteras uulnerasti sed haec diligentius cum de amplificatione dicemus interim notasse contentus sum non id solum agere adfectus ut quae sunt ostendantur  acerba ac luctuosa sed etiam ut quae toleranda haberi solent grauia uideantur ut cum in maledicto plus iniuriae quam in manu in infamia plus poenae dicimus quam in morte namque in hoc eloquentiae uis est ut iudicem non in id tantum compellat in quod ipsa rei natura ducetur sed aut qui non est aut maiorem quam est faciat adfectum haec est illa quae dinosis uocatur rebus indignis asperis inuidiosis addens uim oratio qua uirtute praeter alias plurimum demosthenes ualuit quod si tradita mihi sequi praecepta sufficeret satisfeceram huic parti nihil eorum quae legi uel didici quod modo probabile fuit omittendo sed promere in animo est quae latent et penitus ipsa huius loci aperire penetralia quae quidem non aliquo tradente sed experimento meo ac natura ipsa duce accepi summa enim quantum ego quidem sentio circa mouendos adfectus in hoc posita est ut moueamur ipsi nam et luctus et irae et indignationis aliquando etiam ridicula fuerit imitatio si uerba uultumque tantum non etiam animum accommodarimus quid enim aliud est causae ut lugentes utique in recenti dolore disertissime quaedam exclamare uideantur et ira nonnumquam indoctis quoque eloquentiam        faciat quam quod illis inest uis mentis et ueritas ipsa morum quare in iis quae esse ueri similia uolemus simus ipsi similes eorum qui uere patiuntur adfectibus et a tali animo proficiscatur oratio qualem facere iudici uolet an ille dolebit qui audiet me qui in hoc dicam non dolentem irascetur si nihil ipse qui in iram concitat ei quod exigit simile patietur siccis agentis oculis lacrimas dabit fieri non potest nec incendit nisi ignis nec madescimus nisi umore nec res ulla dat alteri colorem quem non ipsa habet primum est igitur ut apud nos ualeant ea quae ualere apud iudicem uolumus adficiamurque antequam adficere  conemur at quo modo fiet ut adficiamur neque enim sunt motus in nostra potestate temptabo etiam de hoc dicere quas fantasias graeci uocant nos sane uisiones appellemus per quas imagines rerum absentium ita repraesentantur animo ut eas cernere oculis ac praesentes habere uideamur has quisquis bene ceperit is erit in adfectibus potentissimus has quidam dicunt eufantasiwton qui sibi res uoces actus secundum uerum optime finget quod quidem nobis uolentibus facile continget nisi uero inter otia animorum et spes inanes et uelut somnia quaedam uigilantium ita nos hae de quibus loquor imagines prosecuntur ut peregrinari nauigare proeliari populos adloqui diuitiarum quas non habemus usum uideamur disponere nec cogitare sed facere hoc animi uitium ad utilitatem non transferemus ad hominem occisum queror non omnia quae in re praesenti accidisse credibile est in oculis habebo non percussor ille subitus erumpet non expauescet circumuentus exclamabit uel rogabit uel fugiet non ferientem non concidentem uidebo non animo sanguis et pallor et gemitus extremus denique expirantis hiatus insidet insequetur enargeia quae a cicerone inlustratio et euidentia nominatur quae non tam dicere uidetur quam ostendere et adfectus non aliter quam si rebus ipsis intersimus sequentur an non ex his uisionibus illa sunt excussi manibus radii reuolutaque pensa leuique patens in pectore uulnus  equus ille in funere pallantis positis insignibus quid non idem poeta penitus ultimi fati cepit imaginem ut diceret et dulcis moriens reminiscitur argos ubi uero miseratione opus erit nobis ea de quibus queremur accidisse credamus atque id animo nostro persuadeamus nos illi simus quos grauia indigna tristia passos queremur nec agamus rem quasi alienam sed adsumamus parumper illum dolorem ita dicemus quae in nostro simili casu dicturi essemus uidi ego saepe histriones atque comoedos cum ex aliquo grauiore actu personam deposuissent flentes adhuc egredi quod si in alienis scriptis sola pronuntiatio ita falsis accendit adfectibus quid nos faciemus qui illa cogitare debemus ut moueri periclitantium uice possimus sed in schola quoque rebus ipsis adfici conuenit easque ueras sibi fingere hoc magis quod illic ut litigatores loquimur frequentius quam ut aduocati orbum agimus et naufragum et periclitantem quorum induere personas quid attinet nisi adfectus adsumimus haec dissimulanda mihi non fuerunt quibus ipse quantuscumque sum aut fui peruenisse me ad aliquod nomen ingeni credo frequenter motus sum ut me non lacrimae solum deprenderent sed pallor et ueri similis dolor  huic diuersa uirtus quae risum iudicis mouendo et illos tristes soluit adfectus et animum ab intentione rerum frequenter auertit et aliquando etiam reficit et a satietate uel a fatigatione renouat quanta sit autem in ea difficultas uel duo maximi oratores alter graecae alter latinae eloquentiae  princeps docent nam plerique demostheni facultatem defuisse huius rei credunt ciceroni modum nec uideri potest noluisse demosthenes cuius pauca admodum dicta nec sane ceteris eius uirtutibus respondentia palam ostendunt non displicuisse illi iocos sed non contigisse noster uero non solum extra iudicia sed in ipsis etiam orationibus habitus est nimius risus adfectator mihi quidem siue id recte iudico siue amore inmodico praecipui in eloquentia uiri labor mira quaedam in eo uidetur fuisse urbanitas nam et in sermone cotidiano multa et in altercationibus et interrogandis testibus plura quam quisquam dixit facete et illa ipsa quae sunt in uerrem dicta frigidius aliis adsignauit et testimonii loco posuit ut quo sunt magis uulgaria eo sit credibilius illa non ab oratore ficta sed passim esse iactata utinamque libertus eius tiro aut alius quisquis fuit qui tris hac de re libros edidit parcius dictorum numero indulsissent et plus iudicii in eligendis quam in congerendis studii adhibuissent minus obiectus calumniantibus foret qui tamen nunc quoque ut in omni eius ingenio facilius quod reici quam quod adici possit inuenient adfert autem rei summam difficultatem primum quod ridiculum dictum plerumque falsum est hoc semper humile saepe ex industria deprauatum praeterea numquam honorificum tum uaria hominum iudicia in eo quod non ratione aliqua sed motu animi quodam nescio an enarrabili iudicatur neque enim ab ullo satis explicari puto licet multi temptauerint unde risus qui non solum facto aliquo dictoue sed interdum quodam etiam corporis tactu lacessitur praeterea non una ratione moueri solet neque enim acute tantum ac uenuste sed stulte iracunde timide dicta  ac facta ridentur ideoque anceps eius rei ratio est quod a derisu non procul abest risus habet enim ut cicero dicit sedem in deformitate aliqua et turpitudine quae cum in aliis demonstrantur urbanitas cum in ipsos dicentis reccidunt stultitia uocatur cum uideatur autem res leuis et quae a scurris mimis insipientibus denique saepe moueatur tamen habet uim nescio an imperiosissimam et cui repugnari minime potest erumpit etiam inuitis saepe nec uultus modo ac uocis exprimit confessionem sed totum corpus ui sua concutit rerum autem saepe ut dixi maximarum momenta uertit ut cum odium iramque frequentissime frangat documento sunt iuuenes tarentini qui multa de rege pyrrho sequius inter cenam locuti cum rationem facti reposcerentur et neque negari res neque defendi posset risu sunt et oportuno ioco elapsi namque unus ex iis immo inquit nisi lagona defecisset occidissemus te eaque urbanitate tota est inuidia criminis dissoluta uerum hoc quidquid est ut non ausim dicere carere omnino arte quia nonnullam obseruationem habet suntque ad id pertinentia et a graecis et a latinis composita praecepta ita plane adfirmo praecipue positum esse in natura et in occasione porro natura non tantum in hoc ualet ut acutior quis atque habilior sit ad inueniendum nam id sane doctrina possit augeri sed inest proprius quibusdam decor in habitu ac uultu ut eadem illa minus alio dicente urbana esse uideantur occasio uero et in rebus est cuius est tanta uis ut saepe adiuti ea non indocti modo sed etiam rustici salse  dicant et in eo quid aliquis dixerit prior sunt enim longe uenustiora omnia in respondendo quam in prouocando accedit difficultati quod eius rei nulla exercitatio est nulli praeceptores itaque in conuiuiis et sermonibus multi dicaces quia in hoc usu cotidiano proficimus oratoria urbanitas rara nec ex arte propria sed ad hanc consuetudine commodata nihil autem uetabat et componi materias in hoc idoneas ut controuersiae permixtis salibus fingerentur uel res proponi singulas ad iuuenum talem exercitationem quin ipsae illae dicta sunt ac uocantur quas certis diebus festae licentiae dicere solebamus si paulum adhibita ratione fingerentur aut aliquid in his serium quoque esset admixtum plurimum poterant utilitatis adferre quae nunc iuuenum uel sibi ludentium exercitatio est pluribus autem nominibus in eadem re uulgo utimur quae tamen si diducas suam quandam propriam uim ostendent nam et urbanitas dicitur qua quidem significari uideo sermonem praeferentem in uerbis et sono et usu proprium quendam gustum urbis et sumptam ex conuersatione                                  doctorum tacitam eruditionem denique cui contraria sit rusticitas uenustum esse quod cum gratia quadam et uenere dicatur apparet salsum in consuetudine pro ridiculo tantum accipimus natura non utique hoc est quamquam et ridicula esse oporteat salsa nam et cicero omne quod salsum sit ait esse atticorum non quia sunt maxime ad risum compositi et catullus cum dicit nulla est in corpore mica salis non hoc dicit nihil in corpore eius esse ridiculum salsum igitur erit quod non erit insulsum uelut quoddam simplex orationis condimentum quod sentitur latente iudicio uelut palato excitatque et a taedio defendit orationem sales enim  ut ille in cibis paulo liberalius adspersus si tamen non sit inmodicus adfert aliquid propriae uoluptatis ita hi quoque in dicendo habent quiddam quod nobis faciat audiendi sitim facetum quoque non tantum circa ridicula opinor consistere neque enim diceret horatius facetum carminis genus natura concessum esse uergilio decoris hanc magis et excultae cuiusdam elegantiae appellationem puto ideoque in epistulis cicero haec bruti refert uerba ne illi sunt pedes faceti ac deliciis ingredienti mollius quod conuenit cum illo horatiano molle atque facetum uergilio iocum uero id accipimus quod est contrarium serio nam et fingere et terrere et promittere interim iocus est dicacitas sine dubio a dicendo quod est omni generi commune ducta est proprie tamen significat sermonem cum risu aliquos incessentem ideo demosthenen urbanum fuisse dicunt dicacem negant proprium autem materiae de qua nunc loquimur est ridiculum ideoque haec tota disputatio a graecis peri geloiou inscribitur eius prima diuisio traditur eadem quae est omnis orationis ut sit positum in rebus ac uerbis usus autem maxime triplex aut enim ex aliis risum petimus aut ex nobis aut ex rebus mediis aliena aut reprendimus aut refutamus aut eleuamus aut repercutimus aut eludimus nostra ridicule indicamus et ut uerbo ciceronis utar dicimus aliqua subabsurda namque eadem quae si inprudentibus excidant stulta sunt si simulamus uenusta creduntur tertium est  genus ut idem dicit in decipiendis expectationibus dictis aliter accipiendis ceteris quae neutram personam contingunt ideoque a me media dicuntur item ridicula aut facimus aut dicimus facto risus conciliatur interim admixta grauitate ut m caelius praetor cum sellam eius curulem consul isauricus fregisset alteram posuit loris intentam dicebatur autem consul a patre flagris aliquando caesus interim sine respectu pudoris ut in illa pyxide caeliana quod neque oratori neque ulli uiro graui conueniat idem autem de uultu gestuque ridiculo dictum sit in quibus est quidem sua gratia sed maior cum captare risum non uidentur nihil enim est iis quae dicenti salsa dicuntur insulsius quamquam autem gratiae plurimum dicentis seueritas adfert fitque ridiculum id ipsum quod qui dicit illa non ridet est tamen interim et aspectus et habitus oris et gestus non inurbanus cum iis modus contingit id porro quod dicitur aut est lasciuum et hilare qualia gabbae pleraque aut contumeliosum qualia nuper iuni bassi aut asperum qualia cassi seueri aut lene qualia domiti afri refert his ubi quis utatur nam in conuictibus et cotidiano sermone lasciua humilibus hilaria omnibus conuenient laedere numquam uelimus longeque absit illud propositum potius amicum quam dictum perdendi in hac quidem pugna forensi malim mihi lenibus uti licere nonnumquam et contumeliose et aspere dicere in aduersarios permissum est cum accusare etiam palam et caput alterius iuste petere concessum sit sed hic quoque tamen inhumana  uideri solet fortunae insectatio uel quod culpa caret uel quod redire etiam in ipsos qui obiecerunt potest primum itaque considerandum est et quis et in qua causa et apud quem et in quem et quid dicat oratori minime conuenit distortus uultus gestusque quae in mimis rideri solent dicacitas etiam scurrilis et scaenica huic personae alienissima est obscenitas uero non a uerbis tantum abesse debet sed etiam a significatione nam si quando obici potest non in ioco exprobranda est oratorem praeterea ut dicere urbane uolo ita uideri adfectare id plane nolo quapropter ne dicet quidem salse quotiens poterit et dictum potius aliquando perdet quam minuet auctoritatem nec accusatorem autem atroci in causa nec patronum in miserabili iocantem feret quisquam sunt etiam iudices quidam tristiores quam ut risum libenter patiantur solet interim accidere ut id quod in aduersarium dicimus aut in iudicem conueniat aut in nostrum quoque litigatorem quamquam aliqui reperiuntur qui ne id quidem quod in ipsos reccidere possit euitent quod fecit longus sulpicius qui cum ipse foedissimus esset ait eum contra quem iudicio liberali aderat ne faciem quidem habere liberi hominis cui respondens domitius afer ex tui inquit animi sententia longe qui malam faciem habet liber non est uitandum etiam ne petulans ne superbum ne loco ne tempore alienum ne praeparatum et domo allatum uideatur quod dicimus nam aduersus miseros sicut supra dixeram inhumanus est iocus sed quidam ita sunt receptae auctoritatis ac notae uerecundiae ut nocitura sit in eos dicendi petulantia nam de amicis iam praeceptum est illud non ad oratoris consilium sed ad hominis pertinet lacessat hoc modo quem laedere sit periculosum ne aut inimicitiae graues insequantur aut turpis satisfactio male etiam dicitur quod in pluris conuenit si aut nationes totae  incessantur aut ordines aut condicio aut studia multorum ea quae dicet uir bonus omnia salua dignitate ac uerecundia dicet nimium enim risus pretium est si probitatis inpendio constat unde autem concilietur risus et quibus ex locis peti soleat difficillimum dicere nam si species omnis persequi uelimus nec modum reperiemus et frustra laborabimus neque enim minus numerosi sunt loci ex quibus haec dicta quam illi ex quibus eae quas sententias uocamus ducuntur neque alii nam hic quoque est inuentio et elocutio atque ipsius elocutionis uis alia in uerbis alia in figuris risus igitur oriuntur aut ex corpore eius in quem dicimus aut ex animo qui factis ab eo dictisque colligitur aut ex iis quae sunt extra posita intra haec enim est omnis uituperatio quae si grauius posita sit seuera est si leuius ridicula haec aut ostenduntur aut narrantur aut dicto notantur rarum est ut oculis subicere contingat ut fecit c iulius qui cum heluio manciae saepius obstrepenti sibi diceret iam ostendam qualis sis isque plane instaret interrogatione qualem tandem se ostensurus esset digito demonstrauit imaginem galli in scuto cimbrico pictam cui mancia tum simillimus est uisus tabernae autem erant circa forum ac scutum illud signi gratia positum narrare quae salsa sint in primis est subtile et oratorium ut cicero pro cluentio narrat de caepasio atque fabricio aut m caelius de illa d laeli collegaeque eius in prouinciam festinantium contentione sed in his omnibus cum elegans et uenusta exigitur tota expositio tum id festiuissimum est quod adicit orator nam et a cicerone sic est fabrici fuga illa condita itaque cum callidissime se putaret dicere et  cum illa uerba grauissima ex intimo artificio deprompsisset respicite iudices hominum fortunas respicite c fabrici senectutem cum hoc respicite ornandae orationis causa saepe dixisset respexit ipse at fabricius a subselliis demisso capite discesserat et cetera quae adiecit nam est notus locus cum in re hoc solum esset fabricium a iudicio recessisse et caelius cum omnia uenustissime finxit tum illud ultimum hic subsecutus quo modo transierit utrum rati an piscatorio nauigio nemo sciebat siculi quidem ut sunt lasciui et dicaces aiebant in delphino sedisse et sic tamquam ariona transuectum in narrando autem cicero consistere facetias putat dicacitatem in iaciendo mire fuit in hoc genere uenustus afer domitius cuius orationibus complures        huius modi narrationes insertae reperiuntur sed dictorum quoque ab eodem urbane sunt editi libri illud quoque genus est positum non in hac ueluti iaculatione dictorum et inclusa breuiter urbanitate sed in quodam longiore actu quod de l crasso contra brutum cicero in secundo de oratore libro et aliis quibusdam locis narrat nam cum brutus in accusatione c planci excitatis duobus lectoribus ostendisset contraria l crassum patronum eius in oratione quam de colonia narbonensi habuerat suasisse iis quae de lege seruilia dixerit tris excitauit et ipse lectores iisque patris eius dialogos dedit legendos quorum cum in priuernati unus alter in albano tertius in tiburti sermonem habitum complecteretur requirebat ubi essent eae possessiones omnis autem illas brutus uendiderat et tum paterna emancupare praedia turpius habebatur similis in apologis quoque et quibusdam interim etiam historiis exponendis gratia consequi solet  sed acutior est illa atque uelocior in urbanitate breuitas cuius quidem duplex forma est dicendi ac respondendi sed ratio communis in parte nihil enim quod in lacessendo dici potest non etiam in repercutiendo at quaedam propria sunt respondentium illa meditata atque cogitata adferri solent haec plerumque in altercatione aut in rogandis testibus reperiuntur cum sint autem loci plures ex quibus dicta ridicula ducantur repetendum est mihi non omnis eos oratoribus conuenire in primis ex amphibolia neque illa obscura quae atellanio more captant nec qualia uulgo iactantur a uilissimo quoque conuersa in maledictum fere ambiguitate ne illa quidem quae ciceroni aliquando sed non in agendo exciderunt ut dixit cum is candidatus qui coci filius habebatur coram eo suffragium ab alio peteret ego quoque tibi fauebo non quia excludenda sint omnino uerba duos sensus significantia sed quia raro belle respondeant nisi cum prorsus rebus ipsis adiuuantur quare non hoc modo paene et ipsum scurrile ciceronis est in eundem de quo supra dixi isauricum miror quid sit quod pater tuus homo constantissimus te nobis uarium reliquit sed illud ex eodem genere praeclarum cum obiceret miloni accusator in argumentum factarum clodio insidiarum quod bouillas ante horam nonam deuertisset ut expectaret dum clodius a uilla sua exiret et identidem interrogaret quo tempore clodius occisus esset respondit sero quod uel solum sufficit ut hoc genus non totum repudietur nec plura modo  significari solent sed etiam diuersa ut nero de seruo pessimo dixit nulli plus apud se fidei haberi nihil ei nec clusum neque signatum esse peruenit res usque ad aenigma quale est ciceronis in plaetorium fontei accusatorem cuius matrem dixit dum uixisset ludum postquam mortua esset magistros habuisse dicebantur autem dum uixit infames feminae conuenire ad eam solitae post mortem bona eius uenierant quamquam hic ludus per tralationem dictum est magistri per ambiguitatem in metalempsin quoque cadit eadem ratio dictorum ut fabius maximus incusans augusti congiariorum quae amicis dabantur exiguitatem heminaria esse dixit nam congiarium commune liberalitatis atque mensurae a mensura ducta inminutione rerum haec tam frigida quam est nominum fictio adiectis detractis mutatis litteris ut acisculum quia esset pactus pacisculum et placidum nomine quod is acerbus natura esset acidum et tullium cum fur esset tollium dictos inuenio sed haec eadem genera commodius in rebus quam in nominibus respondent afer enim uenuste manlium suram multum in agendo discursantem salientem manus iactantem togam deicientem et reponentem non agere dixit sed satagere est enim dictum per se urbanum satagere etiam si nulla subsit alterius uerbi similitudo fiunt et adiecta et detracta adspiratione et diuisis coniunctisque uerbis similiter saepius frigida aliquando tamen recipienda eademque condicio est in iis quae a nominibus trahuntur multa ex hoc genere cicero in uerrem sed ut ab aliis dicta modo futurum ut omnia uerreret cum diceretur uerres modo herculi quem  expilauerat molestiorem quam aprum erymanthium fuisse modo malum sacerdotem qui tam nequam uerrem reliquisset quia sacerdoti uerres successerat praebet tamen aliquando occasionem quaedam felicitas hoc quoque bene utendi ut pro caecina cicero in testem sex clodium phormionem nec minus niger inquit nec minus confidens quam est ille terentianus phormio acriora igitur sunt et elegantiora quae trahuntur ex ui rerum in iis maxime ualet similitudo si tamen ad aliquid inferius leuiusque referatur qualia ueteres illi iocabantur qui lentulum spintherem et scipionem serapionem esse dixerunt sed ea non ab hominibus modo petitur uerum etiam ab animalibus ut nobis pueris iunius bassus homo in primis dicax asinus albus uocabatur et sarmentus  seu p blessius iulium hominem nigrum et macrum et pandum fibulam ferream dixit quod nunc risus petendi genus frequentissimum est adhibetur autem similitudo interim palam interim solet parabolae cuius est generis illud augusti qui militi libellum timide porrigenti noli inquit tamquam assem elephanto des sunt quaedam ui similia unde uatinius dixit hoc dictum cum reus agente in eum caluo frontem candido sudario tergeret idque ipsum accusator in inuidiam uocaret quamuis reus sum inquit et panem tamen candidum edo adhuc est subtilior illa ex simili tralatio cum quod in alia re fieri solet in aliam mutuamur ea dicatur sane fictio ut chrysippus cum in  triumpho caesaris eborea oppida essent tralata et post dies paucos fabi maximi lignea thecas esse oppidorum caesaris dixit et pedo de myrmillone qui retiarium consequebatur nec feriebat uiuum inquit capere uult iungitur amphiboliae similitudo ut a l galba qui pilam neglegenter petenti sic inquit petis tamquam caesaris candidatus nam illud petis ambiguum est securitas similis quod hactenus ostendisse satis est ceterum frequentissima aliorum generum cum aliis mixtura est eaque optima quae ex pluribus constat eadem dissimilium ratio est hinc eques romanus ad quem in spectaculis bibentem cum misisset augustus qui ei diceret ego si prandere uolo domum eo tu enim inquit non times ne locum perdas ex contrario non una species neque enim eodem modo dixit augustus praefecto quem ignominia mittebat subinde interponenti precibus quid respondebo patri meo dic me tibi displicuisse quo gabba paenulam roganti non possum commodare domi maneo cum cenaculum eius perplueret tertium adhuc illud nisi quod ut ne auctorem ponam uerecundia ipsius facit libidinosior es quam ullus spado quo sine dubio et opinio decipitur sed ex contrario et hoc ex eodem loco est sed nulli priorum simile quod dixit m uestinus cum ei nuntiatum esset  aliquando desinet putere onerabo librum exemplis similemque iis qui risus gratia componuntur efficiam si persequi uoluero singula ueterum ex omnibus argumentorum locis eadem occasio est nam et finitione usus est augustus de pantomimis duobus qui alternis gestibus contendebant cum eorum alterum saltatorem dixit alterum interpellatorem et partitione gabba cum paenulam roganti respondit non pluit non opus est tibi si pluet ipse utar proinde genere specie propriis  differentibus iugatis adiunctis consequentibus antecedentibus repugnantibus causis effectis comparatione parium maiorum minorum similis materia praebetur sicut in tropos quoque omnis cadit an non plurima dicuntur per hyperbolen ut quod refert cicero de homine praelongo caput eum ad fornicem fabium offendisse et quod p oppius dixit de genere lentulorum cum assidue minores parentibus liberi essent nascendo interiturum quid ironia nonne etiam quae seuerissime fit ioci paene genus est qua urbane usus est afer cum didio gallo qui prouinciam ambitiosissime petierat deinde impetrata ea tamquam coactus querebatur                                                 age inquit aliquid et rei publicae causa metaphora quoque cicero lusit cum uatini morte nuntiata cuius parum certus dicebatur auctor interim inquit usura fruar idem per allegorian m caelium melius obicientem crimina quam defendentem bonam dextram malam sinistram habere dicebat emphasi a uillius dixit ferrum in tuccium incidisse figuras quoque mentis quae sxhmata dianoias dicuntur res eadem recipit omnis in quas nonnulli diuiserunt species dictorum nam et interrogamus et dubitamus et adfirmamus et minamur et optamus quaedam ut miserantes quaedam ut irascentes dicimus ridiculum est autem omne quod aperte fingitur stulta reprehendere facillimum est nam per se sunt ridicula sed rem urbanam facit aliqua ex nobis adiectio stulte interrogauerat exeuntem de theatro campatium titius maximus an spectasset fecit campatius dubitationem eius stultiorem dicendo non sed in orchestra pila lusi  refutatio cum sit in negando redarguendo defendendo eleuando ridicule negauit manius curius nam cum eius accusator in sipario omnibus locis aut nudum eum in neruo aut ab amicis redemptum ex alea pinxisset ergo ego inquit numquam uici redarguimus interim aperte ut cicero uibium curium multum de annis aetatis suae mentientem tum ergo cum una declamabamus non eras natus interim et simulata adsensione ut idem fabia dolabellae dicente triginta se annos habere uerum est inquit nam hoc illam iam uiginti annis audio belle interim subicitur pro eo quod neges aliud mordacius ut iunius bassus querente domitia passieni quod incusans eius sordes calceos eam ueteres diceret uendere solere non mehercules inquit hoc umquam dixi sed dixi emere te solere defensionem imitatus est eques romanus qui obicienti augusto quod patrimonium comedisset meum inquit putaui eleuandi ratio est duplex ut aut nimiam quis iactantiam minuat quem ad modum c caesar pomponio ostendenti uulnus ore exceptum in seditione sulpiciana quod is se passum pro caesare pugnantem gloriabatur numquam fugiens respexeris inquit aut crimen obiectum ut cicero obiurgantibus quod sexagenarius publiliam uirginem duxisset cras mulier erit inquit hoc genus dicti consequens uocant quidam estque illi simile quod cicero curionem semper ab excusatione aetatis incipientem facilius cotidie prohoemium habere dixit quia ista natura sequi et cohaerere uideantur sed eleuandi genus est etiam causarum relatio qua cicero est usus in uatinium qui pedibus aeger cum uellet uideri commodioris ualetudinis factus et diceret se iam bina milia passuum ambulare dies enim inquit longiores sunt et augustus nuntiantibus terraconensibus palmam in ara eius enatam apparet  inquit quam saepe accendatis transtulit crimen cassius seuerus nam cum obiurgaretur a praetore quod aduocati eius l uaro epicurio caesaris amico conuicium fecissent nescio inquit qui conuiciati sint et puto stoicos fuisse repercutiendi multa sunt genera uenustissimum quod etiam similitudine aliqua uerbi adiuuatur ut trachalus dicenti suelio si hoc ita est is in exilium si non est ita redis inquit elusit cassius seuerus obiciente quodam quod ei domo sua proculeius interdixisset respondendo numquid ergo illuc accedo sed eluditur et ridiculum ridiculo ut diuus augustus cum ei galli torquem aureum centum pondo dedissent et dolabella per iocum temptans tamen ioci sui euentum dixisset imperator torque me dona malo inquit te ciuica donare mendacium quoque mendacio ut gabba dicente quodam uictoriato se uno in sicilia quinque pedes longam murenam emisse nihil inquit mirum nam ibi tam longae nascuntur ut iis piscatores pro restibus cingantur contraria est neganti confessionis simulatio sed ipsa quoque multum habet urbanitatis sic afer cum ageret contra libertum claudi caesaris et ex diuerso quidam condicionis eiusdem cuius erat litigator exclamasset praeterea tu semper in libertos caesaris dicis nec mehercule inquit quicquam proficio cui uicinum est non negare quod obicitur cum et id palam falsum est et inde materia bene respondendi datur ut catulus dicenti philippo quid latras furem uideo inquit in se dicere non fere est nisi scurrarum et in oratore utique minime probabile quod fieri totidem modis quot in alios potest ideoque hoc quamuis frequens sit transeo illud uero etiam si ridiculum est indignum tamen est homine liberali quod aut turpiter aut potenter dicitur quod fecisse quendam scio qui humiliori libere  aduersus se loquenti colaphum inquit tibi ducam et formulam scribes quod caput durum habeas hic enim dubium est utrum ridere audientes an indignari debuerint superest genus decipiendi opinionem aut dicta aliter intellegendi quae sunt in omni hac materia uel uenustissima inopinatum et a lacessente poni solet quale est quod refert cicero quid huic abest nisi res et uirtus aut illud afri homo in agendis causis optime uestitus et in occurrendo ut cicero audita falsa uatini morte cum obuium libertum eius interrogasset rectene omnia dicenti recte mortuus est inquit plurimus autem circa simulationem et dissimulationem risus est quae sunt uicina et prope eadem sed simulatio est certam opinionem animi sui imitantis dissimulatio aliena se parum intellegere fingentis simulauit afer cum in causa subinde dicentibus celsinam de re cognouisse quae erat potens femina quis est inquit iste celsinam enim uideri sibi uirum finxit dissimulauit cicero cum sex annalis testis reum laesisset et instaret identidem accusator dic m tulli si quid potes de sexto annali uersus enim dicere coepit de libro enni annali sexto quis potis ingentis causas euoluere belli cui sine dubio frequentissimam dat occasionem ambiguitas ut cascellio qui consultatori dicenti nauem diuidere uolo perdes inquit sed auerti intellectus et aliter solet cum ab asperioribus ad leniora deflectitur ut qui interrogatus quid sentiret de eo qui in adulterio deprehensus esset tardum fuisse respondit ei confine est quod dicitur per suspicionem quale illud apud ciceronem querenti quod uxor sua ex fico se suspendisset rogo des mihi surculum ex illa arbore ut  inseram intellegitur enim quod non dicitur et hercule omnis salse dicendi ratio in eo est ut aliter quam est rectum uerumque dicatur quod fit totum fingendis aut nostris aut alienis persuasionibus aut dicendo quod fieri non potest alienam finxit iuba qui querenti quod ab equo suo esset adspersus quid tu inquit me hippocentaurum putas suam c cassius qui militi sine gladio decurrenti heus commilito pugno bene uteris inquit et gabba de piscibus qui cum pridie ex parte adesi et uersati postera die positi essent festinemus alii subcenant inquit tertium illud cicero ut dixi aduersus curium fieri enim certe non poterat ut cum declamaret natus non esset est et illa ex ironia fictio qua usus est c caesar nam cum testis diceret a reo femina sua ferro petita et esset facilis reprehensio cur illam potissimum partem corporis uulnerare uoluisset quid enim faceret inquit cum tu galeam et loricam haberes uel optima est autem simulatio contra simulantem qualis illa domiti afri fuit uetus habebat testamentum et unus ex amicis recentioribus sperans aliquid ex mutatione tabularum falsam fabulam intulerat consulens eum an primipilari seni intestato suaderet ordinare suprema iudicia noli inquit facere offendis illum iucundissima sunt autem ex his omnibus lenta et ut sic dixerim boni stomachi ut afer idem ingrato litigatori conspectum eius in foro uitanti per nomenclatorem missum ad eum amas me inquit quod te non uidi et dispensatori qui cum reliqua non reponeret dicebat subinde non  comedi pane et aqua uiuo passer redde quod debes quae upo to hqos uocant est gratus iocus qui minus exprobrat quam potest ut idem dicenti candidato semper domum           tuam colui cum posset palam negare credo inquit et uerum interim de se dicere ridiculum est et quod in alium si absentem diceretur urbanum non erat quoniam ipsi palam exprobratur mouet risum quale augusti est cum ab eo miles nescio quid improbe peteret et ueniret contra marcianus quem suspicabatur et ipsum aliquid iniuste rogaturum non magis inquit faciam commilito quod petis quam quod marcianus a me petiturus est adiuuant urbanitatem et uersus commode positi seu toti ut sunt quod adeo facile est ut ouidius ex tetrastichon macri carmine librum in malos poetas composuerit quod fit gratius si qua etiam ambiguitate conditur ut cicero in lartium hominem callidum et uersutum cum is in quadam causa suspectus esset nisi si qua ulixes lintre euasit lartius seu uerbis ex parte mutatis ut in eum qui cum antea stultissimus esset habitus post acceptam hereditatem primus sententiam rogabatur hereditas est quam uocant sapientiam pro illo felicitas est seu ficti notis uersibus similes quae parwdia dicitur et prouerbia oportune aptata ut homini nequam lapso et ut adleuaretur roganti tollat te qui non nouit ex historia etiam ducere urbanitatem eruditum est  ut cicero fecit cum ei testem in iudicio uerris roganti dixisset hortensius non intellego haec aenigmata atqui debes inquit cum sphingem domi habeas acceperat autem ille a uerre sphingem aeneam magnae pecuniae subabsurda illa constant stulti simulatione et quae nisi fingantur stulta sunt ut qui mirantibus quod humile candelabrum emisset pransorium erit inquit sed illa similia absurdis sunt acria quae tamquam sine ratione dicta feruntur ut seruus dolabellae cum interrogaretur an dominus eius auctionem proposuisset domum inquit uendidit deprensi interim pudorem suum ridiculo aliquo explicant ut qui testem dicentem se a reo uulneratum interrogauerat an cicatricem haberet cum ille ingentem in femine ostendisset latus inquit oportuit contumeliis quoque uti belle datur ut hispo obicientibus arbore crimina accusatori me ex te metiris inquit et fuluius propincus legatario interroganti an in tabulis quas proferebat chirographus esset et uerus inquit domine has aut accepi species aut inueni frequentissimas ex quibus ridicula ducerentur sed repetam necesse est infinitas esse tam salse dicendi quam seuere quas praestat persona locus tempus casus denique qui est maxime uarius itaque haec ne omisisse uiderer attigi illa autem quae de usu ipso et modo iocandi complexus sum adfirmarim esse plane necessaria his adicit domitius marsus qui de urbanitate diligentissime scripsit quaedam non ridicula sed cuilibet seuerissimae orationi conuenientia eleganter dicta et proprio  quodam lepore iucunda quae sunt quidem urbana sed risum tamen non habent neque enim ei de risu sed de urbanitate est opus institutum quam propriam esse nostrae ciuitatis et sero sic intellegi coeptam postquam urbis appellatione etiam si nomen proprium non adiceretur romam tamen accipi sit receptum eamque sic finit urbanitas est uirtus quaedam in breue dictum coacta et apta ad delectandos mouendosque homines in omnem adfectum animi maxime idonea ad resistendum uel lacessendum prout quaeque res ac persona desiderat cui si breuitatis exceptionem detraxeris omnis orationis uirtutes complexa sit nam si constat rebus et personis quod in utrisque oporteat dicere perfectae eloquentiae est cur autem breuem esse eam uoluerit nescio cum idem atque in eodem libro dicat fuisse et in multis narrandi urbanitatem paulo post ita finit catonis ut ait opinionem secutus urbanus homo non erit cuius multa bene dicta responsaque erunt et qui in sermonibus circulis conuiuiis item in contionibus omni denique loco ridicule commodeque dicet risus erit quicumque haec faciet orator quas si recipimus finitiones quidquid bene dicetur et urbane dicti nomen accipiet ceterum illi qui hoc proposuerat consentanea fuit illa diuisio ut dictorum urbanorum alia seria alia iocosa alia media faceret nam est eadem omnium bene dictorum uerum mihi etiam iocosa quaedam uidentur posse in non satis urbana referri nam meo quidem iudicio illa est urbanitas in qua nihil absonum nihil agreste nihil inconditum nihil peregrinum neque sensu neque uerbis neque ore gestuue possit deprendi ut non tam sit in singulis dictis quam in toto colore dicendi qualis apud graecos atticismos ille reddens athenarum proprium saporem ne tamen iudicium  marsi hominis eruditissimi subtraham seria partitur in tria genera honorificum contumeliosum medium et honorifici ponit exemplum ciceronis pro q ligario apud caesarem qui nihil soles obliuisci nisi iniurias et contumeliosi quod attico scripsit de pompeio et caesare habeo quem fugiam quem sequar non habeo et medii quod apofqegmatikon uocat et est ita cum dixerit neque grauem mortem accidere uiro forti posse nec inmaturam consulari nec miseram sapienti quae omnia sunt optime dicta sed cur proprie nomen urbanitatis accipiant non uideo quod si non totius ut mihi uidetur orationis color meretur sed etiam singulis dictis tribuendum est illa potius urbana esse dixerim quae sunt generis eiusdem ex quo ridicula ducuntur et tamen ridicula non sunt ut de pollione asinio seriis iocisque pariter accommodato dictum est esse eum omnium horarum et de actore facile dicente ex tempore ingenium eum in numerato habere etiam pompei quod refert marsus in ciceronem diffidentem partibus transi ad caesarem me timebis erat enim si de re minore aut alio animo aut denique non ab ipso dictum fuisset quod posset inter ridicula numerari etiam illud quod cicero caerelliae scripsit reddens rationem cur illa c caesaris tempora tam patienter toleraret haec aut animo catonis ferenda sunt aut ciceronis stomacho stomachus enim ille habet aliquid ioco simile haec quae monebam dissimulanda mihi non fuerunt in quibus ut errauerim legentis tamen non decepi indicata et diuersa opinione quam sequi magis probantibus liberum est  altercationis praecepta poterant uideri tunc inchoanda cum omnia quae ad continuam orationem pertinent  peregissem nam est usus eius ordine ultimus sed cum sit posita in sola inuentione neque habere dispositionem possit nec elocutionis ornamenta magnopere desideret aut circa memoriam et pronuntiationem laboret prius quam secundam quinque partium hanc quae tota ex prima pendet tractaturus non alieno loco uideor quam scriptores alii fortasse ideo reliquerunt quia satis ceteris praeceptis in hanc quoque uidebatur esse prospectum constat enim aut intentione aut depulsione de quibus satis traditum est quia quidquid in actione perpetua circa probationes utile est idem in hac breui atque concisa prosit necesse est neque alia dicuntur in altercatione sed aliter aut interrogando aut respondendo cuius rei fere omnis obseruatio in illo testium loco excussa nobis est tamen quia latius hoc opus adgressi sumus neque perfectus orator sine hac uirtute dici potest paulum inpendamus huic quoque peculiaris operae quae quidem in quibusdam causis ad uictoriam uel plurimum ualet nam ut in qualitate generali in qua rectene factum quid an contra sit quaeritur perpetua dominatur oratio et quaestionem finitionis actiones plerumque satis explicant et omnia paene in quibus de facto constat aut coniectura artificiali ratione colligitur ita in iis causis quae sunt frequentissimae quae uel solis extra artem probationibus uel mixtis continentur asperrima in hac parte dimicatio est nec alibi dixeris magis mucrone pugnari nam et firmissima quaeque memoriae iudicis inculcanda sunt et praestandum quidquid in actione promisimus et refellenda mendacia nusquam est denique qui cognoscit intentior nec inmerito quidam quamquam in dicendo mediocres hac tamen altercandi praestantia meruerunt nomen patronorum at quidam litigatoribus suis illum               modo ambitiosum declamandi sudorem praestitisse contenti cum turba laudantium destituunt subsellia pugnamque  illam decretoriam imperitis ac saepe pullatae turbae relincunt itaque uideas alios plerumque in iudiciis priuatis ad actiones aduocari alios ad probationem quae si diuidenda sunt officia hoc certe magis necessarium est pudendumque dictu si plus litigantibus prosunt minores in publicis certe iudiciis uox illa praeconis praeter patronos ipsum qui egerit citat opus est igitur in primis ingenio ueloci ac mobili animo praesenti et acri non enim cogitandum sed dicendum statim est et prope sub conatu aduersarii manus exigenda quare cum in omni parte huiusce officii plurimum facit totas non diligenter modo sed etiam familiariter nos nosse causas tum in altercatione maxime necessarium est omnium personarum instrumentorum temporum locorum habere notitiam alioqui et tacendum erit saepe et aliis subicientibus plerumque autem studio loquendi fatue modo monent accedendum quo nonnumquam accidit ut nostra credulitate aliena stultitia erubescamus neque tamen cum his ipsis monitoribus clam res erit quidam faciunt ut aperte quoque rixemur uideas enim plerosque ira percitos exclamantis ut iudex audiat contrarium id esse quod admoneant sciatque ille qui pronuntiaturus est in causa malum quod tacetur quare bonus altercator uitio iracundiae careat nullus enim rationi magis obstat adfectus et fert extra causam plerumque et deformia conuicia facere ac mereri cogit et in ipsos nonnumquam iudices incitat melior moderatio  ac nonnumquam etiam patientia neque enim refutanda tantum quae ex contrario dicuntur sed contemnenda eleuanda ridenda sunt nec usquam plus loci recipit urbanitas hoc dum ordo est et pudor contra turbantis audendum et impudentiae fortiter resistendum sunt enim quidam praeduri in hoc oris ut obstrepant ingenti clamore et medios sermones intercipiant et omnia tumultu confundant quos ut non imitari sic acriter propulsare oportebit et ipsorum improbitatem retundendo et iudices uel praesidentis magistratus appellando frequentius ut loquendi uices seruentur non est res animi iacentis et mollis supra modum frontis fallitque plerumque quod probitas uocatur quae est inbecillitas ualet autem in altercatione plurimum acumen quod sine dubio ex arte non uenit natura enim non docetur arte tamen adiuuatur in qua praecipuum est semper id in oculis habere de quo quaeritur et quod uolumus efficere quod propositum tenentes nec in rixam ibimus nec causae debita tempora conuiciando conteremus gaudebimusque si hoc aduersarius facit omnia tempore fere parata sunt meditatis diligenter quae quid aut ex aduerso dici aut responderi a nobis possunt nonnumquam tamen solet hoc quoque esse artis genus ut quaedam in actione dissimulata subito in altercando proferantur est inopinatis eruptionibus aut incursioni ex insidiis factae simillimum id autem tum faciendum est cum est aliquid cui responderi non statim possit potuerit autem si tempus ad disponendum fuisset nam quod fideliter firmum est a primis statim actionibus arripere optimum est quo saepius diutiusque dicatur illud uix saltem praecipiendum uidetur ne turbidus et clamosus tantum sit altercator  et quales fere sunt qui litteras nesciunt nam improbitas licet aduersario molesta sit iudici inuisa est nocet etiam diu pugnare in iis quae optinere non possis nam ubi uinci necesse est expedit cedere quia siue plura sunt de quibus quaeritur facilior erit in ceteris fides siue unum mitior solet poena inrogari uerecundiae nam culpam praesertim deprensam pertinaciter tueri culpa altera est dum stat acies multi res consilii atque artis est ut errantem aduersarium trahas et ire quam longissime cogas ut uana interim spe exultet ideo quaedam bene dissimulantur instrumenta instant enim et saepe discrimen omne committunt quod deesse nobis putant et faciunt probationibus nostris auctoritatem postulando expedit etiam dare aliquid aduersario quod pro se putet quod adprehendens maius aliquid cogatur dimittere duas interim res proponere quarum utramlibet male sit electurus quod in altercatione fit potentius quam in actione quia in illa nobis ipsi respondemus in hac aduersarium quasi confessum tenemus est in primis acuti uidere quo iudex dicto moueatur quid respuat quod et uultu saepissime et aliquando etiam dicto aliquo factoue eius deprehenditur et instare proficientibus et ab iis quae non adiuuent quam mollissime pedem oportet referre faciunt hoc medici quoque ut remedia proinde perseuerent adhibere uel desinant ut illa recipi uel respui uident nonnumquam si rem euoluere propositam facile non sit inferenda est alia quaestio atque in eam iudex si fieri potest auocandus quid enim cum respondere non possis agendum est nisi ut aliud inuenias cui aduersarius respondere non possit in plerisque idem est ut dixi qui circa testes locus et personis modo distat quod hic patronorum inter se certamen illic pugna inter testem et patronum  exercitatio uero huius rei longe facilior nam est utilissimum frequenter cum aliquo qui sit studiorum eorundem sumere materiam uel uerae uel etiam fictae controuersiae et diuersas partes altercationis modo tueri quod idem etiam in simplici genere quaestionum fieri potest ne illud quidem ignorare aduocatum uolo quo quaeque ordine probatio sit apud iudicem proferenda cuius rei eadem quae in argumentis ratio est ut potentissima prima et summa ponantur illa enim ad credendum praeparant iudicem haec ad pronuntiandum  his pro nostra facultate tractatis non dubitassem transire protinus ad dispositionem quae ordine ipso sequitur nisi uererer ne quoniam fuerunt qui iudicium inuentioni subiungerent praeterisse hunc locum quibusdam uiderer qui mea quidem opinione adeo partibus operis huius omnibus conexus ac mixtus est ut ne a sententiis quidem aut uerbis saltem singulis possit separari nec magis arte traditur quam gustus aut odor ideoque nos quid in quaque re sequendum cauendumque sit docemus ac deinceps docebimus ut ad ea iudicium derigatur praecipiam igitur ne quod effici non potest adgrediamur ut contraria uitemus et communia ne quid in eloquendo corruptum obscurum sit referatur oportet ad sensus qui non docentur nec multum a iudicio credo distare consilium nisi quod illud ostendentibus se rebus adhibetur hoc latentibus et aut omnino nondum repertis aut dubiis et iudicium frequentissime certum est consilium uero ratio est quaedam alte petita et plerumque plura perpendens et comparans habensque in se et inuentionem et iudicationem sed ne de hoc quidem praecepta in uniuersum expectanda sunt nam ex re sumitur cuius locus ante actionem est frequenter nam cicero summo consilio uidetur in uerrem uel contrahere  tempora dicendi maluisse quam in eum annum quo erat q hortensius consul futurus incidere et in ipsis actionibus primum ac potentissimum optinet locum nam quid dicendum quid tacendum quid differendum sit exigere consilii est negare sit satius an defendere ubi prohoemio utendum et quali narrandumne et quo modo iure prius pugnandum an aequo qui sit ordo utilissimus tum omnes colores aspere an leniter an etiam summisse loqui expediat sed haec quoque ut quisque passus est locus monuimus idemque in reliqua parte faciemus pauca tamen exempli gratia ponam quibus manifestius appareat quid sit quod demonstrari posse praeceptis non arbitror laudatur consilium demosthenis quod cum suaderet bellum atheniensibus parum id prospere expertis nihil adhuc factum esse ratione monstrauit poterat enim emendari neglegentia at si nihil esset erratum melioris in posterum spei non erat ratio idem cum offensam uereretur si obiurgaret populi segnitiam in adserenda libertate rei publicae maiorum laude uti maluit qui rem publicam fortissime administrassent nam et faciles habuit aures et natura sequebatur ut meliora probantis       peiorum paeniteret ciceronis quidem uel una pro cluentio quamlibet multis exemplis sufficiet oratio nam quod in eo consilium maxime mirer primamne expositionem qua matri cuius filium premebat auctoritas abstulit fidem an quod iudicii corrupti crimen transferre in aduersarium maluit quam negare propter inueteratam ut ipse dicit infamiam an quod in re inuidiosa legis auxilio nouissime est ususquo genere defensionis etiam offendisset nondum praemollitas iudicum mentes an quod se ipsum inuito cluentio facere testatus est quid pro milone quod non ante  narrauit quam praeiudiciis omnibus reum liberaret quod insidiarum inuidiam in clodium uertit quamquam re uera fuerat pugna fortuita quod factum et laudauit et tamen a uoluntate milonis remouit quod illi preces non dedit et in earum locum ipse successit infinitum est enumerare ut cottae detraxerit auctoritatem ut pro ligario se opposuerit cornelium ipsa confessionis fiducia eripuerit illud dicere satis habeo nihil esse non modo in orando sed in omni uita prius consilio frustraque sine eo tradi ceteras artis plusque uel sine doctrina prudentiam quam sine prudentia facere doctrinam aptare etiam orationem locis temporibus personis est eiusdem uirtutis sed hic quia latius fusus est locus mixtusque cum elocutione tractabitur cum praecipere de apte dicendo coeperimus  liber septimus prohoemium de inuentione ut arbitror satis dictum est neque enim ea demum quae ad docendum pertinent executi sumus uerum etiam motus animorum tractauimus sed ut opera extruentibus satis non est saxa atque materiam et cetera aedificanti utilia congerere nisi disponendis eis conlocandisque artificium manus adhibeatur sic in dicendo quamlibet abundans rerum copia cumulum tantum habeat atque congestum nisi illas eadem dispositio in ordinem digestas atque inter se commissas deuinxerit nec inmerito secunda quinque partium posita est cum sine ea prior nihil ualeat neque enim quamquam fusis omnibus membris statua sit nisi conlocetur et si quam in corporibus nostris aliorumue animalium partem permutes et transferas licet habeat eadem omnia prodigium sit tamen et artus etiam leuiter loco moti perdunt quo uiguerunt usum et turbati exercitus sibi ipsi sunt impedimento nec mihi uidentur errare qui ipsam rerum naturam stare ordine putant quo confuso peritura sint omnia sic oratio carens hac uirtute tumultuetur necesse est et sine rectore fluitet nec cohaereat sibi multa repetat multa transeat uelut nocte in ignotis locis errans nec initio nec fine proposito casum potius quam consilium sequatur quapropter totus hic liber seruiat diuisioni quae quidem si certa aliqua uia tradi in omnis materias ullo modo posset non tam paucis contigisset sed cum infinitae litium formae fuerint futuraeque sint et tot saeculis nulla reperta sit causa  quae esset tota alteri similis sapiat oportet actor et uigilet et inueniat et iudicet et consilium a se ipso petat neque infitias eo quaedam esse quae demonstrari possint eaque non omittam sit igitur ut supra significaui diuisio rerum plurium in singulas partitio singularum in partis discretio ordo recta quaedam conlocatio prioribus sequentia adnectens dispositio utilis rerum ac partium in locos distributio sed meminerimus ipsam dispositionem plerumque utilitate mutari nec eandem semper primam quaestionem ex utraque parte tractandam cuius rei ut cetera exempla praeteream demosthenes quoque atque aeschines possunt esse documento in iudicio ctesiphontis diuersum secuti ordinem cum accusator a iure quo uidebatur potentior coeperit patronus omnia paene ante ius posuerit quibus iudicem quaestioni legum praepararet aliud enim alii docere prius expedit alioqui semper petitoris arbitrio diceretur denique in accusatione mutua cum se uterque defendat priusquam aduersarium arguat omnium rerum necesse est ordinem esse diuersum igitur quid ipse sim secutus quod partim praeceptis partim usu partim ratione cognoueram promam nec umquam dissimulaui erat mihi curae in controuersiis forensibus nosse omnia quae in causa uersarentur nam in schola certa sunt et pauca et ante declamationem exponuntur quae themata graeci uocant cicero proposita cum haec in conspectu quodam modo conlocaueram non minus pro aduersa parte quam pro mea cogitabam et primum quod non difficile dictu est sed  tamen ante omnia intuendum constituebam quid utraque pars uellet efficere tum per quid hoc modo cogitabam quid primum petitor diceret id aut confessum erat aut controuersum si confessum non poterat ibi esse quaestio transibam ergo ad responsum partis alterius idem intuebar nonnumquam etiam quod inde optinebatur confessum erat ubi primum coeperat non conuenire quaestio oriebatur id tale est occidisti hominem occidi conuenit transeo rationem reddere debet reus quare occiderit adulterum inquit cum adultera occidere licet legem esse certum est tertium iam aliquid uidendum est in quo pugna consistat non fuerunt adulteri fuerunt quaestio de facto ambigitur coniectura est interim et hoc tertium confessum est adulteros fuisse sed tibi inquit accusator illos non licuit occidere exul enim eras aut ignominiosus de iure quaeritur at si protinus dicenti occidisti respondeatur non occidi statim pugna est si explorandum est ubi controuersia incipiat considerari debet quae sit intentio quae primam quaestionem facit intentio simplex occidit saturninum rabirius coniuncta lege de sicariis commisit l uarenus nam et c uarenum occidendum et cn uarenum uulnerandum et salarium item occidendum curauitnam sic diuersae propositiones erunt quod idem de petitionibus dictum sit uerum ex coniuncta propositione plures esse quaestiones ac status possunt si aliud negat reus aliud defendit aliud a iure actionis excludit in quo genere est agenti dispiciendum quid quoque loco diluat  quod pertinet ad actorem non plane dissentio a celso qui sine dubio ciceronem secutus instat tamen huic parti uehementius ut putet primo firmum aliquid esse ponendum summo firmissimum inbecilliora media quia et initio mouendus sit iudex et summo inpellendus at pro reo plerumque grauissimum quidque primum mouendum est ne illud spectans iudex reliquorum defensioni sit auersior interim tamen et hoc mutabitur si leuiora illa palam falsa erunt grauissimi defensio difficilior ut detracta prius accusatoribus fide adgrediamur ultimum iam iudicibus omnia esse uana credentibus opus erit tamen praefatione qua et ratio reddatur dilati criminis et promittatur defensio ne id quod non statim diluemus timere uideamur ante actae uitae crimina plerumque prima purganda sunt ut id de quo laturus est sententiam iudex audire propitius incipiat sed hoc quoque pro uareno cicero in ultimum distulit non quid frequentissime sed quid tum expediret intuitus cum simplex intentio erit uidendum est unum aliquid respondeamus an plura si unum in re quaestionem instituamus an in scripto si in re negandum sit quod obicitur an tuendum si scripto in qua specie iuris pugna sit et in ea de uerbis an de uoluntate quaeratur id ita consequemur si intuiti fuerimus quae sit lex quae litem faciat hoc est qua iudicium sit constitutum nam quaedam in scholasticis ponuntur ad coniungendam modo actae rei seriem ut puta expositum qui agnouerit solutis alimentis recipiat minus dicto audientem filium liceat abdicare qui expositum recepit imperat ei nuptias locupletis propinquae ille deducere uult filiam pauperis educatoris lex de expositis ad adfectum pertinet iudicium pendet ex lege abdicationis  nec tamen semper ex una lege quaestio est ut in antinomia his spectatis apparebit circa quod pugna sit coniuncta defensio est qualis pro rabirio si occidisset recte fecisset sed non occidit ubi uero multa contra unam propositionem dicimus cogitandum est primum quidquid                  dici potest tum ex his quo quidque loco dici expediat aestimandum in quo non idem sentio quod de propositionibus paulo ante quodque de argumentis probationum loco concessi posse aliquando nos incipere a firmioribus nam uis quaestionum semper crescere debet et ad potentissima ab infirmissimis peruenire siue sunt eiusdem generis siue diuersi iuris autem quaestiones solent esse nonnumquam ex aliis atque aliis conflictionibus facti semper idem spectant in utroque genere similis ordo est sed prius de dissimilibus ex quibus infirmissimum quidque primum tractari oportet ideo quod quasdam quaestiones executi donare solemus et concedere neque enim transire ad alias possumus nisi omissis prioribus quod ipsum ita fieri oportet non ut damnasse eas uideamur sed omisisse quia possimus etiam sine eis uincere procurator alicuius pecuniam petit ex faenore hereditario potest incidere quaestio an huic esse procuratorem liceat finge nos postquam tractauimus eam remittere uel etiam conuinci quaeretur an ei cuius nomine litigatur procuratorem habendi sit ius discedamus hinc quoque recipit natura quaestionem an ille cuius nomine agitur heres sit faeneratoris an ex asse heres haec quoque concessa sint quaeretur an debeatur contra nemo tam demens fuerit ut cum id quod firmissimum duxerit se habere tractauerit remittat illud et ad leuiora transcendat huic in schola simile est non abdicabis adoptatum ut hunc  quoque non uirum fortem ut et fortem non quicumque uoluntati tuae non paruerit ut in alia omnia subiectus sit non propter optionem ut propter optionem non propter talem optionem haec iuris quaestionum differentia est in factis autem ad idem tendentia sunt plura ex quibus aliqua citra summam quaestionem remitti solent ut si is cum quo furti agitur dicat proba te habuisse proba perdidisse proba furto perdidisse proba mea fraude priora enim remitti possunt ultimum non potest solebam et hoc facere praecipere ut uel ab ultima specie nam ea fere est quae continet causam retrorsum quaererem usque ad primam generalem quaestionem uel a genere ad extremam speciem descenderem etiam in suasoriis ut deliberat numa an regnum offerentibus romanis recipiat primum id est genus an regnandum tum an in ciuitate aliena an romae an laturi sint romani talem regem similiter in controuersiis optet enim uir fortis alienam uxorem ultima species est an optare possit alienam uxorem generale est an quidquid optarit accipere debeat deinde an ex priuato an nuptias an maritum habentis sed hoc non quem ad modum dicitur ita et quaeritur primum enim occurrit fere quod est ultimum dicendum ut hoc non debes alienam uxorem optare ideoque diuisionem perdit festinatio non oportet igitur offerentibus se contentum esse quaere aliquid ultra sic ne uiduam quidem adhuc plus si nihil ex priuato ultimum retrorsum quod idem  a capite primum est nihil inicum itaque propositione uisa quod est facillimum cogitemus si fieri potest quid naturale sit primum responderi id si tamquam res agatur et nobis ipsis respondendi necessitas sit intueri uoluerimus occurrit si id non contigerit seponamus id quod primum se optulerit et ipsi nobiscum sic loquamur quid si hoc non esset id iterum et tertium et dum nihil sit reliqui itaque inferiora quoque scrutabimur quae tractata faciliorem nobis iudicem in summa quaestione facient non dissimile huic est et illud praeceptum ut a communibus ad propria ueniamus fere enim communia generalia sunt commune tyrannum occidit proprium tamen tyrannum occidit mulier occidit uxor occidit solebam et excerpere quid mihi cum aduersario conueniret si modo id pro me erat nec solum premere confessionem sed partiendo multiplicare ut in illa controuersia dux qui competitorem patrem in suffragiis uicerat captus est euntes ad redimendum eum legati obuium habuerunt patrem reuertentem ab hostibus is legatis dixit sero itis excusserunt illi patrem et aurum in sinu eius inuenerunt ipsi perseuerarunt ire quo intenderant inuenerunt ducem cruci fixum cuius uox fuit cauete proditorem reus est pater quid conuenit proditio nobis praedicta est et praedicta a duce quaerimus proditorem te isse ad hostes fateris et isse clam et ab his incolumem redisse aurum retulisse et aurum occultum habuisse nam quod fecit id nonnumquam potentius fit in propositione quae si animos  occupauit prope aures ipsae defensioni praecluduntur in totum autem congregatio criminum accusantem adiuuat separatio defendentem solebam id quod fieri et in argumentis dixi in tota facere materia ut propositis extra quae nihil esset omnibus deinde ceteris remotis solum id superesset quod credi uolebam ut in praeuaricationum criminibus ut absoluatur reus aut innocentia ipsius fit aut interueniente aliqua potestate aut ui aut corrupto iudicio aut difficultate probationis aut praeuaricatione nocentem fuisse confiteris nulla potestas obstitit nulla uis corruptum iudicium non quereris nulla probandi difficultas fuit quid superest nisi ut praeuaricatio fuerit si omnia amoliri non poteram plura amoliebar hominem occisum esse constat non in solitudine ut a latronibus suspicer non praedae gratia quia inspoliatus est non hereditatis spe quia pauper fuit odium igitur in causa quis inimicus quae res autem faciliorem diuisioni uiam praestat eadem inuentioni quoque excutere quidquid dici potest et uelut reiectione facta ad optimum peruenire accusatur milo quod clodium occiderit aut fecit aut non optimum erat negare sed non potest occidit ergo aut iure aut iniuria utique iure aut uoluntate aut necessitate nam ignorantia praetendi non potest uoluntas anceps est sed quia ita homines putant attingenda defensio ut id pro re publica fuerit necessitate subita igitur pugna non praeparata alter igitur insidiatus est uter profecto clodius uidesne ut ipsa rerum necessitas diducat defensionem adhuc aut utique uoluit occidere insidiatorem clodium aut  non tutius si noluit fecerunt ergo serui milonis neque iubente neque sciente milone at haec tam timida defensio detrahit auctoritatem illi qua recte dicebamus occisum adicietur quod suos quisque seruos in tali re facere uoluisset hoc eo est utilius quod saepe nihil placet et aliquid dicendum est intueamur ergo omnia ita apparebit aut id quod optimum est aut id quod minime malum propositione aliquando aduersarii utendum et esse nonnumquam communem eam suo loco dictum est multis milibus uersuum scio apud quosdam esse quaesitum quo modo inueniremus utra pars deberet prior dicere quod in foro uel atrocitate formularum uel modo petitionum uel nouissime sorte diiudicatur in schola quaeri nihil attinet cum in declamationibus isdem narrare et contradictiones soluere tam ab actore quam a possessore concessum sit sed in plurimis controuersiis ne inueniri quidem potest ut in illa qui tris liberos habebat oratorem philosophum medicum testamento quattuor partes fecit et singulas singulis dedit unam eius esse uoluit qui esset utilissimus ciuitati contendunt quis primus dicat incertum est propositio tamen certa ab eo enim cuius persona utemur incipiendum erit et haec quidem de diuidendo in uniuersum praecipi possunt at quo modo inueniemus etiam illas occultiores quaestiones scilicet quo modo sententias uerba figuras colores ingenio cura exercitatione non tamen fere umquam nisi inprudentem fugerint si ut dixi naturam sequi ducem uelit sed plerique eloquentiae famam adfectantes contenti sunt locis speciosis modo uel nihil ad probationem conferentibus alii nihil ultra ea quae in oculos incurrunt exquirendum  putant quod quo facilius appareat unam de schola controuersiam non ita sane difficilem aut nouam proponam in exemplum qui reo proditionis patri non adfuerit exheres sit proditionis damnatus cum aduocato exulet reo pro                        ditionis patri disertus filius adfuit rusticus non adfuit damnatus abiit cum aduocato in exilium rusticus cum fortiter fecisset praemii nomine impetrauit restitutionem patris et fratris pater reuersus intestatus decessit petit rusticus partem bonorum orator totum uindicat sibi hic illi eloquentes quibusque nos circa lites raras sollicitiores ridiculi uidemur inuadent personas fauorabiles actio pro rustico contra disertum pro uiro forti contra inbellem pro restitutore contra ingratum pro eo qui parte contentus sit contra eum qui fratri nihil dare ex paternis uelit quae omnia sunt in materia et multum iuuant uictoriam tamen non trahunt in hac quaerentur sententiae si fieri poterit praecipites uel obscurae nam ea nunc uirtus est et pulchre fuerit cum materia tumultu et clamore transactum illi uero quibus propositum quidem melius sed cura in proximo est haec uelut innatantia uidebunt excusatum esse rusticum quod non interfuerit iudicio nihil conlaturus patri sed ne disertum quidem habere quod inputet reo cum is damnatus sit dignum esse hereditate restitutorem auarum impium ingratum qui diuidere nolit cum fratre eoque sic merito quaestionem quoque illam primam scripti et uoluntatis qua non expugnata non sit sequentibus locus at qui naturam sequetur illa cogitabit profecto primo hoc dicturum rusticum pater intestatus duos nos filios reliquit partem iure gentium peto quis tam imperitus quis tam procul a litteris quin sic incipiat etiam si nescierit quid sit propositio hanc communem omnium legem leuiter adornabit ut iustam nempe sequetur ut quaeramus quid huic tam aequae postulationi respondeatur at id manifestum est lex est quae  iubet exheredem esse eum qui patri proditionis reo non adfuerit tu autem non adfuisti hanc propositionem necessaria sequitur legis laudatio et eius qui non adfuerit uituperatio adhuc uersamur in confessis redeat animus ad petitorem numquid non hoc cogitet necesse est nisi qui sit plane hebes si lex obstat nulla lis est inane iudicium est atqui et legem esse et hoc quod ea puniat a rustico factum extra dubitationem est quid ergo dicimus rusticus eram si lex eram omnis complectitur nihil proderit quaeramus ergo num infirmari in aliquam partem lex possit quid aliud saepius dicam natura permittit quam ut cum uerba contra sint de uoluntate quaeratur generalis igitur quaestio uerbis an uoluntate sit standum sed hoc in commune de iure omni disputandum semper nec umquam satis iudicatum est quaerendum igitur in hac ipsa qua consistimus an aliquid inueniri possit quod scripto aduersetur ergo quisquis non adfuerit exheres erit quisquis sine exceptione iam se illa uel ultro offerent argumenta et infans filius enim est et non adfuit et qui aberat et qui militabat et qui in legatione erat iam multum acti est potest aliquis non adfuisse et heres esse transeat nunc idem ille qui hoc cogitauit ut ait cicero tibicinis latini modo ad disertum ut ista concedam tu nec infans es nec afuisti nec militasti num aliud occurrit quam illud sed rusticus sum contra quod palam est dici ut agere non potueris adsidere potuisti et uerum est quare redeundum rustico ad animum legum latoris impietatem punire uoluit ego autem impius non sum contra quod disertus tum impie fecisti inquit cum  exheredationem meruisti licet te postea uel paenitentia uel ambitus ad hoc genus optionis adduxerit praeterea propter te damnatus est pater uidebaris enim de causa pronuntiasse ad haec rusticus tu uero in causa damnationis fuisti multos offenderas inimicitias domui contraxeras haec coniecturalia illud quoque quod coloris loco rusticus dicit patris fuisse tale consilium ne uniuersam domum periculo subiceret haec prima quaestione scripti et uoluntatis continentur intendamus ultra animum uideamusque an aliquid inueniri praeterea possit quo id modo fiet sedulo imitor quaerentem ut quaerere doceam et omisso speciosiore stili genere ad utilitatem me submitto discentium omnes adhuc quaestiones ex persona petitoris ipsius duximus cur non aliquid circa patrem quaerimus dictum enim est quisquis non adfuerit exheres erit cur non conamur et sic quaerere num cuicumque non adfuerit facimus hoc saepe in iis controuersiis in quibus petuntur in uincula qui parentis suos non alunt ut eam quae testimonium in filium peregrinitatis reum dixit eum qui filium lenoni uendidit in hoc de quo loquimur patre quid adprendi potest damnatus est numquid igitur lex ad absolutos tantum patres pertinet dura prima fronte quaestio non desperemus credibile est hoc uoluisse legum latorem ne auxilia liberorum innocentibus deessent sed hoc dicere rustico uerecundum est quia innocentem fuisse patrem fatetur dat aliud argumentum controuersia damnatus proditionis cum aduocato exulet uix uidetur posse fieri ut poena filio in eodem patre et si adfuerit et si non adfuerit constituta sit praeterea lex ad exules nulla pertinet non ergo credibile est de aduocato damnati scriptum an possint enim bona  esse ulla exulis rusticus in utramque partem dubium facit disertus et uerbis inhaerebit in quibus nulla exceptio est et propter hoc ipsum poenam esse constitutam eis qui non adfuerint ne periculo exilii deterreantur aduocatione et rusticum innocenti non adfuisse dicet illud protinus non id indignum quod adnotetur posse ex uno statu duas generales quaestiones fieri an quisquis an cuicumque haec ex duabus personis quaesita sunt ex tertia autem quae est aduersarii nulla oriri quaestio potest quia nulla fit ei de sua parte controuersia nondum tamen cura deficiat ista enim omnia dici possent etiam non restituto patre nec statim eo tendamus quod occurrit ultro a rustico restitutum qui subtiliter quaeret aliquid spectabit ultra nam ut genus species sequitur ita genus speciem praecedit fingamus ergo ab alio restitutum ratiocinatiua seu collectiua quaestio orietur an restitutio pro sublatione iudicii sit et proinde ualeat ac si iudicium non fuisset ubi temptabit rusticus dicere ne impetrare quidem aliter potuisse suorum restitutionem uno praemio nisi patre proinde ac si accusatus non esset reuocato quae res aduocati quoque poenam tamquam is non adfuisset remiserit tum uenimus ad id quod primum occurrebat a rustico esse restitutum patrem ubi rursus ratiocinamur an restitutor accipi debeat pro aduocato quando id praestiterit quod aduocatus petit nec improbum sit pro simili accipi quod plus est reliqua iam aequitatis utrius iustius sit desiderium id ipsum adhuc diuiditur etiam si uterque totum sibi uindicaret nunc utique cum alter semissem alter uniuersa fratre excluso sed his tractatis etiam habet magnum momentum apud iudices patris memoria cum praesertim de bonis eius quaeratur erit ergo  coniectura qua mente pater intestatus decesserit sed ea pertinet ad qualitatem alterius status instrumentum est plerumque autem in fine causarum de aequitate tractabitur quia nihil libentius iudices audiunt aliquando tamen hunc ordinem mutabit utilitas ut si in iure minus fiduciae erit aequitate iudicem praeparemus nihil habui amplius quod in uniuersum praeciperem nunc eamus per singulas causarum iudicialium partes quas ut persequi ad ultimam speciem id est ad singulas lites controuersiasque non possum ita in generalibus scribere licet ut quae in quemque statum frequentissime incidant tradam et quia natura prima quaestio est factumne sit ab hoc ordiar  coniectura omnis aut de re aut de animo est utriusque tria tempora praeteritum praesens futurum de re et generales quaestiones sunt et definitae id est et quae non continentur personis et quae continentur de animo quaeri non potest nisi ubi persona est et de facto constat ergo cum de re agitur aut quid factum sit in dubium uenit aut quid fiat aut quid sit futurum ut in generalibus an atomorum                                                      concursu mundus sit effectus an prouidentia regatur an sit aliquando casurus in definitis an parricidium commiserit roscius an regnum adfectet manlius an recte uerrem sit accusaturus q caecilius in iudiciis praeteritum tempus maxime ualet nemo enim accusat nisi quae facta sunt nam quae fiant et quae futura sint ex praeteritis colliguntur quaeritur et unde quid ortum ut pestilentia ira deum an intemperie caeli an corruptis aquis an noxio terrae halitu et quae causa facti ut quare ad troiam quinquaginta reges nauigauerint iure iurando adacti an exemplo moti an  gratificantes atridis quae duo genera non multum inter se distant ea uero quae sunt praesentis temporis si non argumentis quae necesse est praecessisse sed oculis deprehendenda sunt non egent coniectura ut si apud lacedaemonios quaeratur an athenis muri fiant est et illud quod potest uideri extra haec positum coniecturae genus cum de aliquo homine quaeritur quis sit ut est quaesitum contra urbiniae heredes is qui tamquam filius petebat bona figulus esset an sosipater nam et substantia eius sub oculos uenit ut non possit quaeri an sit quo modo an ultra oceanum nec quid sit nec quale sit sed quis sit uerum hoc quoque genus litis ex praeterito pendet an hic sit ex urbinia natus clusinius figulus fuerunt autem tales etiam nostris temporibus controuersiae atque aliquae in meum quoque patrocinium inciderunt animi coniectura non dubie in omnia tempora cadit qua mente ligarius in africa fuerit qua mente pyrrhus foedus petat quo modo laturus sit caesar si ptolomaeus pompeium occiderit quaeritur per coniecturam et qualitatem circa modum speciem numerum an sol maior quam terra luna globosa an plana an acuta unus mundus an plures itemque extra naturales quaestiones maius bellum troianum an peloponnesium qualis clipeus achillis an unus hercules in iis autem quae accusatione ac defensione constant unum est genus in quo quaeritur et de facto et de auctore quod interim coniunctam quaestionem habet et utrumque pariter negatur interim separatam cum et factum sit necne et si de facto constet a quo factum sit ambigitur ipsum  quoque factum aliquando simplicem quaestionem habet an homo perierit aliquando duplicem ueneno an cruditate perierit alterum est genus de facto tantum cum si id certum sit non potest de auctore dubitari tertium de auctore tantum cum factum constat sed a quo sit factum in controuersiam uenit et hoc quod tertio loco posui non est simplex aut enim reus fecisse tantum modo se negat aut alium fecisse dicit sed ne in alterum quidem transferendi criminis una forma est interdum enim substituitur mutua accusatio quam graeci antikathgorian uocant nostrorum quidam concertatiuam interdum in aliquam personam quae extra discrimen iudicii est transfertur et alias certam alias incertam et cum certam aut in extrariam uitam aut in ipsius qui perit uoluntatem in quibus similis atque in antikathgoria personarum causarum ceterorum comparatio est ut cicero pro uareno in familiam ancharianam pro scauro circa mortem bostaris in matrem auertens crimen facit est etiam illud huic contrarium comparationis genus in quo uterque a se factum esse dicit et illud in quo non personae inter se sed res ipsae colliduntur id est non uter fecerit sed utrum factum sit cum de facto et de auctore constat de animo quaeri potest nunc de singulis cum pariter negatur hoc modo adulterium non commisi tyrannidem non adfectaui in caedis ac ueneficii causis frequens est illa diuisio non est factum et si factum est ego non feci sed cum dicimus proba hominem occisum accusatoris tantum partes sunt a reo nihil dici contra praeter aliquas fortasse suspiciones potest quas spargere quam maxime uarie oportebit quia si unum aliquid adfirmaris probandum est aut causa periclitandum nam cum inter id quod ab aduersario et id quod a nobis pro  positum est quaeritur uidetur utique alterum uerum ita euerso quo defendimur relicum est quo premimur ut cum quaerimus de ambiguis signis cruditatis et ueneni nihil tertium est ideoque utraque pars quod proposuit tuetur interim autem ex re quaeritur ueneficium fuerit an cruditas cum aliqua ex ipsa citra personam quoque argumenta ducuntur refert enim conuiuium praecesserit an tristitia labor an otium uigilia an quies aetas quoque eius qui perit discrimen facit interest subito defecerit an longiore ualetudine consumptus sit liberior adhuc in utramque partem disputatio si tantum subita mors in quaestionem uenit interim ex persona probatio rei petitur ut propterea credibile sit uenenum fuisse quia credibile est ab hoc factum ueneficium uel contra cum uero de reo et de facto quaeritur naturalis ordo est ut prius factum esse accusator probet deinde a reo factum si tamen plures in persona probationes habuerit conuertit hunc ordinem defensor autem semper prius negabit esse factum quia si in hac parte uicerit reliqua non necesse habet dicere uicto superest ut tueri se possit illic quoque ubi de facto tantum controuersia est quod si probetur non possit de auctore dubitari similiter argumenta et ex persona et ex re ducuntur sed in unam facti quaestionem sicut in illa controuersia utendum est enim et hic exemplis quae sunt discentibus magis familiaria abdicatus medicinae studuit cum pater eius aegrotaret desperantibus de eo ceteris medicis adhibitus sanaturum se dixit si is potionem a se datam bibisset pater acceptae potionis epota parte dixit uenenum sibi datum filius quod relicum erat exhausit pater decessit ille parricidii reus est manifestum quis potionem dederit quae si ueneni fuit nulla quaestio  de auctore tamen an uenenum fuerit ex argumentis a persona ductis colligetur superest tertium in quo factum esse constat aliquid a quo sit factum quaeritur cuius rei superuacuum est ponere exemplum cum plurima sint huius modi iudicia ut hominem occisum esse manifestum sit uel sacrilegium commissum is autem qui arguitur fecisse neget ex hoc nascitur antikathgoria utique enim factum esse conuenit quod duo inuicem obiciunt in quo quidem genere causarum admonet celsus fieri id in foro non posse quod neminem ignorare arbitror de uno enim reo consilium cogitur et etiamsi qui sunt qui inuicem accusent alterum iudicium praeferre necesse est apollodorus quoque antikathgorian duas esse controuersias dixit et sunt re uera secundum forense ius duae lites potest tamen hoc genus in cognitionem uenire senatus aut principis sed in iudicio quoque nihil interest actionum utrum simul de utroque pronuntietur an etiamsi de uno fertur quo in genere semper prior debebit esse defensio primum quia natura potior est salus nostra quam aduersarii pernicies deinde quod plus habebimus in accusatione auctoritatis si prius de innocentia nostra constiterit postremum quod ita demum duplex causa erit nam qui dicit ego non occidi habet reliquam partem ut dicat tu occidisti at qui dicit tu occidisti superuacuum habet postea dicere ego non occidi hae porro actiones constant comparatione ipsa comparatio non una uia ducitur aut enim totam causam nostram cum tota aduersarii causa componimus aut singula argumenta cum singulis quorum utrum sit faciendum non potest nisi ex ipsius litis utilitate cognosci cicero singula  pro uareno comparat in primo crimine est enim superior  enim persona alieni cum persona matris temere compararetur quare optimum est si fieri poterit ut singula uincantur a singulis sed si quando in partibus laborabimus uniuersitate pugnandum est et siue inuicem accusant siue crimen reus citra accusationem in aduersarium uertit ut roscius in accusatores suos quamuis reos non fecisset siue in ipsos quos sua manu perisse dicemus factum deflectitur non aliter quam in iis quae mutuam accusationem habent utriusque partis argumenta inter se comparantur id autem           genus de quo nouissime dixi non solum in scholis saepe tractatur sed etiam in foro nam id est in causa naeui arpiniani solum quaesitum praecipitata esset ab eo uxor an se ipsa sua sponte iecisset cuius actionem et quidem solam in hoc tempus emiseram quod ipsum me fecisse ductum iuuenali cupiditate gloriae fateor nam ceterae quae sub nomine meo feruntur neglegentia excipientium in quaestum notariorum corruptae minimam partem mei habent est et alia duplex coniectura huic anticategoriae diuersa de praemiis ut in illa controuersia tyrannus suspicatus a medico suo datum sibi uenenum torsit eum et cum is dedisse se pernegaret arcessit alterum medicum ille datum ei uenenum dixit sed se antidotum daturum et dedit potionem ei qua epota tyrannus decessit de praemio duo medici contendunt nam ut illic factum in aduersarium transferentium ita hic sibi uindicantium personae causae facultates tempora instrumenta testimonia comparantur illud quoque etiam si non est antikathgoria simili tamen ratione  tractatur in quo citra accusationem quaeritur utrum factum sit utraque enim pars suam expositionem habet atque eam tuetur ut in lite urbiniana petitor dicit clusinium figulum filium urbiniae acie uicta in qua steterat fugisse iactatumque casibus uariis retentum etiam a rege tandem in italiam ac patriam suam marginos uenisse atque ibi agnosci pollio contra seruisse eum pisauri dominis duobus medicinam factitasse manu missum alienae se familiae uenali inmiscuisse a se rogantem ut ei seruiret emptum nonne tota lis constat duarum causarum comparatione et coniectura duplici atque diuersa quae autem accusantium ac defendentium eadem petentium et infitiantium ratio est ducitur coniectura primum a praeteritis in his sunt personae causae consilia nam is ordo est ut facere uoluerit potuerit fecerit ideoque intuendum ante omnia qualis sit de quo agitur accusatoris autem est efficere ut si quid obiecerit non solum turpe sit sed etiam crimini de quo iudicium est quam maxime conueniat nam si reum caedis inpudicum uel adulterum uocet laedat quidem infamia minus tamen hoc ad fidem ualeat quam si audacem petulantem crudelem temerarium ostenderit patrono si fieri poterit id agendum est ut obiecta uel neget uel defendat uel minuat proximum est ut a praesenti quaestione separet sunt enim pleraque non solum et dissimilia sed etiam aliquando contraria ut si reus furti prodigus dicatur aut neglegens neque enim uidetur in eundem et contemptus pecuniae et cupiditas cadere si deerunt haec remedia ad illa declinandum est non de hoc quaeri nec eum qui aliqua peccauerit utique commisisse omnia et hanc fiduciam fuisse accusatoribus falsa obiciendi quod laesum et uulneratum reum sperauerint  hac inuidia opprimi posse alii a propositione accusatoris contraque eam loci oriuntur saepe a persona prior ducit argumenta defensor et interim generaliter incredibile esse a filio patrem occisum ab imperatore proditam hostibus patriam facile respondetur uel quod omnia scelera in malos cadant ideoque saepe deprensa sint uel quod indignum sit crimina ipsa atrocitate defendi interim proprie quod est uarium nam dignitas et tuetur reum et nonnumquam ipsa in argumentum facti conuertitur tamquam inde fuerit spes inpunitatis proinde paupertas humilitas opes ut cuique ingenio uis est in diuersum trahuntur probi uero mores et ante actae uitae integritas numquam non plurimum profuerint si nihil obicietur patronus quidem in hoc uehementer incumbet accusator autem ad praesentem quaestionem de qua sola iudicium sit cognitionem alligabit dicens neminem non aliquando coepisse peccare nec pro encenia ducendum scelus primum haec in respondendo sic autem praeparabit actione prima iudicum animos ut noluisse potius obicere quam non potuisse credatur eoque satius est omni se ante actae uitae abstinere conuicio quam leuibus aut friuolis aut manifesto falsis reum incessere quia fides ceteris detrahitur et qui nihil obicit omisisse credi potest maledicta tamquam superuacua qui uana congerit confitetur unum in ante actis argumentum in quibus uinci quam tacere maluerit cetera quae a personis duci solent in argumentorum locis exposuimus proxima est ex causis probatio in quibus haec maxime spectantur ira odium metus cupiditas spes nam reliqua in horum species cadunt quorum si quid in reum conueniet accusatoris est efficere ad quidquid faciendum causae  ualere uideantur easque quas in argumentum sumet augere si minus illuc conferenda est oratio aut aliquas fortasse latentes fuisse aut nihil ad rem pertinere cur fecerit si fecit aut etiam dignius esse odio scelus quod non habuerit causam patronus uero quotiens poterit instabit huic loco ut nihil credibile sit factum esse sine causa quod cicero uehementissime in multis orationibus tractat praecipue tamen pro uareno qui omnibus aliis premebatur nam et damnatus est at si proponitur cur factum sit aut falsam causam aut leuem aut ignotam reo dicet possunt autem esse aliquae interim ignotae an heredem habuerit an accusaturus fuerit eum a quo dicetur occisus si alia defecerint non utique spectandas esse causas nam quem posse reperiri qui non metuat oderit speret plurimos tamen haec salua innocentia facere neque illud est omittendum non omnis causas in omnibus personis ualere nam ut alicui sit furandi causa paupertas non erit idem in curio fabricioque momentum de causa prius an de persona dicendum sit quaeritur uarieque est ab oratoribus factum a cicerone etiam praelatae frequenter causae mihi si neutro litis condicio praeponderet secundum naturam uidetur incipere a persona nam hoc magis generale est rectiorque diuisio an ullum crimen credibile an hoc potest tamen id ipsum sicut pleraque uertere utilitas nec tantum causae uoluntatis sunt quaerendae sed interim et erroris ut ebrietas ignorantia nam ut haec in qualitate crimen eleuant ita in coniectura premunt et persona quidem nescio an umquam utique in uero actu rei possit incidere de qua neutra pars dicat de causis frequenter quaeri nihil attinet ut in adulteriis ut in furtis quia illas per se ipsa crimina secum habent post haec intuenda uidentur et consilia quae late patent  an credibile sit reum sperasse id a se scelus effici posse an ignorari cum fecisset an etiam si ignoratum non esset absolui uel poena leui transigi uel tardiore uel ex qua minus incommodi consecuturus quam ex facto gaudii uideretur an etiam tanti putauerit poenam subire post haec an alio tempore et aliter facere uel facilius uel securius potuerit ut dicit cicero pro milone enumerans plurimas occasiones quibus ab eo clodius inpune occidi potuerit praeterea cur potissimum illo loco illo tempore illo modo sit adgressus qui et ipse diligentissime tractatur pro eodem locus an etiam si nulla ratione ductus est impetu raptus sit et absque sententia nam uulgo dicitur scelera non habere consilium an etiam consuetudine peccandi sit ablatus excussa prima parte an uoluerit sequitur an potuerit hic tractatur locus tempus ut furtum in loco cluso frequenti tempore uel diurno cum testes plures uel nocturno cum maior difficultas inspiciuntur itaque difficultates occasiones quae sunt plurimae ideoque exemplis non egent hic sequens locus talis est ut si fieri non potuit sublata sit lis si potuit sequatur quaestio an fecerit sed haec etiam ad animi coniecturam pertinent nam et ex his colligitur an sperauerit ideo spectari debent et instrumenta ut clodi ac milonis comitatus quaestio an fecerit incipit a secundo tempore id est praesenti aut deinde coniuncto quorum sunt sonus clamor gemitus deinde insequentis latitatio metus similia his accedunt signa de quibus tractatum est uerba etiam et facta quaeque antecesserunt quaeque insecuta sunt haec aut nostra sunt aut aliena sed uerba nobis magis nocent et                                                                minus magis prosunt nostra quam aliena magis prosunt et  minus nocent aliena quam nostra facta autem interim magis prosunt nostra interim aliena ut si quid quod pro nobis sit aduersarius fecit semper uero magis nocent nostra quam aliena est et illa in uerbis differentia quod aut aperta sunt aut dubia seu nostra seu aliena sunt infirmiora in utrumque sint necesse dubia tamen nostra saepe nobis nocent ut in illa controuersia interrogatus filius ubi esset pater dixit ubicumque est bibit at ille in puteo mortuus est inuentus aliena quae sunt dubia numquam possunt nocere nisi aut incerto auctore aut mortuo nocte audita uox est cauete tyrannidem et interrogatus cuius ueneno moreretur respondit non expedit tibi scire nam si est qui possit interrogari soluet ambiguitatem cum autem dicta factaque nostra defendi solo animo possint aliena uarie refutantur de uno quidem maximo genere coniecturalium controuersiarum locuti uidemur sed in omnis aliquid ex his cadit nam furti depositi creditae pecuniae et a facultatibus argumenta ueniunt an fuerit quod deponeretur et a personis an ullum deposuisse apud hunc uel huic credidisse credibile sit an petitorem calumniari an reum infitiatorem esse uel furem sed etiam in furti reo sicut in caedis quaeritur de facto et de auctore crediti et depositi duae quaestiones sed numquam iunctae an datum sit an redditum habent aliquid proprii adulterii causae quod plerumque duorum discrimen est et de utriusque uita dicendum quamquam et id quaeritur an utrumque pariter defendi oporteat cuius rei consilium nascetur ex causa nam si adiuuabit pars altera coniungam si nocebit separabo ne quis autem mihi putet temere excidisse quod plerumque duorum crimen esse adulterium non semper dixerim potest accusari sola mulier incerti adulterii munera domi inuenta sunt pecunia cuius  auctor non extat codicilli dubium ad quem scripti in falso quoque ratio similis aut enim plures in culpam uocantur aut unus et scriptor quidem semper tueri signatorem necesse habet signator scriptorem non semper nam et decipi potuit is autem qui hos adhibuisse et cui id factum dicitur et scriptorem et signatores defendet idem argumentorum loci in causis proditionis et adfectatae tyrannidis uerum illa scholarum consuetudo ituris in forum potest nocere quod omnia quae in themate non sunt pro nobis ducimus adulterium obicis quis testis quis index proditionem quod pretium quis conscius uenenum ubi emi a quo quando quanti per quem dedi pro reo tyrannidis adfectatae ubi sunt arma quos contraxi satellites neque haec nego esse dicenda et ipsis utendum pro parte suscepta nam et in foro aliqua quando aduersarius probare non poterit desiderabo sed in foro tantam illam facilitatem olim desiderauimus ubi non fere causa agitur ut non aliquid ex his aut plura ponantur huic simile est quod in epilogis quidam quibus uolunt liberos parentes nutrices accommodant nisi quod magis concesseris ea quae non sint posita desiderare quam dicere de animo quo modo quaeratur satis dictum est cum ita diuiserimus an uoluerit an potuerit an fecerit nam qua uia tractatur an uoluerit eadem quo animo fecerit id enim est an male facere uoluerit ordo quoque rerum aut adfert aut detrahit fidem multo scilicet magis res prout ponuntur congruunt aut repugnant sed haec nisi in ipso complexu causarum non deprehenduntur quaerendum tamen semper quid cuique conectatur et quid consentiat  sequitur coniecturam finitio nam qui non potest dicere  nihil fecisse proximum habebit ut dicat non id fecisse quod obiciatur itaque pluribus in legibus isdem quibus coniectura uersatur defensionis tantum genere mutato ut in furtis depositis adulteriis nam quem ad modum dicimus non feci furtum non accepi depositum non commisi adulterium ita non est hoc furtum non est hoc infitiatio non est hoc adulterium interim a qualitate ad finitionem descenditur ut in actionibus dementiae malae tractationis rei publicae laesae in quibus si recte facta esse quae obiciuntur dici non potest illud succurrit non est hoc dementem esse male tractare rem publicam uerbis laedere finitio igitur est rei propositae propria et dilucida et breuiter comprensa uerbis enuntiatio constat maxime sicut est dictum genere specie differentibus propriis ut si finias equum noto enim maxime utar exemplo genus est animal species mortale differens inrationale nam et homo mortale erat proprium hinniens haec adhibetur orationi pluribus causis nam tum est certum de nomine sed quaeritur quae res ei subicienda sit tum res est manifesta sed quod  nomine constat de re dubium est interim coniectura est ut si quaeratur quid sit deus nam qui neget deum esse spiritum omnibus partibus inmixtum non hoc dicat falsam esse diuinae illius naturae appellationem sicut epicurus qui humanam ei formam locumque inter mundos dedit nomine uterque uno utitur utrum sit in re coniectat interim qualitas tractatur ut quid sit rhetorice uis persuadendi an bene dicendi scientia quod genus est in iudiciis frequentissimum sic enim quaeri  tur an deprehensus in lupanari cum aliena uxore adulter sit quia non de appellatione sed de ui facti eius ambigitur an omnino peccauerit nam si peccauit non potest esse aliud quam adulter diuersum est genus cum controuersia consistit in nomine quod pendet ex scripto nec uersatur in iudiciis nisi propter uerba quae litem faciunt an qui se interficit homicida sit an qui tyrannum in mortem compulit tyrannicida an carmina magorum ueneficium res enim manifesta est sciturque non idem esse occidere se quod alium non idem occidere tyrannum quod compellere ad mortem non idem carmina ac mortiferam potionem quaeritur tamen an eodem nomine appellanda sint quamquam autem dissentire uix audeo a cicerone qui multos secutus auctores dicit finitionem esse de eodem et de altero semper enim neganti aliquod esse nomen dicendum quod sit potius tamen equidem tris habeo uelut species nam interim conuenit solum quaerere an hoc sit ut an adulterium in lupanari cum hoc negamus non necesse est dicere quid id uocetur quia totum crimen infitiamur interim quaeritur hoc an hoc furtum an sacrilegium non quin sufficiat non esse sacrilegium sed quia satius sit dicere quid sit aliud quo in loco utrumque finiendum est interim quaeritur in rebus specie diuersis an et hoc et hoc eodem modo sit appellandum cum res utraque habet suum nomen ut amatorium uenenum in omnibus autem huius generis litibus quaeritur an etiam hoc quia nomen de quo ambigitur utique in alia re certum est sacrilegium est rem sacram de templo surripere an et priuatam adulterium cum aliena uxore domi coire an et in lupanari tyrannicidium occidere tyrannum an et in mortem compellere  ideoque sullogismos de quo postea dicam uelut infirmior est finitio quia in hac quaeritur an idem sit huius rei nomen quod alterius illo an proinde habenda sit haec autem atque illa est et talis finitionum diuersitas ut quae idem sentiunt non isdem uerbis comprehendantur ut rhetorice est bene dicendi scientia et eadem bene inueniendi et bene enuntiandi et dicendi secundum uirtutem orationis et dicendi quod sit officii atque prouidendum ut sit officii sensu non pugnant comprehensione dissentiant sed de his disputatur non litigatur opus est aliquando finitione obscurioribus et ignotioribus uerbis quid sit clarigatio erctum citum interim notis nomine uidebis quid sit penus quid litus quae uarietas effecit ut eam quidam coniecturae quidam qualitati quidam legitimis quaestionibus subicerent quibusdam ne placuit quidem omnino subtilis haec et ad morem dialecticorum formata conclusio ut in disputationibus potius arguta uerborum cauillatrix quam in oratoris officio multum allatura momenti licet enim ualeat in sermone tantum ut          constrictum uinculis suis eum qui responsurus est uel tacere uel etiam inuitum id quod sit contra cogat fateri non eadem est tamen eius in causis utilitas persuadendum enim iudici est qui etiam si uerbis deuictus est tamen nisi ipsi rei accesserit tacitus dissentiet agenti uero quae tanta est huius praecisae comprehensionis necessitas an si non dixero homo est animal mortale rationale non potero ex  positis tot corporis animique proprietatibus latius oratione ducta uel a dis eum uel a mutis discernere quid quod nec uno modo definitur res eadem ut facit cicero quid est enim uulgo uniuersos et latiore uarioque tractatu ut omnes oratores plerumque fecerunt rarissime enim apud eos reperitur illa ex consuetudine philosophorum ducta seruitus est certe seruitus ad certa se uerba adstringendi idque faciendum in libris ciceronis de oratore uetat m antonius nam est etiam periculosum cum si uno uerbo sit erratum tota causa cecidisse uideamur optimaque est media illa uia qua utitur cicero pro caecina ut res proponatur uerba non periclitentur etenim recuperatores non ea sola uis est quae ad corpus nostrum uitamque peruenit sed etiam multo maior ea quae periculo mortis iniecto formidine animum perterritum loco saepe et certo statu demouet aut cum finitionem praecedit probatio ut in philippicis cicero seruium sulpicium occisum ab antonio colligit et in clausula demum ita finit is enim profecto mortem attulit qui causa mortis fuit non negauerim tamen haec quoque ut expediet causae esse facienda et si quando firme comprehendi poterit breui complexu uerborum finitio esse id tum elegans tum etiam fortissimum si modo erit illa inexpugnabilis eius certus ordo est quid sit an hoc sit et in hoc fere labor maior est ut finitionem confirmes quam ut rei finitionem adplices in eo quid sit duplex opus est nam et nostra confirmanda est et aduersae partis destruenda finitio ideoque in schola ubi nobis ipsi fingimus contradictionem duos ponere debemus fines quales utrimque esse optimi poterunt at in foro prouidendum num forte superuacua et  nihil ad causam pertinens an ambigua an contraria an communis sit finitio quorum nihil accidere nisi agentis culpa potest ut recte autem finiamus ita fiet si prius in animo constituerimus quid uelimus efficere sic enim accommodari ad uoluntatem uerba poterunt atque ut a notissimo exemplo quo sit res lucidior non recedamus qui priuatam pecuniam de templo surripuit sacrilegii reus est culpa manifesta est quaestio est an huic crimini nomen quod est in lege conueniat ergo ambigitur an hoc sacrilegium sit accusator quia de templo surrepta sit pecunia utitur hoc nomine reus quia priuatam surripuerit negat esse sacrilegium sed furtum fatetur actor ergo ita finiet sacrilegium est surripere aliquid de sacro reus sacrilegium est surripere aliquid sacri uterque finitionem alterius inpugnat ea duobus generibus euertitur si aut falsa est aut parum plena nam illud tertium nisi stultis non accidit ut nihil ad quaestionem pertineat falsa est si dicas equus est animal rationale nam est equus animal sed inrationale quod autem commune cum alio est desinet esse proprium hic reus falsam dicit esse finitionem accusatoris accusator autem non potest dicere falsam rei nam est sacrilegium surripere aliquid sacri sed dicit parum plenam adiciendum enim aut ex sacro maximus autem usus in adprobando refellendoque fine propriorum ac differentium nonnumquam etiam etumologias quae tamen omnia sicut in ceteris confirmat aequitas nonnumquam et coniectura mentis etumologia maxime rara est quid enim est aliud tumultus nisi perturbatio tanta ut maior timor oriatur unde etiam nomen ductum est tumultus circa propria ac differentia magna subtilitas ut cum quaeritur an addictus quem lex seruire donec soluerit iubet  seruus sit altera pars finit ita seruus est qui est iure in seruitute altera qui in seruitute est eo iure quo seruus aut ut antiqui dixerunt qui seruitutem seruit quae finitio etiam si distat aliquo nisi tamen propriis et differentibus adiuuatur inanis est dicet enim aduersarius seruire eum seruitutem aut eo iure quo seruum uideamus ergo propria et differentia quae libro quinto leuiter in transitu attigeram seruus cum manu mittitur fit libertinus addictus recepta libertate ingenuus seruus inuito domino libertatem non consequetur addictus  consequetur ad seruum nulla lex pertinet addictus legem habet propria liberi quod nemo habet nisi liber praenomen nomen cognomen tribum habet haec addictus excusso quid sit prope peracta est quaestio an hoc sit id enim agimus ut sit causae nostrae conueniens finitio potentissima est autem in ea qualitas an amor insania huc pertinebunt probationes quas cicero dicit proprias esse finitionis ex antecedentibus consequentibus adiunctis repugnantibus causis effectis similibus de quorum argumentorum natura dictum est breuiter autem pro caecina cicero initia causas effecta antecedentia consequentia complexus est quid igitur fugiebant propter metum quid metuebant uim uidelicet potestis igitur principia negare cum extrema concedatis sed similitudine quoque usus est quae uis in bello appellatur ea in otio non appellabitur sed etiam ex contrario argumenta ducuntur ut si quaeratur an amatorium uenenum sit necne quia uenenum amatorium non sit illud alterum genus quo sit manifestius adulescentibus meis meos enim semper adulescentes putabo hic quoque  fictae controuersiae utar exemplo iuuenes qui conuiuere solebant constituerunt ut in litore cenarent unius qui cenae defuerat nomen tumulo quem extruxerant inscripserunt pater eius a transmarina peregrinatione cum ad litus idem adpulisset lecto nomine suspendit se dicuntur ii causa mortis fuisse hic finitio est accusatoris per quem factum est ut quis periret causa mortis est rei qui fecit quid sciens per quod perire homini necesse esset remota finitione accusatori sat est dicere causa mortis fuistis per uos enim factum est ut homo periret quia nisi uos illud fecissetis uiueret contra non statim per quem factum est ut quis periret is damnari debet ut accusator testis iudex rei capitalis nec undecumque causa fluxit ibi culpa est ut si quis profectionem suaserit aut amicum arcessierit trans mare et is naufragio perierit ad cenam inuitarit et is cruditate illic contracta decesserit nec fuerit in causa mortis solum adulescentium factum sed credulitas senis in dolore ferendo infirmitas denique si fortior fuisset aut prudentior uiueret nec mala mente fecerunt et ille potuit uel ex loco tumuli uel ex opere tumultuario suspicari non esse monumentum qui ergo puniri debent in quibus omnia sunt homicidae praeter manum est interim certa finitio de qua inter utramque partem conuenit ut cicero dicit maiestas est in imperi atque in nominis populi romani dignitate quaeritur tamen an maiestas minuta sit ut in causa corneli quaesitum est sed hic etiam si uideri potest finitiua tamen quia de finitione  non ambigitur iudicatio est qualitatis atque ad eum potius statum reducenda ad cuius forte quidem uenimus mentionem sed erat ordine proximus locus  est autem qualitas alia de summo genere atque ea quidem non simplex nam et qualis sit cuiusque rei natura et quae forma quaeritur an inmortalis anima an humana specie deus et de magnitudine ac numero quantus sol et an unus mundus quae omnia coniectura quidem colliguntur quaestionem tamen habent in eo qualia sint haec et in suasoriis aliquando tractari solent ut si caesar deliberet an britanniam inpugnet quae sit oceani natura an britannia insula nam tum ignorabatur quanta in ea terra quo numero militum adgredienda in consilium ferendum sit eidem qualitati succedunt facienda ac non facienda adpetenda uitanda quae in suasorias quidem maxime cadunt                    sed in controuersiis quoque sunt frequentia hac sola differentia quod illic de futuris hic de factis agitur item demonstratiuae partis omnia sunt in hoc statu factum esse constat quale sit factum quaeritur lis est omnis aut de praemio aut de poena aut de quantitate eorum genus causae aut simplex aut comparatiuum illic quid aequum hic quid aequius aut quid aequissimum sit excutitur cum de poena iudicium est a parte eius qui causam dicit aut defensio est criminis aut inminutio aut excusatio aut ut quidam putant deprecatio defensio longe potentissima est qua ipsum et factum quod obicitur dicimus honestum esse abdicatur aliquis quod inuito patre militarit honores petierit uxorem duxerit tuemur quod fecimus hanc partem uocant hermagorei kat  antilhmyin ad intellectum id nomen referentes latine ad uerbum tralatam non inuenio absoluta appellatur est enim de re sola quaestio iusta sit ea necne iustum omne continetur natura uel constitutione natura quod fit secundum cuiusque rei dignitatem hinc sunt pietas fides continentia et alia adiciunt et id quod sit par uerum id non temere intuendum est nam et uis contra uim et talio nihil habent aduersum eum qui prior fecit iniusti et non quoniam res pares sunt etiam id est iustum quod antecessit illa utrimque iusta eadem lex eadem condicio ac forsitan ne sint quidem paria quae ulla parte sunt dissimilia constitutio est in lege more iudicato pacto alterum est defensionis genus in quo factum per se inprobabile adsumptis extrinsecus auxiliis tuemur id uocant kat antiqesin latine hoc quoque non ad uerbum transferunt adsumptiua enim dicitur causa in quo genere fortissimum est si crimen causa facti tuemur qualis est defensio orestis horati milonis antegklhma dicitur quia omnis nostra defensio constat eius accusatione qui uindicatur occisus est sed latro excaecatus sed raptor est et illa ex causis facti ducta defensio priori contraria in qua neque factum ipsum per se ut in absoluta quaestione defenditur neque ex contrario facto sed in aliqua utilitate aut rei publicae aut hominum multorum aut etiam ipsius aduersarii nonnumquam et nostra si modo id erit quod facere nostra causa fas sit quod sub extrario accusatore et legibus agente prodesse numquam potest in domesticis disceptationibus potest nam et filius patri in iudicio abdicationis et maritus uxori si malae tracta  tionis accusabitur et pater filio si dementiae causa erit non inuerecunde dicet multum sua interfuisse in quo tamen incommoda uitantis melior quam commoda petentis est causa quibus similia etiam in uera rerum quaestione tractantur nam quae in scholis abdicatorum haec in foro exheredatorum a parentibus et bona apud centumuiros repetentium ratio est quae illic malae tractationis hic rei uxoriae cum quaeritur utrius culpa diuortium factum sit quae illic dementiae hic petendi curatoris subiacet utilitati etiam illa defensio si peius aliquid futurum fuit nam in comparatione malorum boni locum optinet leuius ut si mancinus foedus numantinum sic defendat quod periturus nisi id factum esset fuerit exercitus hoc genus antistasis graece nominatur comparatiuum nostri uocant haec circa defensionem facti quae si neque per se ipsa nec adhibitis auxiliis dabitur proximum est in alium transferre crimen si possumus ideoque etiam in hos qui citra scriptum sunt status uisa est cadere tralatio interdum ergo culpa in hominem relegatur ut si ti gracchus reus foederis numantini cuius metu leges populares tulisse in tribunatu uidetur missum se ab imperatore suo diceret interim deriuatur in rem ut si is qui testamento quid iussus non fecerit dicat per leges id fieri non potuisse hoc metastasin dicunt hinc quoque exclusis excusatio superest ea est aut ignorantiae ut si quis fugitiuo stigmata scripserit eoque ingenuo iudicato neget se liberum esse eum scisse aut necessitatis ut cum miles ad commeatus diem non adfuit et dicit se fluminibus interclusum aut ualetudine fortuna quoque saepe substituitur culpae nonnumquam male fecisse nos sed bono  animo dicimus utriusque rei multa et manifesta exempla sunt idcirco non est eorum necessaria expositio si omnia quae supra scripta sunt deerunt uidendum an inminui culpa possit hic est ille qui a quibusdam fieri solet status quantitatis sed ea cum sit aut poenae aut honoris ex qualitate facti constituitur eoque nobis sub hoc esse statu uidetur sicut eius quoque quae ad numerum refertur a graecis nam et phlikothta et posothta dicunt nos utrumque appellatione una complectimur ultima est deprecatio quod genus causae plerique negarunt in iudicium umquam uenire quin cicero quoque pro q ligario idem testari uidetur cum dicit causas caesar egi multas et quidem tecum dum te in foro tenuit ratio honorum tuorum certe numquam hoc modo ignoscite iudices errauit lapsus est non putauit si umquam posthac et cetera in senatu uero et apud populum et apud principem et ubicumque sui iuris clementia est habet locum deprecatio in qua plurimum ualent ex ipso qui reus est haec tria uita praecedens si innocens si bene meritus spes in futurum innocenter uicturi et in aliquo usu futuri praeterea si uel aliis incommodis uel praesenti periculo uel paenitentia uideatur satis poenarum dedisse extra nobilitas dignitas propinqui amici in eo tamen qui cognoscit plurimum ponendum est laus enim misericordis potius quam reprensio dissoluti consecutura est uerum et in iudiciis etiam si non toto genere causae tamen ex parte magna hic locus saepe tractatur nam et diuisio frequens est etiam si fecisset  ignoscendum fuisse idque in causis dubiis saepe praeualuit et epilogi omnes in eadem fere materia uersari solent sed nonnumquam etiam rei totius hic summa constituta an uero si exheredatum a se filium pater testatus fuerit elogio propterea quod is meretricem amauerit non omnis hic erit quaestio an huic delicto pater debuerit ignoscere et centumuiri tribuere debeant ueniam sed etiam in formulis cum poenariae sunt actiones ita causam partimur an commissa sit poena an exigi debeat id autem quod illi uiderunt uerum est reum a iudicibus hoc defensionis modo liberari non posse de praemiis autem quaeruntur duo an ullo sit dignus qui petit an tanto ex duobus uter dignior ex pluribus quis dignissimus quorum tractatus ex ipso meritorum genere ducuntur et intuebimur non rem tantum siue adleganda siue comparanda erit sed personam quoque nam et multum interest tyrannum iuuenis occiderit an senex uir an femina alienus an coniunctus et locum multipliciter in ciuitate tyrannis adsueta an libera semper in arce an domi et quo modo factum sit ferro an ueneno et quo tempore bello an pace cum depositurus esset eam potestatem an cum aliquid noui sceleris ausurus habent in meritis gratiam periculum quoque et difficultas similiter liberalitas a quo profecta sit refert nam in paupere gratior quam in diuite dante beneficium quam reddente patre quam orbo item in quam rem dederit et quo tempore et quo animo id est num in aliquam spem suam similiter alia et ideo qualitas maxime oratoris recipit operam quia in utramque partem plurimum est ingenio loci nec usquam tantum adfectus ualent nam coniectura extrinsecus quoque adductas frequenter probationes habet et argumenta ex materia sumit quale quidque uideatur eloquentiae est opus hic regnat hic imperat hic sola uincit  huic parti subiungit uerginius causas abdicationis dementiae malae tractationis orbarum nuptias indicentium nam et fere sic accidit inuentique sunt qui has materias officiorum uocarent sed alios quoque nonnumquam leges hae recipiunt status nam et coniectura est aliquando in plerisque horum cum se uel non fecisse uel bona mente fecisse contendunt cuius generis exempla sunt multa et quid sit dementia ac mala tractatio finitur nam iuris leges                                       plerumque quaestiones praecurrere solent et ex quibus causae non fiat status quod tamen facto defendi non poterit iure nitetur et quot et quibus causis abdicare non liceat et in quae crimina malae tractationis actio non detur et cui accusare dementiae non permittatur abdicationum formae sunt duae altera criminis perfecti ut si abdicetur raptor adulter altera uelut pendentis et adhuc in condicione positi quales sunt in quibus abdicatur filius quia non pareat patri illa semper asperam abdicantis actionem habet inmutabile est enim quod factum est haec ex parte blandam et suadenti similem mauult enim pater corrigere quam abdicare at pro filiis in utroque genere summissa est et ad satis faciendum composita a quo dissensuros scio qui libenter patres figura laedunt quod non ausim dicere numquam esse faciendumpotest enim materia incidere quae hoc exigat certe uitandum est quotiens aliter agi potest sed de figuris alio libro tractabimus non dissimiles autem abdicationum actionibus sunt malae tractationis actionis nam et ipsae habent eandem in accusationibus moderationem dementiae quoque iudicia aut propter id quod factum est aut propter id quod adhuc fieri  uel non fieri potest instituuntur et actor in eo quod factum est liberum habet impetum sic tamen ut factum accuset ipsius patris tamquam ualetudine lapsi misereatur in eo uero cuius libera mutatio est diu roget et suadeat et nouissime dementiam rationi queratur obstare non mores quos quanto magis in praeteritum laudauerit tanto facilius probabit morbo esse mutatos reus quotiens causa patietur debebit esse in defensione moderatus quia fere ira et concitatio furori sunt similia omnibus his commune est quod rei non semper defensione facti sed excusatione ac uenia frequenter utuntur est enim domestica disceptatio in qua et semel peccasse et per errorem et leuius quam obiciatur absolutioni nonnumquam sufficit sed alia quoque multa controuersiarum genera in qualitatem cadunt iniuriarum quamquam enim reus aliquando fecisse negat plerumque tamen haec actio facto atque animo continetur de accusatore constituendo quae iudicia diuinationes uocantur in quo genere cicero quidem qui mandantibus sociis uerrem deferebat hac usus est diuisione spectandum a quo maxime agi uelint ii quorum de ultione quaeritur a quo minime uelit is qui accusatur frequentissimae tamen hae sunt quaestiones uter maiores causas habeat uter plus industriae aut uirium sit allaturus ad accusandum uter id fide meliore facturus tutelae praeterea in quo iudicio solet quaeri an alia de re quam de calculis cognosci oporteat an fidem praestare debeat tantum non etiam consilium et euentum cui simile est male gestae procurationis quae in foro negotiorum gestorum nam et mandati actio est praeter haec finguntur in scholis et inscripti maleficii in quibus aut hoc quaeritur an inscriptum sit aut hoc an maleficium sit raro utrumque male gestae legationis apud graecos et ueris causis frequens ubi iuris loco quaeri solet  an omnino aliter agere quam mandatum sit liceat et quo usque sit legatus quoniam aliae in nuntiando aliae in renuntiando sunt ut in heio qui testimonium in uerrem dixerat post perlatam legationem plurimum tamen est in eo quale sit factum rei publicae laesae hic mouentur quidem illae iuris cauillationes quid sit rem publicam laedere et laeserit an non profuerit et ab ipso an propter ipsum laesa sit in facto tamen plurimum est ingrati quoque in quo genere quaeritur an is cum quo agitur acceperit beneficium quod raro negandum est ingratus est enim qui negat quantum acceperit an reddiderit an protinus qui non reddidit ingratus sit an potuerit reddere an id quod exigebatur praestare debuerit quo animo datum sit simpliciores illae iniusti repudii sub qua lege controuersiae illud proprium habent quod a parte accusantis defensio est et defendentis accusatio praeterea cum quis rationem mortis in senatu reddit ubi una quaestio est iuris an is demum prohibendus sit qui mori uult ut se legum actionibus subtrahat cetera qualitatis finguntur et testamenta in quibus de sola qualitate quaeratur ut in controuersia quam supra exposui in qua de parte patrimonii quarta quam pater dignissimo ex filiis reliquerat contendunt philosophus medicus orator quod idem accidit si orbae nuptias indicant pares gradu et si inter propinquos de idoneo quaeratur sed mihi nec omnes persequi materias in animo est fingi enim adhuc possunt nec omnis earum quaestiones quia positionibus mutantur hoc tantum admiror flauum cuius apud me summa est auctoritas cum artem scholae tantum componeret tam anguste materiam qualitatis terminasse  quantitas quoque ut dixi etiam si non semper plerumque tamen eidem subiacet seu modi est seu numeri sed modus aliquando constat aestimatione facti quanta sit culpa quantumue beneficium aliquando iure cum id in controuersiam uenit qua quis lege puniendus uel honorandus sit stuprator decem milia dare debeat quae poena huic crimini constituta est an quia se stupratus suspendit capite puniri tamquam causa mortis quo in genere falluntur qui ita dicunt tamquam inter duas leges quaeratur nam de decem milibus nulla controuersia est quae non petuntur iudicium redditur an reus causa sit mortis in coniecturam quoque eadem species cadit cum perpetuo an quinquennali sit exilio multandus in controuersiam uenerit nam an prudens caedem commiserit quaeritur illa quoque quae ex numero ducitur pendet ex iure an thrasybulo triginta praemia debeantur et cum duo fures pecuniam abstulerint separatim quadruplum quisque an duplum debeat sed hic quoque factum aestimatur et tamen ius ipsum pendet ex qualitate  qui neque fecisse se negabit neque aliud esse quod fecerit dicet neque factum defendet necesse est in suo iure consistat in quo plerumque actionis est quaestio ea non semper ut quidam putauerunt iudicium antecedit qualia sunt praetorum curiosa consilia cum de iure accusatoris ambigitur sed in ipsis frequentissime iudiciis uersatur est enim duplex eius disceptationis condicio quod aut intentio aut praescriptio habet controuersiam ac fuerunt qui praescriptionis statum facerent tamquam ea non isdem omnibus quibus ceterae leges quaestionibus contineretur cum ex praescriptione lis pendet de ipsa re quaeri non est necesse  ignominioso filius praescribit de eo solo iudicatio est an liceat quotiens tamen poterimus efficiendum est ut de re quoque iudex bene sentiat sic enim iuri nostro libentius indulgebit ut in sponsionibus quae ex interdictis fiunt etiam si non proprietatis est quaestio sed tantum possessionis tamen non solum possedisse nos sed etiam nostrum possedisse docere oportebit sed frequentius etiam quaeritur de intentione uir fortis optet quod uolet nego illi dandum quidquid optauerit non habeo praescriptionem sed tamen uoluntate contra uerba praescriptionis modo utor in utroque autem genere status idem sunt porro lex omnis aut tribuit aut adimit aut honorat aut punit aut iubet aut uetat aut permittit litem habet aut propter se ipsam aut propter alteram quaestionem aut in scripto aut in uoluntate scriptum aut apertum est aut obscurum aut ambiguum quod de legibus dico idem accipi uolo de testamentis pactis stipulationibus omni denique scripto quod de scripto idem de uoce et quoniam quattuor eius generis quaestiones uel status fecimus singulos percurram  scripti et uoluntatis frequentissima inter consultos quaestio est et pars magna controuersi iuris hinc pendet quo minus id accidere in scholis mirum est ibi etiam ex industria fingitur eius genus unum est in quo et de scripto et de uoluntate quaeritur id tum accidit cum est in lege aliqua obscuritas in ea aut uterque suam interpretationem confirmat aduersarii subuertit ut hic fur quadruplum soluat duo surripuerunt pariter decem milia petuntur ab              utroque quadragena illi postulant ut uicena conferant nam et actor dicit hoc esse quadruplum quod petat et rei hoc quod offerant uoluntas quoque utrimque defenditur  aut cum de altero intellectu certum est de altero dubium ex meretrice natus ne contionetur quae filium habebat prostare coepit prohibetur adulescens contione nam de eius filio quae ante partum meretrix fuit certum est an eadem huius causa sit dubium est quamquam ex hac natus est et haec meretrix est solet et illud quaeri quo referatur quod scriptum est bis de eadem re ne sit actio id est hoc bis ad actorem an actionem haec ex iure obscuro alterum genus est ex manifesto quod qui solum uiderunt hunc statum plani et uoluntatis appellarunt in hoc altera pars scripto nititur altera uoluntate sed contra scriptum tribus generibus occurritur unum est in quo ipso patet semper id seruari non posse liberi parentis alant aut uinciantur non enim alligabitur infans hinc erit ad alia transitus et diuisio num quisquis non aluerit num hic propter hoc quidam tale genus controuersiarum in quo nullum argumentum est quod ex lege ipsa peti possit sed de eo tantum de quo lis est quaerendum est peregrinus si murum escenderit capite puniatur cum hostes murum escendissent peregrinus eos depulit petitur ad supplicium non erunt hic separatae quaestiones an quisquis an hic quia nullum potest adferri argumentum contra scriptum uehementius eo quod in lite est sed hoc tantum an ne seruandae quidem ciuitatis causa ergo aequitate et uoluntate pugnandum fieri tamen potest ut ex aliis legibus exempla ducamus per quae appareat semper stari scripto non posse ut cicero pro  caecina fecit tertium cum in ipsis uerbis legis reperimus aliquid per quod probemus aliud legum latorem uoluisse ut in hac controuersia qui nocte cum ferro deprensus fuerit alligetur cum anulo ferreo inuentum magistratus alligauit hic quia est uerbum in lege deprensus satis etiam significatum uidetur non contineri lege nisi noxium ferrum sed ut qui uoluntate nitetur scriptum quotiens poterit infirmare debebit ita qui scriptum tuebitur adiuuare se etiam uoluntate temptabit in testamentis et illa accidunt ut uoluntas manifesta sit scriptum nihil sit ut in iudicio curiano in quo nota l crassi et scaeuolae fuit contentio substitutus heres erat si postumus ante tutelae suae annos decessisset non est natus propinqui bona sibi uindicabant quis dubitaret quin ea uoluntas fuisset testantis ut is non nato filio heres esset qui mortuo sed hoc non scripserat id quoque quod huic contrarium est accidit nuper ut esset scriptum quod apparet scriptorem noluisse qui sestertium nummum quinque milia legauerat cum emendaret testamentum sublatis sestertiis nummis argenti pondo posuit quinque milia manserunt apparuit tamen quinque pondo dari uoluisse quia ille in argento legati modus et inauditus erat et incredibilis sub hoc statu generales sunt quaestiones scripto an uoluntate standum sit quae fuerit scribentis uoluntas tractatus omnes qualitatis aut coniecturae de quibus satis dictum arbitror  proximum est de legibus contrariis dicere quia inter omnes artium scriptores constitit in antinomia duos esse scripti et uoluntatis status neque inmerito quia cum lex legi obstat utrimque contra scriptum dicitur et quaestio est  de uoluntate in utraque id ambigitur an utique illa lege sit utendum omnibus autem manifestum est numquam esse legem legi contrariam iure ipso quia si diuersum ius esset alterum altero abrogaretur sed eas casu collidi et euentu colliduntur autem aut pares inter se ut si optio tyrannicidae et uiri fortis comparentur utrique data quod uelit petendi potestate hic meritorum temporis praemii conlatio est aut secum ipsae ut duorum fortium duorum tyrannicidarum duarum raptarum in quibus non potest esse alia quaestio quam temporis utra prior sit aut qualitatis utra iustior sit petitio diuersae quoque leges confligunt aut similes aut inpares similium aliae quibus etiam citra aduersam legem contradici possit ut in hac controuersia magistratus ab arce ne discedat uir fortis    uel alia nulla obstante quaeri potest an quidquid optarit accipere debeat et in magistratus multa dicentur quibus scriptum expugnatur si incendium in arce fuerit si in hostis decurrendum aliae contra quas nihil opponi potest nisi lex altera tyrannicidae imago in gymnasio ponatur mulieris imago in gymnasio ne ponatur mulier tyrannum occidit nam neque mulieris imago ullo alio casu poni potest nec tyrannicidae ullo alio casu summoueri inpares sunt cum alteri multa quae opponi possunt alteri si nihil nisi quod in lite est ut cum uir fortis inpunitatem desertoris petit nam  contra legem uiri fortis ut supra ostendi multa dicuntur aduersus desertores scripta non potest nisi optione subuerti item aut confessum ex utraque parte ius est aut dubium si confessum est haec fere quaeruntur utra lex potentior ad deos pertineat an ad homines rem publicam an priuatos de honore an de poena de magnis rebus an de paruis permittat an uetet an imperet solet tractari et utra sit antiquior sed uelut potentissimum utra minus perdat ut in desertore et uiro forti quod illo non occiso lex tota tollatur occiso sit reliqua uiro forti alia optio plurimum tamen est in hoc utrum fieri sit melius atque aequius de quo nihil praecipi nisi proposita materia potest si dubium aut alteri aut inuicem utrique de iure fit controuersia ut in re tali patri in filium patrono in libertum manus iniectio sit liberti heredem sequantur liberti filium quidam fecit heredem inuicem petitur manus iniectio et pater  negat ius patris illi fuisse quia ipse in manu patroni fuerit duplices leges sicut duae colliduntur ut nothus ante legitimum natus legitimus sit post legitimum tantum ciuis quod de legibus idem de senatus consultis dictum sit quae aut inter se pugnent aut obstent legibus non tamen aliud sit eius status nomen  syllogismus habet aliquid simile scripto et uoluntati quia semper pars in eo altera scripto nititur sed hoc interest quod illic dicitur contra scriptum hic supra scriptum illic qui uerba defendit hoc agit ut fiat utique quod scriptum est hic ne aliud quam scriptum est ei nonnulla etiam cum finitione coniunctio nam saepe si finitio infirma est in  syllogismum delabitur sit enim lex uenefica capite puniatur saepe se uerberanti marito uxor amatorium dedit eundem repudiauit per propinquos rogata ut rediret non est reuersa suspendit se maritus mulier ueneficii rea est fortissima est actio dicentis amatorium uenenum esse id erit finitio quod si parum ualebit fiet syllogismus ad quem uelut remissa priore contentione ueniemus an proinde puniri debeat ac si uirum ueneno necasset ergo hic status ducit ex eo quod scriptum est id quod incertum est quod quoniam ratione colligitur ratiocinatiuus dicitur in has autem fere species uenit an quod semel ius est idem et saepius incesti damnata et praecipitata de saxo uixit repetitur an quod in uno et in pluribus qui duos uno tempore tyrannos occidit duo praemia petit an quod ante et postea raptor profugit rapta nupsit reuerso illo petit optionem an quod in toto idem in parte aratrum accipere pignori non licet uomerem accepit an quod in parte idem in toto lanas euehere tarento non licet oues euexit in his syllogismus et scripto nititur nam satis cautum esse dicit postulo ut praecipitetur incesta lex est et rapta optionem petit et in oue lanae sunt similiter alia sed quia responderi potest non est scriptum ut bis praecipitetur damnata ut quandoque rapta optet ut tyrannicida duo praemia accipiat nihil de uomere cautum nihil de ouibus ex eo quod manifestum est colligitur quod dubium est maioris pugnae est ex scripto ducere quod scriptum                                                 non est an quia hoc et hoc qui patrem occiderit culleo insuatur matrem occidit ex domo in ius educere ne liceat  ex tabernaculo eduxit in hoc genere haec quaeruntur an quotiens propria lex non est simili sit utendum an id de quo agitur ei de quo scriptum est simile sit simile autem et maius est et par et minus in illo priore an satis lege cautum sit an etsi parum cautum est et hoc sit utendum in utroque de uoluntate legum latoris sed de aequo tractatus potentissimi  amphiboliae species sunt innumerabiles adeo ut philosophorum quibusdam nullum uideatur esse uerbum quod non plura significet genera admodum pauca aut enim uocibus accidit singulis aut coniunctis singula adferunt errorem cum pluribus rebus aut hominibus eadem appellatio est omwnumia dicitur ut gallus auem an gentem an nomen an fortunam corporis significet incertum est et aiax telamonius an oilei filius uerba quoque quaedam diuersos intellectus habent ut cerno quae ambiguitas plurimis modis accidit unde fere lites praecipue ex testamentis cum de libertate aut etiam hereditate contendunt ii quibus idem nomen est aut quid sit legatum quaeritur alterum est in quo alia integro uerbo significatio est alia diuiso ut ingenua et armamentum et coruinum ineptae sane cauillationis ex qua tamen graeci controuersias ducunt inde enim aulhtris illa uulgata cum quaeritur utrum aula quae ter ceciderit an tibicina si ceciderit debeat publicari tertia est ex compositis ut si quis corpus suum in culto loco poni iubeat circaque monumentum multum agri ab heredibus in tutelam cinerum ut solent leget sit litis occasio cultum locum dixerit an incultum sic apud graecos contendunt leon et pantaleon cum scriptura dubia est bona omnia leonti an bona pantaleonti relicta sint  in coniunctis plus ambiguitatis est fit autem per casus ut aio te aeacida romanos uincere posse per conlocationem ubi dubium est quid quo referri oporteat ac frequentissime cum quod medium est utrimque possit trahi ut de troilo uergilius lora tenens tamen hic utrum teneat tamen lora an quamuis teneat tamen trahatur quaeri potest unde controuersia illa testamento quidam iussit poni statuam auream hastam tenentem quaeritur statua hastam tenens aurea esse debeat an hasta esse aurea in statua alterius materiae fit per flexum idem magis quinquaginta ubi erant centum inde occidit achilles saepe utri duorum antecedentium sermo subiunctus sit in dubio est unde et controuersia heres meus uxori meae dare damnas esto argenti quod elegerit pondo centum uter eligat quaeritur uerum id quod ex his primum est mutatione casuum sequens diuisione uerborum aut tralatione emendatur tertium adiectione accusatiui geminatione facta amphibolia soluitur ablatiuo ut illud lachetem audiui percussisse demean fiat a lachete percussum demean sed ablatiuo ipsi ut in primo diximus inest naturalis amphibolia caelo decurrit aperto utrum per apertum caelum an cum apertum esset diuisio respiratione et mora constat statuam deinde auream  hastam uel statuam auream deinde hastam adiectio talis est argentum quod elegerit ipse ut heres intellegatur uel ipsa ut uxor adiectione facta amphibolia qualis fit hunc flentes illos deprendimus detractione soluetur pluribus uerbis emendandum ubi est id quod quo referatur dubium est et ipse est ambiguum heres meus dare illi damnas esto omnia sua in quod genus incidit cicero loquens de c fannio is soceri instituto quem quia cooptatus in augurum collegium non erat non admodum diligebat praesertim cum ille q scaeuolam sibi minorem natu generum praetulisset nam sibi et ad socerum referri et ad fannium potest productio quoque in scripto et correptio in dubio relicta causa est ambiguitatis ut in hoc cato alium enim ostendit breuis secunda syllaba casu nominatiuo  plurimae praeterea sunt aliae species quas persequi nihil necesse est nec refert quo modo sit facta amphibolia aut quo resoluatur duas enim res significari manifestum est et quod ad scriptum uocemue pertinet in utramque partem par est ideoque frustra praecipitur ut in hoc statu uocem ipsam ad nostram partem conemur uertere nam si id fieri potest amphibolia non est amphiboliae autem omnis erit in his quaestio aliquando uter sit secundum naturam magis sermo semper utrum sit aequius utrum is qui scripsit ac si dixit uoluerit quarum in utramque partem satis ex iis quae de coniectura et qualitate diximus praeceptum est   est autem quaedam inter hos status cognatio nam et in finitione quae sit uoluntas nominis quaeritur ut in syllogismo qui secundus a finitione status est quae spectatur quid uoluerit scriptor et contrarias leges duos esse scripti et uoluntatis status apparet rursus et finitio quodam modo est amphibolia cum in duas partes diducatur intellectus nominis et scriptum et uoluntas habet in uerbis iuris quaestionem quod idem antinomia petitur ideoque omnia haec quidam scriptum et uoluntatem esse dixerunt alii in scripto et uoluntate amphiboliam esse quae facit quaestionem sed distincta sunt aliud est enim obscurum ius aliud ambiguum igitur finitio in natura ipsa nominis quaestionem habet generalem et quae esse etiam citra complexum causae possit scriptum et uoluntas de eo disputat iure quod est in lege syllogismus de eo quod non est amphiboliae lis in diuersum trahit legum contrariarum ex diuerso pugna est neque inmerito et recepta est a doctissimis haec differentia et apud plurimos ac prudentissimos durat et de hoc quidem genere dispositionis etiam si non omnia tradi tamen aliqua potuerunt sunt alia quae nisi proposita de qua dicendum est materia uiam docendi non praebeant non enim causa tantum uniuersa in quaestiones ac locos diducenda est sed hae ipsae partes habent rursus ordinem suum nam et in prohoemio primum est aliquid et secundum ac deinceps et quaestio omnis ac locus habet suam dispositionem ut thesis etiam simplices nisi forte satis erit diuidendi peritus qui controuersiam in haec diduxerit an omne praemium uiro forti dandum sit an ex priuato an nuptiae an eius quae nupta sit an hae deinde cum fuerit  de prima quaestione dicendum passim et ut quidque in mentem ueniet miscuerit non primum in ea scierit esse tractandum uerbis legis standum sit an uoluntate huius ipsius particulae aliquod initium fecerit deinde proxima subnectens struxerit orationem ut pars hominis est manus eius digiti illorum quoque articuli hoc est quod scriptor demonstrare non possit nisi certa definitaque materia sed quid una faciet aut altera quin immo centum ac mille in re infinita que materia in se finita praeceptoris est in alio atque alio genere cotidie ostendere quis ordo sit rerum et quae copulatio ut paulatim fiat usus et ad similia transitus tradi enim omnia quae ars efficit non possunt nam quis pictor omnia quae in rerum natura sunt adumbrare didicit sed percepta semel imitandi ratione adsimulabit quidquid acceperit quis non faber uasculum aliquod quale numquam uiderat fecit quaedam uero non docentium sunt sed discentium nam medicus quid in quoque ualetudinis genere faciendum sit quid quibusque signis prouidendum docebit uim sentiendi pulsus uenarum caloris modos spiritus meatum coloris distantiam quae sui cuiusque sunt ingenii non dabit quare plurima petamus a nobis et cum causis deliberemus cogitemusque homines ante inuenisse artem quam docuisse illa enim est potentissima quaeque uere dicitur oeconomia totius causae dispositio quae nullo modo constitui nisi uelut in re praesente potest ubi adsumendum prohoemium ubi omittendum ubi utendum expositione continua ubi partita ubi ab initiis incipiendum ubi more homerico a mediis uel ultimis ubi omnino non exponendum quando a nostris quando ab aduersariorum propositionibus incipiamus                                                    quando a firmissimis probationibus quando a leuioribus qua in causa proponendae prohoemiis quaestiones qua praeparatione praemuniendae quid iudicis animus accipere possit statim dictum quo paulatim deducendus singulis an uniuersis opponenda refutatio reseruandi perorationi an per totam actionem diffundendi adfectus de iure prius an de aequitate dicendum ante acta crimina an de quibus iudicium est prius obicere uel diluere conueniat si multiplices causae erunt quis ordo faciendus quae testimonia tabulaeue cuiusque generis in actione recitandae quae reseruandae haec est uelut imperatoria uirtus copias suas partim ad casus proeliorum retinentis partim per castella tuenda custodiendasue urbes petendos commeatus obsidenda itinera mari denique ac terra diuidentis sed haec in oratione praestabit cui omnia adfuerint natura doctrina studium quare nemo expectet ut alieno tantum labore sit disertus uigilandum dicam iterum enitendum pallendum est facienda sua cuique uis suus usus sua ratio non respiciendum ad haec sed in promptu habenda nec tamquam tradita sed tamquam innata nam uia demonstrari potest uelocitas sua cuique est uerum ars satis praestat si copias eloquentiae ponit in medio nostrum est uti eis scire neque enim partium est demum dispositio sed in his ipsis primus aliquis sensus et secundus et tertius qui non modo ut sint ordine conlocati laborandum est sed ut inter se uincti atque ita cohaerentes ne commissura perluceat corpus sit non membra quod ita continget si et quid quoque loco conueniat uiderimus et ut uerba uerbis adplicamus non pugnantia sed quae inuicem  complectantur ita res non diuersae distantibus ex locis quasi inuicem ignotae collidentur sed aliqua societate cum prioribus ac sequentibus copulatae tenebunt ac uidebitur non solum composita oratio sed etiam continua uerum longius fortasse progredior fallente transitu et a dispositione ad elocutionis praecepta labor quae proximus liber inchoabit  liber octauus prohoemium his fere quae in proximos quinque libros conlata sunt ratio inueniendi atque inuenta disponendi continetur quam ut per omnis numeros penitus cognoscere ad summam scientiae necessarium est ita incipientibus breuius ac simplicius tradi magis conuenit aut enim difficultate institutionis tam numerosae atque perplexae deterreri solent aut eo tempore quo praecipue alenda ingenia atque indulgentia quadam enutrienda sunt asperiorum tractatu rerum atteruntur aut si haec sola didicerunt satis se ad eloquentiam instructos arbitrantur aut quasi ad certas quasdam dicendi leges alligati conatum omnem reformidant unde existimant accidisse ut qui diligentissimi artium scriptores extiterint ab eloquentia longissime fuerint uia tamen opus est incipientibus sed ea plana et cum ad ingrediendum tum ad demonstrandum expedita eligat itaque peritus ille praeceptor ex omnibus optima et tradat ea demum in praesentia quae placet remota refutandi cetera mora sequentur enim discipuli quo duxeris mox cum robore dicendi crescet etiam eruditio idem primo solum iter credant esse in quod inducentur mox illud cognituri etiam optimum sunt autem neque obscura neque ad percipiendum difficilia quae scriptores diuersis opinionibus pertinaciter tuendis inuoluerunt itaque in toto artis huiusce tractatu difficilius est iudicare quid doceas quam cum iudicaris docere praecipueque in duabus his partibus perquam sunt pauca circa quae si is qui instituitur non repugnauerit pronum ad cetera habiturus est cursum  nempe enim plurimum in hoc laboris exhausimus ut ostenderemus rhetoricen bene dicendi scientiam et utilem et artem et uirtutem esse materiam eius res omnis de quibus dicendum esset eas in tribus fere generibus demonstratiuo deliberatiuo iudicialique reperiri orationem porro omnem constare rebus et uerbis in rebus intuendam inuentionem in uerbis elocutionem in utraque conlocationem quae memoria complecteretur actio commendaret oratoris officium docendi mouendi delectandi partibus contineri ex quibus ad docendum expositio et argumentatio ad mouendum adfectus pertinerent quos per omnem quidem causam sed maxime tamen in ingressu ac fine dominari nam delectationem quamuis in utroque sit eorum magis tamen proprias in elocutione partes habere quaestiones alias infinitas alias finitas quae personis temporibus locis continerentur in omni porro materia tria esse quaerenda an sit quid sit quale sit his adiciebamus demonstratiuam laude ac uituperatione constare in ea quae ab ipso de quo diceremus quae post eum acta essent intuendum hoc opus tractatu honestorum utiliumque constare suasoriis accedere tertiam partem ex coniectura possetne fieri et an esset futurum de quo deliberaretur hic praecipue diximus spectandum quis apud quem quid diceret iudicialium causarum alias in singulis alias in pluribus controuersiis consistere et in quibusdam intentionem modo   depulsionem porro omnem infitiatione duplici factumne et an hoc factum esset praeterea defensione ac tralatione constare quaestionem aut ex scripto esse aut ex facto facto de rerum fide proprietate qualitate scripto de uerborum ui aut uoluntate in quibus uis tum causarum tum actionum inspici soleat quae aut  scripti et uoluntatis aut ratiocinatiua aut ambiguitatis aut legum contrariarum specie continentur in omni porro causa iudiciali quinque esse partes quarum exordio conciliari audientem narratione doceri probatione proposita confirmari refutatione contra dicta dissolui peroratione aut memoriam refici aut animos moueri his argumentandi et adficiendi locos et quibus generibus concitari placari resolui iudices oporteret adiecimus accessit ratio diuisionis credere modo qui discet uelit certa quaedam uia est et in qua multa etiam sine doctrina praestare debeat per se ipsa natura ut haec de quibus dixi non tam inuenta a praeceptoribus quam cum fierent obseruata esse uideantur plus exigunt laboris et curae quae secuntur hinc enim iam elocutionis rationem tractabimus partem operis ut inter omnis oratores conuenit difficillimam nam et m antonius cuius supra mentionem habuimus cum a se disertos uisos esse multos ait eloquentem neminem diserto satis putat dicere quae oporteat ornate autem dicere proprium esse eloquentis quae uirtus si usque ad eum in nullo reperta est ac ne in ipso quidem aut l crasso certum est et in his et in prioribus eam desideratam quia difficillima fuit et m tullius inuentionem quidem ac dispositionem prudentis hominis putat eloquentiam oratoris ideoque praecipue circa praecepta partis huius laborauit quod eum merito fecisse etiam ipso rei de qua loquimur nomine palam declaratur eloqui enim hoc est omnia quae mente conceperis promere atque ad audientis perferre sine quo superuacua sunt priora  et similia gladio condito atque intra uaginam suam haerenti hoc itaque maxime docetur hoc nullus nisi arte adsequi potest hic studium plurimum adhibendum hoc exercitatio petit hoc imitatio hic omnis aetas consumitur hoc maxime orator oratore praestantior hoc genera ipsa dicendi aliis alia potiora neque enim asiani aut quocumque alio genere corrupti res non uiderunt aut eas non conlocauerunt neque quos aridos uocamus stulti aut in causis caeci fuerunt sed his iudicium in eloquendo ac modus illis uires defuerunt ut appareat in hoc et uitium et uirtutem esse dicendi non ideo tamen sola est agenda cura uerborum occurram enim necesse est et uelut in uestibulo protinus adprehensuris hanc confessionem meam resistam iis qui omissa rerum qui nerui sunt in causis diligentia quodam inani circa uoces studio senescunt idque faciunt gratia decoris qui est in dicendo mea quidem opinione pulcherrimus sed cum sequitur non cum adfectatur corpora sana et integri sanguinis et exercitatione firmata ex isdem his speciem accipiunt ex quibus uires namque et colorata et adstricta et lacertis ex         pressa sunt sed eadem si quis uulsa atque fucata muliebriter comat foedissima sint ipso formae labore et cultus concessus atque magnificus addit hominibus ut graeco uersu testatum est auctoritatem at muliebris et luxuriosus non corpus exornat sed detegit mentem similiter illa translucida et uersicolor quorundam elocutio res ipsas effeminat quae illo uerborum habitu uestiuntur curam ergo uerborum rerum uolo esse sollicitudinem nam plerumque optima rebus cohaerent et cernuntur suo lumine at nos quaerimus illa tamquam lateant semper seque subducant ita numquam putamus circa id esse de quo dicendum est sed ex aliis locis petimus et inuentis uim adferimus maiore animo  adgredienda eloquentia est quae si toto corpore ualet unguis polire et capillum reponere non existimabit ad curam suam pertinere sed euenit plerumque ut in hac diligentia deterior etiam fiat oratio primum quia sunt optima minime arcessita et simplicibus atque ab ipsa ueritate profectis similia nam illa quae curam fatentur et ficta atque composita uideri etiam uolunt nec gratiam consecuntur et fidem amittunt praeter id quod sensus obumbrant et uelut laeto gramine sata strangulant nam et quod recte dici potest circumimus amore uerborum et quod satis dictum est repetimus et quod uno uerbo patet pluribus oneramus et pleraque significare melius putamus quam dicere quid quod nihil iam proprium placet dum parum creditur disertum quod et alius dixisset a corruptissimo quoque poetarum figuras seu tralationes mutuamur tum demum ingeniosi scilicet si ad intellegendos nos opus sit ingenio atqui satis aperte cicero praeceperat in dicendo uitium uel maximum esse a uulgari genere orationis atque a consuetudine communis sensus abhorrere sed ille est durus atque ineruditus nos melius quibus sordet omne quod natura dictauit qui non ornamenta quaerimus sed lenocinia quasi uero sit ulla uerborum nisi rei cohaerentium uirtus quae ut propria sint et dilucida et ornata et apte conlocentur si tota uita laborandum est omnis studiorum fructus amissus est atqui plerosque uideas haerentis circa singula et dum inueniunt et dum inuenta ponderant ac dimetiuntur quod si idcirco fieret ut semper optimis uterentur abominanda tamen haec infelicitas erat quae et cursum dicendi refrenat et calorem cogitationis extinguit mora et diffidentia miser enim et ut sic dicam pauper orator est  qui nullum uerbum aequo animo perdere potest sed ne perdet quidem qui rationem loquendi primum cognouerit tum lectione multa et idonea copiosam sibi uerborum supellectilem compararit huic adhibuerit artem conlocandi deinde haec omnia exercitatione plurima roborarit ut semper in promptu sint et ante oculos namque ei qui id fecerit sic res cum suis nominibus occurrent sed opus est studio praecedente et adquisita facultate et quasi reposita namque ista quaerendi iudicandi comparandi anxietas dum discimus adhibenda est non dum dicimus alioqui sicut qui patrimonium non pararunt sub diem quaerunt ita in oratione qui non satis laborauit sin praeparata dicendi uis fuerit erunt in officio non ut requisita respondere sed ut semper sensibus inhaerere uideantur atque eos ut umbra corpus sequi sed in hac ipsa cura est aliquid satis nam cum latina significantia ornata cum apte sunt conlocata quid amplius laboremus quibusdam tamen nullus est finis calumniandi se et cum singulis paene syllabis commorandi qui etiam cum optima sunt reperta quaerunt aliquid quod sit magis antiquum remotum inopinatum nec intellegunt iacere sensus in oratione in qua uerba laudantur sit igitur cura elocutionis quam maxima dum sciamus tamen nihil uerborum causa esse faciendum cum uerba ipsa rerum gratia sint reperta quorum ea sunt maxime probabilia quae sensum animi nostri optime promunt atque in animis iudicum quod nos uolumus efficiunt ea debent praestare sine dubio et admirabilem et iucundam orationem uerum admirabilem non sic quo modo  prodigia miramur et iucundam non deformi uoluptate sed cum laude ac dignitate coniuncta igitur quam graeci frasin uocant latine dicimus elocutionem ea spectatur uerbis aut singulis aut coniunctis in singulis intuendum est ut sint latina perspicua ornata ad id quod efficere uolumus accommodata in coniunctis ut emendata ut apte conlocata ut figurata sed ea quae de ratione latine atque emendate loquendi fuerunt dicenda in libro primo cum de grammatice loqueremur executi sumus uerum illic tantum ne uitiosa essent praecepimus hic non alienum est admonere ut sint quam minime peregrina et externa multos enim quibus loquendi ratio non desit inuenias quos curiose potius loqui dixeris quam latine quo modo et illa attica anus theophrastum hominem alioqui disertissimum adnotata unius adfectatione uerbi hospitem dixit nec alio se id deprendisse interrogata respondit quam quod nimium attice loqueretur et in tito liuio mirae facundiae uiro putat inesse pollio asinius quandam patauinitatem quare si fieri potest et uerba omnia et uox huius alumnum urbis oleant ut oratio romana plane uideatur non ciuitate donata  perspicuitas in uerbis praecipuam habet proprietatem sed proprietas ipsa non simpliciter accipitur primus enim intellectus est sua cuiusque rei appellatio qua non semper utemur nam et obscena uitabimus et sordida et humilia sunt autem humilia infra dignitatem rerum aut ordinis in quo uitio cauendo non mediocriter errare quidam solent qui omnia quae sunt in usu etiam si causae necessitas postulet reformidant ut ille qui in actione hibericas herbas se solo nequiquam intellegente dicebat nisi inridens hanc uanitatem cassius seuerus spartum dicere eum uelle indicasset  nec uideo quare clarus orator duratos muria pisces nitidius esse crediderit quam ipsum id quod uitabat in hac autem proprietatis specie quae nominibus ipsis cuiusque rei utitur nulla uirtus est at quod ei contrarium est uitium id apud nos inproprium akuron apud graecos uocatur quale est tantum sperare dolorem aut quod in oratione dolabellae emendatum a cicerone adnotaui mortem ferre aut qualia nunc laudantur a quibusdam quorum est de cruce uerba ceciderunt non tamen quidquid non erit proprium protinus et inproprii uitio laborabit quia primum omnium multa sunt et graece et latine non denominata nam et qui iaculum emittit iaculari dicitur qui pilam aut sudem appellatione priuatim sibi adsignata caret et ut lapidare quid sit manifestum est ita glebarum testarumque iactus non habet nomen unde abusio quae kataxrhsis dicitur necessaria tralatio quoque in qua uel maximus est orationis ornatus uerba non suis rebus accommodat quare proprietas non ad nomen sed ad uim significandi refertur nec auditu sed intellectu perpendenda est secundo modo dicitur proprium inter plura quae sunt eiusdem nominis id unde cetera ducta sunt ut uertex est contorta in se aqua uel quidquid aliud similiter uertitur inde propter flexum capillorum pars summa capitis ex hoc id quod in montibus eminentissimum recte dixeris haec omnia uertices proprie tamen unde initium est sic soleae et turdi pisces et cetera tertius est huic diuersus modus cum res communis pluribus in uno aliquo habet nomen eximium ut carmen funebre proprie nenia et tabernaculum ducis augurale item quod commune est et aliis nomen intellectu alicui rei peculiariter tribuitur ut  urbem romam accipimus et uenales nouicios et corinthia aera cum sint urbes aliae quoque et uenalia multa et tam aurum et argentum quam aes corinthium sed ne in his quidem uirtus oratoris inspicitur at illud iam non mediocriter probandum quod hoc etiam laudari modo solet ut proprie dictum id est quo nihil inueniri possit significantius ut cato dixit c caesarem ad euertendam rem publicam sobrium accessisse ut uergilius deductum carmen et horatius acrem tibiam hannibalemque dirum in quo modo illud quoque est a quibusdam traditum proprii genus ex                           adpositis epitheta dicuntur ut dulcis musti et cum dentibus albis de quo genere alio loco dicendum est etiam quae bene tralata sunt propria dici solent interim autem quae sunt in quoque praecipua proprii locum accipiunt ut fabius inter plures imperatorias uirtutes cunctator est appellatus possunt uideri uerba quae plus significant quam elocuntur in parte ponenda perspicuitatis intellectum enim adiuuant ego tamen libentius emphasim retulerim ad ornatum orationis quia non ut intellegatur efficit sed ut plus intellegatur at obscuritas fit uerbis iam ab usu remotis ut si commentarios quis pontificum et uetustissima foedera et exoletos scrutatus auctores id ipsum petat ex iis quae inde contraxerit quod non intelleguntur hinc enim aliqui famam eruditionis adfectant ut quaedam soli scire uideantur fallunt etiam uerba uel regionibus quibusdam magis familiaria uel artium propria ut atabulus uentus et nauis stlataria et inmalocosanum quae uel uitanda apud iudicem ignarum significationum earum uel interpretanda sunt sicut in iis quae homonyma uocantur ut taurus animal sit an mons an  signum in caelo an nomen hominis an radix arboris nisi distinctum non intellegetur plus tamen est obscuritatis in contextu et continuatione sermonis et plures modi quare nec sit tam longus ut eum prosequi non possit intentio nec transiectio intra modum hyperbato finis eius differatur quibus adhuc peior est mixtura uerborum qualis in illo uersu saxa uocant itali mediis quae in fluctibus aras etiam interiectione qua et oratores et historici frequenter utuntur ut medio sermone aliquem inserant sensum impediri solet intellectus nisi quod interponitur breue est nam uergilius illo loco quo pullum equinum describit cum dixisset nec uanos horret strepitus compluribus insertis alia figura quinto demum uersu redit tum si qua sonum procul arma dederunt stare loco nescit uitanda in primis ambiguitas non haec solum de cuius genere supra dictum est quae incertum intellectum facit ut chremetem audiui percussisse demean sed illa quoque quae etiam si turbare non potest sensum in idem tamen uerborum uitium incidit ut si quis dicat uisum a se hominem librum scribentem nam etiam si librum ab homine scribi patet male tamen composuerit feceritque ambiguum quantum in ipso fuit est etiam in quibusdam turba inanium uerborum qui dum communem loquendi morem reformidant ducti specie nitoris circumeunt omnia copiosa loquacitate eo quod dicere nolunt ipsa deinde illam seriem cum alia simili iungentes  miscentesque ultra quam ullus spiritus durare possit extendunt in hoc malum a quibusdam etiam laboratur neque id nouum uitium est cum iam apud titum liuium inueniam fuisse praeceptorem aliquem qui discipulos obscurare quae dicerent iuberet graeco uerbo utens skotison unde illa scilicet egregia laudatio tanto melior ne ego quidem intellexi alii breuitatem aemulati necessaria quoque orationi subtrahunt uerba et uelut satis sit scire ipsos quid dicere uelint quantum ad alios pertineat nihili putant at ego uitiosum sermonem dixerim quem auditor suo ingenio intellegit quidam emutatis in peruersum dicendi figuris idem uitium consecuntur pessima uero sunt adianoeta hoc est quae uerbis aperta occultos sensus habent ut cum dictus est caecus secundum uitam stare et qui suos artus morsu lacerasse fingitur in scholis supra se cubasse ingeniosa haec et fortia et ex ancipiti diserta creduntur peruasitque iam multos ista persuasio ut id iam demum eleganter atque exquisite dictum putent quod interpretandum sit sed auditoribus etiam nonnullis grata sunt haec quae cum intellexerunt acumine suo delectantur et gaudent non quasi audierint sed quasi inuenerint nobis prima sit uirtus perspicuitas propria uerba rectus ordo non in longum dilata conclusio nihil neque desit neque superfluat ita sermo et doctis probabilis et planus imperitis erit haec eloquendi obseruatio nam rerum perspicuitas quo modo praestanda sit diximus in praeceptis narrationis similis autem ratio est in omnibus nam si neque pauciora quam oportet neque plura neque inordinata aut indistincta dixerimus erunt dilucida et neglegenter quoque audientibus aperta quod et ipsum in consilio est habendum non semper  tam esse acrem iudicis intentionem ut obscuritatem apud se ipse discutiat et tenebris orationis inferat quoddam intellegentiae suae lumen sed multis eum frequenter cogitationibus auocari nisi tam clara fuerint quae dicemus ut in animum eius oratio ut sol in oculos etiam si in eam non intendatur incurrat quare non ut intellegere possit sed ne omnino possit non intellegere curandum propter quod etiam repetimus saepe quae non satis percepisse eos qui cognoscunt putamus quae causa utique nostra iudices culpa dicta obscurius ad planiora et communia magis uerba descendimus cum id ipsum optime fiat quod nos aliquid non optime fecisse simulamus  uenio nunc ad ornatum in quo sine dubio plus quam in ceteris dicendi partibus sibi indulget orator nam emendate quidem ac lucide dicentium tenue praemium est magisque ut uitiis carere quam ut aliquam magnam uirtutem adeptus esse uidearis inuentio cum imperitis saepe communis dispositio modicae doctrinae credi potest si quae sunt artes altiores plerumque occultantur ut artes sint denique omnia haec ad utilitatem causarum solam referenda sunt cultu uero atque ornatu se quoque commendat ipse qui dicit et in ceteris iudicium doctorum in hoc uero etiam popularem laudem petit nec fortibus modo sed etiam fulgentibus armis proeliatur an in causa c corneli cicero consecutus esset docendo iudicem tantum et utiliter demum ac latine perspicueque dicendo ut populus romanus admirationem suam non adclamatione tantum sed etiam plausu confiteretur sublimitas profecto et magnificentia et nitor et auctoritas expressit illum fragorem nec tam insolita laus esset prosecuta dicentem si usitata et ceteris similis fuisset oratio  atque ego illos credo qui aderant nec sensisse quid facerent nec sponte iudicioque plausisse sed uelut mente captos et quo essent in loco ignaros erupisse in hunc uoluptatis adfectum sed ne causae quidem parum conferet idem hic orationis ornatus nam qui libenter audiunt et magis attendunt et facilius credunt plerumque ipsa delectatione capiuntur nonnumquam admiratione auferuntur nam et ferrum adfert oculis terroris aliquid et fulmina ipsa non tam nos confunderent si uis eorum tantum non etiam ipse fulgor timeretur recteque cicero his ipsis ad brutum uerbis quadam in epistula scribit nam eloquentiam quae admirationem non habet nullam iudico eandem aristoteles quoque petendam maxime putat sed hic ornatus repetam enim uirilis et fortis et sanctus sit nec effeminatam leuitatem et fuco ementitum colorem amet sanguine et uiribus niteat hoc autem adeo uerum est ut cum in hac maxime parte sint uicina uirtutibus uitia etiam qui uitiis utuntur uirtutum tamen iis nomen imponant quare nemo ex corruptis dicat me inimicum esse culte dicentibus non hanc esse uirtutem nego sed illis eam non tribuo an ego fundum cultiorem putem in quo mihi quis ostenderit lilia et uiolas et anemonas sponte surgentes quam ubi plena messis aut graues fructu uites erunt sterilem platanum tonsasque myrtos quam maritam ulmum et uberes oleas praeoptauerim habeant illa diuites licet quid essent si aliud nihil haberent nullusne ergo etiam frugiferis adhibendus est decor quis negat nam et in ordinem certaque  interualla redigam meas arbores quid illo quincunce speciosius qui in quamcumque partem spectaueris rectus est sed protinus in id quoque prodest ut terrae sucum aequaliter trahat fugientia in altum cacumina oleae ferro coercebo in orbem se formosius fundet et protinus fructum ramis pluribus feret decentior equus cuius adstricta ilia sed idem uelocior pulcher aspectu sit athleta cuius lacertos                           exercitatio expressit idem certamini paratior numquam uera species ab utilitate diuiditur sed hoc quidem discernere modici iudicii est illud obseruatione dignius quod hic ipse honestus ornatus materiae genere decidit uariatus atque ut a prima diuisione ordiar non idem demonstratiuis et deliberatiuis et iudicialibus causis conueniet namque illud genus ostentationi compositum solam petit audientium uoluptatem ideoque omnes dicendi artes aperit ornatumque orationis exponit ut quod non insidietur nec ad uictoriam sed ad solum finem laudis et gloriae tendat quare quidquid erit sententiis populare uerbis nitidum figuris iucundum tralationibus magnificum compositione elaboratum uelut institor quidam eloquentiae intuendum et paene pertractandum dabit nam euentus ad ipsum non ad causam refertur at ubi res agitur et uera dimicatio est ultimus sit famae locus praeterea ne decet quidem ubi maxima rerum momenta uersantur de uerbis esse sollicitum neque hoc eo pertinet ut in his nullus sit ornatus sed uti pressior et seuerior et minus confessus praecipue materiae accommodatus nam et in suadendo sublimius aliquid senatus concitatius populus et in iudiciis publicae capitalesque causae poscunt accuratius dicendi  genus at priuatum consilium causasque paucorum ut frequenter accidit calculorum purus sermo et dissimilis curae magis decuerit an non pudeat certam creditam perihodis postulare aut circa stillicidia adfici aut in mancipii redhibitione sudare sed ad propositum et quoniam orationis tam ornatus quam perspicuitas aut in singulis uerbis est aut in pluribus positus quid separata quid iuncta exigant consideremus quamquam enim rectissime traditum est perspicuitatem propriis ornatum tralatis uerbis magis egere sciamus nihil ornatum esse quod sit inproprium sed cum idem frequentissime plura significent quod sunwnumia uocatur iam sunt aliis alia honestiora sublimiora nitidiora iucundiora uocaliora nam ut syllabae e litteris melius sonantibus clariores ita uerba e syllabis magis uocalia et quo plus quodque spiritus habet auditu pulchrius et quod facit syllabarum idem uerborum quoque inter se copulatio ut aliud alii iunctum melius sonet diuersus tamen usus nam rebus atrocibus uerba etiam ipso auditu aspera magis conuenient in uniuersum quidem optima simplicium creduntur quae aut maxime exclamant aut sono sunt iucundissima et honesta quidem turpibus potiora semper nec sordidis umquam in oratione erudita locus clara illa atque sublimia plerumque materiae modo discernenda sunt quod alibi magnificum tumidum alibi et quae humilia circa res magnas apta circa minores uidentur ut autem in oratione nitida notabile humilius uerbum et uelut macula ita a sermone tenui sublime nitidumque discordat fitque corruptum quia in plano tumet quaedam non tam ratione quam sensu iudicantur ut illud caesa iungebant foedera porca  fecit elegans fictio nominis quod si fuisset porco uile erat in quibusdam ratio manifesta est risimus et merito nuper poetam qui dixerat praetextam in cista mures rosere camilli at uergili miramur illud saepe exiguus mus nam epitheton exiguus aptum et proprium effecit ne plus expectaremus et casus singularis magis decuit et clausula ipsa unius syllabae non usitata addidit gratiam imitatus est itaque utrumque horatius nascetur ridiculus mus nec augenda semper oratio sed summittenda nonnumquam est uim rebus aliquando uerborum ipsa humilitas adfert an cum dicit in pisonem cicero cum tibi tota cognatio serraco aduehatur incidisse uidetur in sordidum nomen non eo contemptum hominis quem destructum uolebat auxisse et alibi caput opponis cum eo coruscans unde interim grati idiotismi de quo qualis est ille apud m tullium pusio qui cum maiore sorore cubitabat et flauius qui cornicum oculos confixit et pro milone illud heus tu rufio et erucius antoniaster id tamen in declamatoribus est notabilius laudarique me puero solebat da patri panem et in eodem etiam canem pascis res quidem praecipue in scholis anceps et frequenter causa risus nunc utique cum haec exercitatio procul a ueritate seiuncta laboret incredibili uerborum fastidio ac sibi magnam partem sermonis absciderit  cum sint autem uerba propria ficta tralata propriis dignitatem dat antiquitas namque et sanctiorem et magis admirabilem faciunt orationem quibus non quilibet fuerit usurus eoque ornamento acerrimi iudicii p uergilius unice est usus olli enim et quianam et moerus et pone et porricere adspergunt illam quae etiam in picturis est grauissima uetustatis inimitabilem arti auctoritatem sed utendum modo nec ex ultimis tenebris repetenda satis est uetus quaeso quid necesse est quaiso dicere oppido quamquam usi sunt paulum tempore nostro superiores uereor ut iam nos ferat quisquam certe antegerio cuius eadem significatio est nemo nisi ambitiosus utetur aerumnas quid opus est tamquam parum sit si dicatur quod horridum reor tolerabile autumo tragicum prolem dicendi uersum ei prosapiam insulsum quid multa totus prope mutatus est sermo quaedam tamen adhuc uetera uetustate ipsa gratius nitent quaedam et necessario interim sumuntur ut nuncupare et fari multa alia etiam audentius inseri possunt sed ita demum si non appareat adfectatio in quam mirifice uergilius corinthiorum amator iste uerborum thucydides britannus atticae febres  tau gallicum min et sphin et male illisit ita omnia ista uerba miscuit fratri cimber hic fuit a quo fratrem necatum hoc ciceronis dicto notatum est germanum cimber occidit nec minus noto sallustius epigrammate incessitur et uerba antiqui multum furate catonis crispe iugurthinae conditor historiae odiosa cura nam et cuilibet facilis et hoc pessima quod eius studiosus non uerba rebus aptabit sed res extrinsecus arcesset quibus haec uerba conueniant fingere ut primo libro dixi graecis magis concessum est qui sonis etiam quibusdam et adfectibus non dubitauerunt nomina aptare non alia libertate quam qua illi primi homines rebus appellationes dederunt nostri aut in iungendo aut in deriuando paulum aliquid ausi uix in hoc satis recipiuntur nam memini iuuenis admodum inter pomponium ac senecam etiam praefationibus esse tractatum an gradus eliminat in tragoedia dici oportuisset at ueteres ne expectorat quidem timuerunt et sane eiusdem notae est exanimat at in tractu et declinatione talia sunt qualia apud ciceronem beatitas et beatitudo quae dura quidem sentit esse uerum tamen usu putat posse molliri nec a uerbis modo sed ab nominibus quoque deriuata sunt quaedam ut a cicerone sullaturit asinio fimbriatum et figulatum multa ex graeco formata noua ac plurima a sergio plauto  quorum dura quaedam admodum uidentur ut quae ens et essentia quae cur tanto opere aspernemur nihil uideo nisi quod iniqui iudices aduersus nos sumus ideoque paupertate sermonis laboramus quaedam tamen perdurant nam et quae uetera nunc sunt fuerunt olim noua et quaedam sunt in usu perquam recentia ut messala primus reatum munerarium augustus primus dixerunt reatum nemo ante messalam munerarium nemo ante augustum dixerat piraticam quoque ut musicam et fabricam dici adhuc dubitabant mei praeceptores fauorem et urbanum cicero noua credit nam et in epistula ad brutum eum inquit amorem et eum ut hoc uerbo utar fauorem in consilium aduocabo et ad appium pulchrum te hominem non solum sapientem uerum etiam ut nunc loquimur urbanum idem putat a terentio primum dictum esse obsequium cincilius a sisenna albenti caelo ceruicem uidetur hortensius primus dixisse nam ueteres pluraliter appellabant audendum itaque neque enim accedo celso qui ab oratore uerba fingi uetat nam cum sint eorum alia ut dicit cicero                                                      natiua id est quae significata sunt primo sensu alia reperta quae ex his facta sunt ut iam nobis ponere aliqua quod illi rudes homines primique fecerunt fas non sit at deriuare flectere coniungere quod natis postea concessum est quando desit licere sed si quid periculosius finxisse uidebimur quibusdam remediis praemuniendum est ut ita  dicam si licet dicere quodam modo permittite mihi sic uti quod idem etiam in iis quae licentius tralata erunt proderit nihilque non tuto dici potest in quo non falli iudicium nostrum sollicitudine ipsa manifestum erit qua de re graecum illud elegantissimum est quo praecipitur proepiplhssein th uperbolh tralata probari nisi in contextu sermonis non possunt itaque de singulis uerbis satis dictum quae ut alio loco ostendi per se nullam uirtutem habent sed ne inornata quae sunt quidem nisi cum sunt infra rei de qua loquendum est dignitatem excepto si obscena nudis nominibus enuntientur quod uiderint qui non putant esse uitanda quia nec sit uox ulla natura turpis et si qua est rei deformitas alia quoque appellatione quacumque ad intellectum eundem nihilo minus perueniat ego romani pudoris more contentus etiam respondendi talibus uerecundiam silentio uindicabo iam hinc igitur ad rationem sermonis coniuncti transeamus cuius ornatus in haec duo prima diuiditur quam concipiamus elocutionem quo modo efferamus nam primum est ut liqueat augere quid uelimus an minuere concitate dicere an moderate laete an seuere abundanter an presse aspere an leniter magnifice an subtiliter grauiter an urbane tum quo tralationum genere quibus figuris qualibus sententiis quo modo qua postremo conlocatione id quod intendimus efficere possimus ceterum dicturus quibus ornetur oratio prius ea quae sunt huic laudi contraria attingam nam prima uirtus est uitio carere igitur ante omnia ne speremus ornatam orationem fore quae probabilis non erit probabile autem cicero  id genus dicit quod non nimis est comptum non quia comi expolirique non debeat nam et haec ornatus pars est sed quia uitium est ubique quod nimium est itaque uult esse auctoritatem in uerbis sententias uel graues uel aptas opinionibus hominum ac moribus his enim saluis licet adsumere ea quibus inlustrem fieri orationem putat delecta tralata supralata ad nomen adiuncta duplicia et idem significantia atque ab ipsa actione atque imitatione rerum non abhorrentia sed quoniam uitia prius demonstrare adgressi sumus ab hoc initium sit quod cacemphaton uocatur siue mala consuetudine in obscenum intellectum sermo detortus est ut ductare exercitus et patrare bella apud sallustium dicta sancte et antique ridentibus si dis placet quam culpam non scribentium quidem iudico sed legentium tamen uitandam quatenus uerba honesta moribus perdidimus et uincentibus etiam uitiis cedendum est siue iunctura deformiter sonat ut si cum hominibus notis loqui nos dicimus nisi hoc ipsum hominibus medium sit in praefanda uidemur incidere quia ultima prioris ultimae syllabae littera quae exprimi nisi labris coeuntibus non potest aut intersistere nos indecentissime cogit aut non continuata cum insequente in naturam eius corrumpitur aliae quoque coniunctiones aliquid simile faciunt quas persequi libenter est in eo uitio quod uitandum dicimus commorantis sed diuisio quoque adfert eandem  iniuriam pudori ut si intercapedinis nominatiuo casu quis utatur nec scripto modo id accidit sed etiam sensu plerique obscene intellegere nisi caueris cupiunt ut apud ouidium quaeque latent meliora putant et ex uerbis quae longissime ab obscenitate absunt occasionem turpitudinis rapere siquidem celsus cacemphaton apud uergilium putat incipiunt agitata tumescere quod si recipias nihil loqui tutum est deformitati proximum est humilitatis uitium tapeinwsin uocant qua rei magnitudo uel dignitas minuitur ut saxea est uerruca in summo montis uertice cui natura contrarium sed errore par est paruis dare excedentia modum nomina nisi cum ex industria risus inde captatur itaque nec parricidam nequam dixeris hominem nec deditum forte meretrici nefarium quia alterum parum alterum nimium est proinde quaedam hebes sordida ieiuna tristis ingrata uilis oratio est quae uitia facillime fient manifesta contrariis uirtutibus nam primum acuto secundum nitido tertium copioso deinceps hilari iucundo accurato diuersum est uitari  et elleiyis cum sermoni deest aliquid quo minus plenus sit quamquam id obscurae potius quam inornatae orationis est uitium sed hoc quoque cum a prudentibus fit schema dici solet sicut tautologia id est eiusdem uerbi aut sermonis iteratio haec enim quamquam non magnopere a summis auctoribus uitata interim uitium uideri potest in quod saepe incidit etiam cicero securus tam paruae  obseruationis sicut hoc loco non solum igitur illud iudicium iudicii simile iudices non fuit interim mutato nomine epanalhmyis dicitur atque est et ipsum inter schemata quorum exempla illo loco quaerenda quo uirtutes erunt peior hac omoeideia quae nulla uarietatis gratia leuat taedium atque est tota coloris unius qua maxime deprehenditur carens arte oratio eaque et in sententiis et in figuris et in compositione longe non animis solum sed etiam auribus est ingratissima uitanda macrologia id est longior quam oportet sermo ut apud t liuium legati non impetrata pace retro domum unde uenerant abierunt sed huic uicina periphrasis uirtus habetur est et pleonasmos uitium cum superuacuis uerbis oratio oneratur ego oculis meis uidi sat est enim uidi emendauit hoc etiam urbane in hirtio cicero cum is apud ipsum declamans filium a matre decem mensibus in utero latum esse dixisset quid aliae inquit in perula solent ferre nonnumquam tamen illud genus cuius exemplum priore loco posui adfirmationis gratia adhibetur uocemque his auribus hausi at uitium erit quotiens otiosum fuerit et supererit non cum  adicietur est etiam quae periergia uocatur cum superuacua ut sic dixerim operositas ut a diligenti curiosus et religione superstitio distat atque ut semel finiam uerbum omne quod neque intellectum adiuuat neque ornatum  uitiosum dici potest cacozelon id est mala adfectatio per omne dicendi genus peccat nam et tumida et pusilla et praedulcia et abundantia et arcessita et exultantia sub idem nomen cadunt denique cacozelon uocatur quidquid est ultra uirtutem quotiens ingenium iudicio caret et specie boni fallitur omnium in eloquentia uitiorum pessimum nam cetera parum uitantur hoc petitur est autem totum in elocutione nam rerum uitia sunt stultum commune contrarium superuacuum corrupta oratio in uerbis maxime inpropriis redundantibus compressione obscura compositione fracta uocum similium aut ambiguarum puerili captatione consistit est autem omne cacozelon utique falsum etiam si non omne falsum cacozelon et dicitur aliter quam se natura habet et quam oportet et quam sat est totidem autem generibus corrumpitur oratio quot ornatur sed de hac parte et in alio nobis opere plenius dictum est et in hoc saepe tractatur et adhuc spargetur omnibus locis loquentes enim de ornatu subinde quae sint uitanda similia uirtutibus uitia dicemus sunt inornata et haec quod male dispositum est id anoikonomhton quod male figuratum id asxhmatiston quod male conlocatum id kakosunqeton uocant sed de dispositione diximus de figuris et compositione dicemus sardismos quoque appellatur quaedam mixta ex uaria ratione linguarum oratio ut si atticis dorica et aeolica et iadica  confundas cui simile uitium est apud nos si quis sublimia humilibus uetera nouis poetica uulgaribus misceatid enim tale monstrum quale horatius in prima parte libri de arte poetica fingit humano capiti ceruicem pictor equinam iungere si uelit et cetera ex diuersis naturis subiciat    ornatum est quod perspicuo ac probabili plus est eius primi sunt gradus in eo quod uelis exprimendo tertius qui haec nitidiora faciat quod proprie dixeris cultum itaque enargeian cuius in praeceptis narrationis feci mentionem quia plus est euidentia uel ut alii dicunt repraesentatio quam perspicuitas et illud patet hoc se quodam modo ostendit inter ornamenta ponamus magna uirtus res de quibus loquimur clare atque ut cerni uideantur enuntiare non enim satis efficit neque ut debet plene dominatur oratio si usque ad aures ualet atque ea sibi iudex de quibus cognoscit narrari credit non exprimi et oculis mentis ostendi sed quoniam pluribus modis accipi solet non equidem in omnis eam particulas secabo quarum ambitiose a quibusdam numerus augetur sed maxime necessarias attingam est igitur unum genus quo tota rerum imago quodam modo uerbis depingitur constitit in digitos extemplo arrectus uterque et cetera quae nobis illam pugilum congredientium faciem ita ostendunt ut non clarior futura fuerit spectantibus plurimum in hoc genere sicut ceteris eminet cicero an quisquam tam procul a concipiendis imaginibus rerum  abest ut non cum illa in uerrem legit stetit soleatus praetor populi romani cum pallio purpureo tunicaque talari muliercula nixus in litore non solum ipsos intueri uideatur et locum et habitum sed quaedam etiam ex iis quae dicta non sunt sibi ipse adstruat ego certe mihi cernere uideor et uultum et oculos et deformes utriusque blanditias et eorum qui aderant tacitam auersationem ac timidam uerecundiam interim ex pluribus efficitur illa quam conamur exprimere facies ut est apud eundem namque ad omnium ornandi uirtutum exemplum uel unus sufficit in descriptione conuiuii luxuriosi uidebar uidere alios intrantis alios autem exeuntis quosdam ex uino uacillantis quosdam hesterna ex potatione oscitantis humus erat inmunda lutulenta uino coronis languidulis et spinis cooperta piscium quid plus uideret qui intrasset sic et urbium captarum crescit miseratio sine dubio enim qui dicit expugnatam esse ciuitatem complectitur omnia quaecumque talis fortuna recipit sed in adfectus minus penetrat breuis hic uelut nuntius at si aperias haec quae uerbo uno inclusa erant apparebunt effusae per domus ac templa flammae et ruentium tectorum fragor et ex diuersis clamoribus unus quidam sonus aliorum fuga incerta alii extremo complexu suorum cohaerentes et infantium feminarumque ploratus et male usque in illum diem seruati fato senes tum illa profanorum sacrorumque direptio efferentium praedas repetentiumque discursus et acti ante suum quisque praedonem catenati et conata retinere infantem suum mater et sicubi maius lucrum est pugna inter uictores licet enim haec omnia ut dixi  complectatur euersio minus est tamen totum dicere quam omnia consequemur autem ut manifesta sint si fuerint ueri similia et licebit etiam falso adfingere quidquid fieri solet contingit eadem claritas etiam ex accidentibus mihi frigidus horror membra quatit gelidusque coit formidine sanguis et trepidae matres pressere ad pectora natos atque huius summae iudicio quidem meo uirtutis facillima est uia naturam intueamur hanc sequamur omnis eloquentia circa opera uitae est ad se refert quisque quae audit et id facillime accipiunt animi quod agnoscunt praeclare uero ad inferendam rebus lucem repertae sunt similitudines quarum aliae sunt quae probationis gratia inter argumenta ponuntur aliae ad exprimendam rerum imaginem compositae quod est huius loci proprium inde lupi ceu raptores atra in nebula et aui similis quae circum litora circum piscosos scopulos humilis uolat aequora iuxta quo in genere id est praecipue custodiendum ne id quod similitudinis gratia adsciuimus aut obscurum sit aut ignotum debet enim quod inlustrandae alterius rei gratia adsumitur ipsum esse clarius eo quod inluminat quare poetis quidem permittamus sane eius modi exempla qualis ubi hibernam lyciam xanthique fluenta deserit aut delum maternam inuisit apollo non idem oratorem decebit ut occultis aperta demonstret sed illud quoque de quo in argumentis diximus similitudinis  genus ornat orationem facitque sublimem floridam iucundam mirabilem nam quo quaeque longius petita est hoc plus adfert nouitatis atque inexpectata magis est illa uulgaria uideri possunt et utilia tantum ad conciliandum fidem ut terram cultu sic animum disciplinis meliorem uberioremque fieri et ut medici abalienata morbis membra praecidant ita turpes ac perniciosos etiam si nobis sanguine cohaereant amputandos iam sublimius illud pro archia saxa atque solitudines uoci respondent bestiae saepe inmanes cantu flectuntur atque consistunt et cetera quod quidem genus a quibusdam declamatoria maxime licentia corruptum est nam et falsis utuntur nec illa iis quibus similia uideri uolunt adplicant quorum utrumque in his est quae me iuuene ubique cantari solebant magnorum fluminum nauigabiles fontes sunt et generosioris arboris statim planta cum fructu est in omni autem parabole aut praecedit similitudo res sequitur aut praecedit res et similitudo sequitur sed interim libera et separata est interim quod longe optimum est cum re cuius est imago conectitur conlatione inuicem respondente quod facit redditio contraria quae antapodosis dicitur praecedit similitudo illa cuius modo feci mentionem inde lupi ceu raptores atra in nebula sequitur in primo georgicon post longam de bellis ciuilibus atque externis conquestionem ut cum carceribus sese effudere quadrigae addunt in spatia et frustra retinacula tendens fertur equis auriga neque audit currus habenas  sed hae sunt sine antapodosi redditio autem illa rem utramque quam comparat uelut subicit oculis et pariter ostendit cuius praeclara apud uergilium multa reperio exempla sed oratoriis potius utendum est dicit cicero pro murena ut aiunt in graecis artificibus eos auloedos esse qui citharoedi fieri non potuerint sic nos uidemus qui oratores euadere non potuerint eos ad iuris studium deuenire illud pro eodem iam paene poetico spiritu sed tamen cum sua redditione quod est ad ornatum accommodatius nam ut tempestates saepe certo aliquo caeli signo commouentur saepe inprouiso nulla ex certa ratione obscura aliqua ex causa concitantur sic in hac comitiorum tempestate populari saepe intellegas quo signo commota sit saepe ita obscura est ut sine causa excitata uideatur sunt et illae breues uagi per siluas ritu ferarum et illud ciceronis in clodium quo ex iudicio uelut ex incendio nudus effugit quibus similia possunt cuicumque etiam ex cotidiano sermone succurrere huic subiacet uirtus non solum aperte ponendi rem ante oculos sed circumcise atque uelociter ac merito laudatur breuitas integra sed ea minus praestat quotiens nihil dicit nisi quod necesse est braxulogian uocant quae reddetur inter schemata est uero pulcherrima cum plura paucis complectimur quale sallusti est mithridates corpore ingenti perinde armatus hoc male imitantes sequitur obscuritas uicina praedictae sed amplior uirtus est emphasis altiorem praebens intellectum quam quem uerba per se ipsa  declarant eius duae sunt species altera quae plus significat quam dicit altera quae etiam id quod non dicit prior est et apud homerum cum menelaus graios in equum descendisse aitnam uerbo uno magnitudinem eius ostendit et apud uergilium demissum lapsi per funem nam sic quoque est demonstrata altitudo idem cyclopa cum iacuisse dixit per antrum prodigiosum illud corpus spatio loci mensus est sequens positum in uoce aut omnino suppressa aut etiam abscisa supprimitur uox ut fecit pro ligario cicero quod si in tanta fortuna bonitas tanta non esset quam tu per te per te inquam optines intellego quid loquar tacuit                                                              enim illud quod nihilo minus accipimus non deesse homines qui ad crudelitatem eum inpellant absciditur per aposiwphsin quae quoniam est figura reddetur suo loco est in uulgaribus quoque uerbis emphasis uirum esse oportet et homo est ille et uiuendum est adeo similis est arti plerumque natura non tamen satis eloquenti est ea de quibus dicat clare atque euidenter ostendere sed sunt multi ac uarii excolendae orationis modi nam ipsa illa afeleia simplex et inadfectata habet quendam purum qualis etiam in feminis amatur ornatum et sunt quaedam uelute tenui diligentia circa proprietatem significationemque munditiae alia copia locuples alia floribus laeta uirium non unum genus nam quidquid in suo genere satis effectum est ualet praecipua tamen eius opera deinwsis in exaggeranda indignitate et in ceteris altitudo quaedam fantasia in concipiendis uisionibus  ecergasia in efficiendo uelut opere proposito cui adicitur epecergasia repetitio probationis eiusdem et cumulus ex abundanti energeia confinis his est enim ab agendo ducta et cuius propria sit uirtus non esse quae dicuntur otiosa est et amarum quiddam quod fere in contumelia est positum quale cassi quid facies cum in bona tua inuasero hoc est cum te docuero nescire maledicere et acre ut illud crassi ego te consulem putem cum tu me non putes senatorem sed uis oratoris omnis in augendo minuendoque consistit utrique parti totidem modi ex quibus praecipuos attingemus reliqui similes erunt sunt autem positi in rebus et uerbis sed quae sit rerum inuentio ac ratio tractauimus nunc quid elocutio attollat aut deprimat dicendum  prima est igitur amplificandi uel minuendi species in ipso rei nomine ut cum eum qui sit caesus occisum eum qui sit improbus latronem contraque eum qui pulsauit attigisse qui uulnerauit laesisse dicimus utriusque pariter exemplum est pro m caelio si uidua libere proterua petulanter diues effuse libidinosa meretricio more uiueret adulterum ego putarem si qui hanc paulo liberius salutasset nam et inpudicam meretricem uocauit et eum cui longus cum illa fuerat usus liberius salutasse hoc genus increscit ac fit manifestius si ampliora uerba cum ipsis nominibus pro quibus ea posituri sumus conferantur ut cicero in uerrem non enim furem sed ereptorem non adulterum sed expugnatorem pudicitiae non sacrilegum sed hostem sacrorum religionumque non sicarium sed crudelissimum carnificem ciuium sociorumque in uestrum iudicium adduximus illo enim modo ut sit multum hoc etiam plus ut sit efficitur  quattuor tamen maxime generibus uideo constare amplificationem incremento comparatione ratiocinatione congerie incrementum est potentissimum cum magna uidentur etiam quae inferiora sunt id aut uno gradu fit aut pluribus et peruenit non modo ad summum sed interim quodam modo supra summum omnibus his sufficit uel unum ciceronis exemplum facinus est uincire ciuem romanum scelus uerberare prope parricidium necare quid dicam in crucem tollere nam et si tantum uerberatus esset uno gradu increuerat ponendo etiam id esse facinus quod erat inferius et si tantum occisus esset per plures gradus ascenderat cum uero dixerit prope parricidium necare supra quod nihil est adiecit quid dicam in crucem tollere ita cum id quod maximum est occupasset necesse erat in eo quod ultra est uerba deficere fit et aliter supra summum adiectio ut apud uergilium de lauso quo pulchrior alter non fuit excepto laurentis corpore turni summum est enim quo pulchrior alter non fuit huic deinde aliquid superpositum tertius quoque est modus ad quem non per gradus itur et quod non est plus quam maximum sed quo nihil maius est matrem tuam cecidisti quid dicam amplius matrem tuam cecidisti nam et hoc augendi genus est tantum aliquid efficere ut non possit augeri crescit oratio minus aperte sed nescio an hoc ipso efficacius cum citra distinctionem in contextu et cursu semper aliquid priore maius insequitur ut de uomitu in antonium cicero  in coetu uero populi romani negotium publicum gerens magister equitum singula incrementum habent per se deforme uel non in coetu uomere in coetu etiam non populi populi etiam non romani uel si nullum negotium ageret uel si non publicum uel si non magister equitum sed alius diuideret haec et circa singulos gradus moraretur hic in sublime etiam currit et ad summum non peruenit nisu sed impetu uerum ut haec amplificatio in superiora tendit ita quae fit per comparationem incrementum ex minoribus petit augendo enim quod est infra necesse est extollat id quod superpositum est ut idem atque in eodem loco si hoc tibi inter cenam et in illis inmanibus poculis tuis accidisset quis non turpe duceret in coetu uero populi romani et in catilinam serui mehercule mei si me isto pacto metuerent ut te metuunt omnes ciues tui domum meam relinquendam putarem interim proposito uelut simili exemplo efficiendum est ut sit maius id quod a nobis exaggerandum est ut idem pro cluentio cum exposuisset milesiam quandam a secundis heredibus pro abortu pecuniam accepisse quanto est inquit oppianicus in eadem iniuria maiore supplicio dignus si quidem illa cum suo corpori uim attulisset se ipsa cruciauit hic autem idem illud effecit per alieni corporis uim atque cruciatum nec putet quisquam hoc quamquam est simile illi ex argumentis loco quo maiora ex minoribus colliguntur idem esse illic enim probatio petitur hic amplificatio sicut in oppianico non id agitur hac comparatione ut ille male fecerit sed ut peius est tamen quamquam diuersarum rerum quaedam uicinia repetam itaque hic quoque idem  quo sum illic usus exemplum sed non in eundem usum nam hoc mihi ostendendum est augendi gratia non tota modo totis sed etiam partes partibus comparari sicut hoc loco an uero uir amplissimus p scipio pontifex maximus ti gracchum mediocriter labefactantem statum rei publicae priuatus interfecit catilinam orbem terrae caede atque incendio uastare cupientem nos consules perferemus hic et catilina graccho et status rei publicae orbi terrarum et mediocris labefactatio caedi et incendiis et uastationi et priuatus consulibus comparatur quae si quis dilatare uelit plenos singula locos habent quas dixi per ratiocinationem fieri amplificationes uiderimus an satis proprio uerbo significauerim nec sum in hoc sollicitus dum res ipsa uolentibus discere appareat hoc sum tamen secutus quod haec amplificatio alibi posita est alibi ualet ut aliud crescat aliud augetur inde ad id quod extolli uolumus ratione ducitur obiecturus antonio cicero merum et uomitum tu inquit istis faucibus istis lateribus ista gladiatoria totius corporis firmitate quid fauces et latera ad ebrietatem minime sunt otiosa nam respicientes ad haec possumus aestimare quantum ille uini in hippiae nuptiis exhauserit quod ferre et coquere non posset illa corporis gladiatoria firmitate ergo si ex alio colligitur aliud nec inproprium nec inusitatum nomen est ratiocinationis ut quod ex eadem causa inter status quoque habeamus sic et ex insequentibus amplificatio ducitur si quidem tanta uis fuit uini erumpentis ut non casum adferret aut uoluntatem sed necessitatem ubi minime deceret uomendi et cibus non recens ut accidere interim solet redderetur sed usque in posterum diem redundaret idem hoc praestant quae  antecesserunt nam cum aeolus a iunone rogatus cauum conuersa cuspide montem impulit in latus et uenti uelut agmine facto ruunt apparet quanta sit futura tempestas quid cum res atrocissimas quasque in summam ipsi extulimus inuidiam eleuamus consulto quo grauiora uideantur quae secutura sunt ut a cicerone factum est cum illa diceret leuia sunt haec in hoc reo metum uirgarum nauarchus nobilis nobilissimae ciuitatis pretio redemit humanum est alius ne securi feriretur pecuniam dedit usitatum est                            nonne usus est ratione qua colligerent audientes quantum illud esset quod inferebatur cui comparata haec uiderentur humana atque usitata sic quoque solet ex alio aliud augeri cum hannibalis bellicis laudibus ampliatur uirtus scipionis et fortitudinem gallorum germanorumque miramur quo sit maior c caesaris gloria illud quoque est ex relatione ad aliquid quod non eius rei gratia dictum uidetur amplificationis genus non putant indignum troiani principes graios troianosque propter helenae speciem tot mala tanto temporis spatio sustinere quaenam igitur illa forma credenda est non enim hoc dicit paris qui rapuit non aliquis iuuenis aut unus e uulgo sed senes et prudentissimi et priamo adsidentes uerum et ipse rex decenni bello exhaustus amissis tot liberis imminente summo discrimine cui faciem illam ex qua tot lacrimarum origo fluxisset inuisam atque abominandam esse oportebat et audit haec et eam filiam appellans iuxta se locat et excusat etiam sibi atque esse malorum causam negat nec mihi uidetur in symposio plato cum alcibiaden confitentem de se quid a socrate pati uoluerit narrat ut illum culparet haec tradidisse sed ut  socratis inuictam continentiam ostenderet quae corrumpi speciosissimi hominis tam obuia uoluntate non posset quin ex instrumento quoque heroum illorum magnitudo aestimanda nobis datur huc pertinet clipeus aiacis et pelias achillis qua uirtute egregie est usus in cyclope uergilius nam quod illud corpus mente concipiam cuius trunca manum pinus regit quid cum uix loricam duo multiplicem conixi umeris ferunt quantus demoleos qui indutus ea cursu palantis troas agebat quid m tullius de m antoni luxuria tantum fingere saltem potuisset quantum ostendit dicendo conchyliatis cn pompei peristromatis seruorum in cellis stratos lectos uideres conchyliata peristromata et cn pompei terunt serui et in cellis nihil dici potest ultra et necesse est tamen infinito plus in domino cogitare est hoc simile illi quod emphasis dicitur sed illa ex uerbo hoc ex re coniecturam facit tantoque plus ualet quanto res ipsa uerbis est firmior potest adscribi amplificationi congeries quoque uerborum ac sententiarum idem significantium nam etiam si non per gradus ascendant tamen uelut aceruo quodam adleuantur quid enim tuus ille tubero destrictus in acie pharsalica gladius agebat cuius latus ille mucro petebat qui sensus erat armorum tuorum quae tua mens oculi manus ardor animi quid cupiebas quid optabas simile est hoc figurae quam sunaqroismon uocant sed illic plurium rerum est congeries hic unius multiplicatio haec etiam crescere  solet uerbis omnibus altius atque altius insurgentibus aderat ianitor carceris carnifex praetoris mors terrorque sociorum et ciuium romanorum lictor sextius eadem fere est ratio minuendi nam totidem sunt ascendentibus quot descendentibus gradus ideoque uno ero exemplo contentus eius loci quo cicero de oratione rulli haec dicit pauci tamen qui proxumi adstiterant nescio quid illum de lege agraria uoluisse dicere suspicabantur quod si ad intellectum referas minutio est si ad obscuritatem incrementum scio posse uideri quibusdam speciem amplificationis hyperbolen quoque nam et haec in utramque partem ualet sed quia excedit hoc nomen in tropos differenda est quos continuo subiungerem nisi esset a ceteris separata ratio dicendi quae constat non propriis nec tralatis demus ergo breuiter hoc desiderio iam paene publico ne omittamus eum quem plerique praecipuum ac paene solum putant orationis ornatum  sententiam ueteres quod animo sensissent uocauerunt id cum est apud oratores frequentissimum tum etiam in usu cotidiano quasdam reliquias habet nam et iuraturi ex animi nostri sententia et gratulantes ex sententia dicimus non raro tamen et sic locuti sunt ut sensa sua dicerent nam sensus corporis uidebantur sed consuetudo iam tenuit ut mente concepta sensus uocaremus lumina autem praecipueque in clausulis posita sententias quae minus crebrae apud antiquos nostris temporibus modo carent ideoque  mihi et de generibus earum et de usu arbitror pauca dicenda antiquissimae sunt quae proprie quamuis omnibus idem nomen sit sententiae uocantur quas graeci gnomas appellant utrumque autem nomen ex eo acceperunt quod similes sunt consiliis aut decretis est autem haec uox uniuersalis quae etiam citra complexum causae possit esse laudabilis interim ad rem tantum relata ut nihil est tam populare quam bonitas interim ad personam quale est afri domiti princeps qui uult omnia scire necesse habet multa ignoscere hanc quidam partem enthymematis quidam initium aut clausulam epichirematis esse dixerunt et est aliquando non tamen semper illud uerius esse eam aliquando simplicem ut ea quae supra dixi aliquando ratione subiecta nam in omni certamine qui opulentior est etiam si accipit iniuriam tamen quia plus potest facere uidetur nonnumquam duplicem obsequium amicos ueritas odium parit sunt etiam qui decem genera fecerint sed eo modo quo fieri uel plura possunt per interrogationem per comparationem infitiationem similitudinem admirationem et cetera huius modiper omnes enim figuras tractari potest illud notabile ex diuersis mors misera non est aditus ad mortem est miser ac rectae quidem sunt tales tam deest auaro quod habet quam quod non habet sed maiorem uim accipiunt et mutatione figurae ut usque adeone mori miserum est acrius hoc enim quam per se mors misera non est et tralatione a communi ad proprium nam cum sit rectum  nocere facile est prodesse difficile uehementius apud ouidium medea dicit seruare potui perdere an possim rogas uertit ad personam cicero nihil habet caesar nec fortuna tua maius quam ut possis nec natura melius quam ut uelis seruare quam plurimos ita quae erant rerum propria fecit hominis in hoc genere custodiendum est et id quod ubique ne crebrae sint ne palam falsae quales frequenter ab iis dicuntur qui haec catholica uocant et quidquid pro causa uidetur quasi indubitatum pronuntiant et ne passim et a quocumque dicantur magis enim decet eos in quibus est auctoritas ut rei pondus etiam persona confirmet quis enim ferat puerum aut adulescentulum aut etiam ignobilem si iudicet in dicendo et quodam modo praecipiat enthymema quoque est omne quod mente concepimus proprie tamen dicitur quae est sententia ex contrariis propterea quod eminere inter ceteras uidetur ut homerus poeta urbs roma de hoc in argumentis satis dictum est non semper autem ad probationem adhibetur sed aliquando ad ornatum quorum igitur inpunitas caesar tuae clementiae laus est eorum te ipsorum ad crudelitatem acuet oratio non quia sit ratio dissimilis sed quia iam per alia ut id iniustum appareret effectum erat et addita in clausula est epiphonematis modo non tam probatio quam extrema quasi insultatio est enim epiphonema rei narratae uel probatae summa adclamatio tantae molis erat romanam condere gentem  facere enim probus adulescens periculose quam perpeti turpiter maluit est et quod appellatur a nouis noema qua uoce omnis intellectus accipi potest sed hoc nomine donarunt ea quae non dicunt uerum intellegi uolunt ut in eum quem saepius a ludo redemerat soror agentem cum ea talionis quod ei pollicem dormienti recidisset eras dignus ut haberes integram manum sic enim auditur ut depugnares uocatur aliquid et clausula quae si est quod conclusionem dicimus et recta et quibusdam in partibus necessaria est quare prius de uestro facto fateamini necesse est quam ligari culpam ullam reprehendatis sed nunc aliud uolunt ut omnis locus omnis sensus in fine sermonis feriat aurem turpe autem ac prope nefas ducunt respirare ullo loco qui adclamationem non petierit inde minuti corruptique sensiculi et extra rem petiti neque enim possunt tam multae                                                             bonae sententiae esse quam necesse est multae sint clausulae iam haec magis noua sententiarum genera ex inopinato ut dixit uibius crispus in eum qui cum loricatus in foro ambularet praetendebat id se metu facere quis tibi sic timere permisit et insigniter africanus apud neronem de morte matris rogant te caesar galliae tuae ut felicitatem tuam fortiter feras sunt et alio relata ut afer domitius cum cloatillam defenderet cui obiectum crimen quod uirum qui inter rebellantis fuerat sepelisset remiserat claudius in epilogo filios eius adloquens matrem tamen inquit pueri sepelitote et aliunde petita id est in alium locum ex alio tralata pro spatale crispus quam qui heredem amator instituerat decessit cum haberet annos duodeuiginti hominem diuinum qui sibi indulsit facit quasdam sententias  sola geminatio qualis est senecae in eo scripto quod nero ad senatum misit occisa matre cum se periclitatum uideri uellet saluum me esse adhuc nec credo nec gaudeo melior cum ex contrariis ualet habeo quem fugiam quem sequar non habeo quid quod miser cum loqui non posset tacere non poterat ea uero fit pulcherrima cum aliqua comparatione clarescit trachalus contra spatalen placet hoc ergo leges diligentissimae pudoris custodes decimas uxoribus dari quartas meretricibus sed horum quidem generum et bonae dici possunt et malae illae semper uitiosae aut a uerbo patres conscripti sic enim incipiendum est mihi ut memineritis patrum peius adhuc quo magis falsum est et longius petitum contra eandem sororem gladiatoris cuius modo feci mentionem ad digitum pugnaui est etiam generis eiusdem nescio an uitiosissimum quotiens uerborum ambiguitas cum rerum falsa quadam similitudine iungitur clarum actorem iuuenis audiui cum lecta in capite cuiusdam ossa sententiae gratia tenenda matri dedisset infelicissima femina nondum extulisti filium et iam ossa legisti ad hoc plerique minimis etiam inuentiunculis gaudent quae excussae risum habent inuentae facie ingenii blandiuntur de eo qui naufragus et ante agrorum sterilitate uexatus in scholis fingitur se suspendisse quem neque terra recipit nec mare pendeat huic simile in illo de quo supra dixi cui pater sua membra laceranti uenenum dedit qui haec edit debet hoc bibere et in luxuriosum qui apocarteresin simulasse dicitur necte laqueum habes  quod faucibus tuis irascaris sume uenenum decet luxuriosum bibendo mori alia uana ut suadentis purpuratis ut alexandrum babylonis incendio sepeliant alexandrum sepelio hoc quisquam spectabit a tectoquasi uero id sit in re tota indignissimum alia nimia ut de germanis dicentem quendam audiui caput nescio ubi impositum et de uiro forti bella umbone propellit sed finis non erit si singulas corruptorum persequar formas illud potius quod est magis necessarium duae sunt diuersae opiniones aliorum sententias solas paene sectantium aliorum omnino damnantium quorum mihi neutrum admodum placet densitas earum obstat inuicem ut in satis omnibus fructibusque arborum nihil ad iustam magnitudinem adolescere potest quod loco in quem crescat caret nec pictura in qua nihil circumlitum est eminet ideoque artifices etiam cum plura in unam tabulam opera contulerunt spatiis distingunt ne umbrae in corpora cadant facit res eadem concisam quoque orationem subsistit enim omnis sententia ideoque post eam utique aliud est initium unde soluta fere oratio et e singulis non membris sed frustis conlata structura caret cum illa rutunda et undique circumcisa insistere inuicem nequeant praeter hoc etiam color ipse dicendi quamlibet clarus multis tamen ac uariis uelut maculis conspergitur porro ut adferunt lumen clauus et purpurae loco insertae ita certe neminem deceat intertexta pluribus notis uestis quare licet haec et nitere et aliquatenus extare uideantur tamen et lumina illa non flammae sed scintillis inter fumum emicantibus similia dixeris quae ne  apparent quidem ubi tota lucet oratio ut in sole sidera ipsa desinunt cerni et quae crebris paruisque conatibus se attollunt inaequalia tantum et uelut confragosa nec admirationem consecuntur eminentium et planorum gratiam perdunt hoc quoque accedit quod solas captanti sententias multas dicere necesse est leues frigidas ineptas non enim potest esse delectus ubi numero laboratur itaque uideas et diuisionem pro sententia poni et argumentum sit tantum in clausula et male pronuntietur occidisti uxorem ipse adulter non ferrem te etiam si repudiasses diuisio est uis scire uenenum esse amatorium uiueret homo nisi illud bibisset argumentum est nec multas plerique sententias dicunt sed omnia tamquam sententias huic quibusdam contrarium studium qui fugiunt ac reformidant omnem hanc in dicendo uoluptatem nihil probantes nisi planum et humile et sine conatu ita dum timent ne aliquando cadant semper iacent quod enim tantum in sententia bona crimen est non causae prodest non iudicem mouet non dicentem commendat sed est quoddam genus quo ueteres non utebantur ad quam usque nos uocatis uetustatem nam si illam extremam multa demosthenes quae ante eum nemo quo modo potest probare ciceronem qui nihil putet ex catone gracchisque mutandum sed ante hos simplicior adhuc ratio loquendi fuit ego uero haec lumina orationis uelut oculos quosdam esse eloquentiae credo sed neque oculos esse toto corpore uelim ne cetera membra officium suum perdant et si necesse sit ueterem illum horrorem dicendi malim quam istam nouam licentiam sed patet  media quaedam uia sicut in cultu uictuque accessit aliquis citra reprensionem nitor quare sicut possumus adiciamus uirtutibus prius tamen sit uitiis carere ne dum uolumus esse meliores ueteribus simus tantum dissimiles reddam nunc quam proximam esse dixeram partem de tropis quos motus clarissimi nostrorum auctores uocant horum tradere praecepta et grammatici solent sed a me cum de illorum officio loquerer dilata pars haec est quia de ornatu orationis grauior uidebatur locus et maiori operi reseruandus  tropos est uerbi uel sermonis a propria significatione in aliam cum uirtute mutatio circa quem inexplicabilis et grammaticis inter ipsos et philosophis pugna est quae sint genera quae species qui numerus quis cuique subiciatur nos omissis quae nihil ad instruendum oratorem pertinent cauillationibus necessarios maxime atque in usum receptos exequemur haec modo in his adnotasse contenti quosdam gratia significationis quosdam decoris adsumi et esse alios in uerbis propriis alios in tralatis uertique formas non uerborum modo sed et sensuum et compositionis quare mihi uidentur errasse qui non alios crediderunt tropos quam in quibus uerbum pro uerbo poneretur neque illud ignoro in isdem fere qui significandi gratia adhibentur esse et ornatum sed non idem accidet contra eruntque quidam tantum ad speciem accommodati incipiamus igitur ab eo qui cum frequentissimus est tum longe pulcherrimus tralatione dico quae metafora graece uocatur quae quidem cum ita est ab ipsa nobis concessa natura ut indocti quoque ac non sentientes ea frequenter utantur tum ita iucunda atque nitida ut in oratione quamlibet clara proprio tamen lumine eluceat neque enim uulgaris esse neque humilis nec insuauis haec recte modo adscita  potest copiam quoque sermonis auget permutando aut mutuando quae non habet quodque est difficillimum praestat ne ulli rei nomen deesse uideatur transfertur ergo nomen aut uerbum ex eo loco in quo proprium est in eum in quo aut proprium deest aut tralatum proprio melius est id facimus aut quia necesse est aut quia significantius est aut ut dixi quia decentius ubi nihil horum praestabit quod transferetur inproprium erit necessitate rustici gemmam in uitibus quid enim dicerent aliud et sitire segetes et fructus laborare necessitate nos durum hominem aut asperum non enim proprium erat quod daremus his ad            fectibus nomen iam incensum ira et inflammatum cupiditate et lapsum errore significandi gratia nihil enim horum suis uerbis quam his arcessitis magis proprium erit illa ad ornatum lumen orationis et generis claritatem et contionum procellas et eloquentiae fulmina ut cicero pro milone clodium fontem gloriae eius uocat et alio loco segetem ac materiem quaedam etiam parum speciosa dictu per hanc explicantur hoc faciunt nimio ne luxu obtunsior usus sit genitali aruo et sulcos oblimet inertes in totum autem metaphora breuior est similitudo eoque distat quod illa comparatur rei quam uolumus exprimere haec pro ipsa re dicitur comparatio est cum dico fecisse quid hominem ut leonem tralatio cum dico de homine leo est huius uis omnis quadruplex maxime uidetur cum in rebus animalibus aliud pro alio ponitur ut de agitatore gubernator magna contorsit equum ui  aut ut liuius scipionem a catone adlatrari solitum refert inanima pro aliis generis eiusdem sumuntur ut classique inmittit habenas aut pro rebus animalibus inanima ferron an fato moerus argiuom occidit aut contra sedet inscius alto accipiens sonitum saxi de uertice pastor praecipueque ex his oritur mira sublimitas quae audaci et proxime periculum tralatione tolluntur cum rebus sensu carentibus actum quendam et animos damus qualis est pontem indignatus araxes et illa ciceronis quid enim tuus ille tubero destrictus in acie pharsalica gladius agebat cuius latus ille mucro petebat qui sensus erat armorum tuorum duplicatur interim haec uirtus ut apud uergilium ferrumque armare ueneno nam et ueneno armare et ferrum armare tralatio est secantur haec in pluris partis ut a rationali ad rationale et idem de inrationalibus et haec inuicem quibus similis ratio est et a toto et a partibus sed iam non pueris praecipimus ut accepto genere species intellegere non possint ut modicus autem atque oportunus eius usus inlustrat orationem ita frequens et obscurat et taedio complet continuus uero in allegorian et aenigmata exit sunt etiam  quaedam et humiles tralationes ut id de quo modo dixi saxea est uerruca et sordidae non enim si cicero recte sentinam rei publicae dixit foeditatem hominum significans idcirco probem illud quoque ueteris oratoris persecuisti rei publicae uomicas optimeque cicero demonstrat cauendum ne sit deformis tralatio qualis est nam ipsis eius utar exemplis castratam morte africani rem publicam et stercus curiae glauciam ne nimio maior aut quod saepius accidit minor ne dissimilis quorum exempla nimium frequenter deprendet qui scierit haec uitia esse sed copia quoque modum egressa uitiosa est praecipue in eadem specie sunt et durae id est a longinqua similitudine ductae ut capitis niues et iuppiter hibernas cana niue conspuit alpes in illo uero plurimum erroris quod ea quae poetis qui et omnia ad uoluptatem referunt et plurima uertere etiam ipsa metri necessitate coguntur permissa sunt conuenire quidam etiam prorsae putant at ego in agendo nec pastorem populi auctore homero dixerim nec uolucres per aera nare licet hoc uergilius in apibus ac daedalo speciosissime sit usus metaphora enim aut uacantem locum occupare debet aut si in alienum uenit plus ualere eo quod expellit quod aliquando paene iam magis de synecdoche dicam nam tralatio permouendis animis plerumque et signandis rebus ac sub oculos subiciendis reperta est haec uariare sermonem potest ut ex uno pluris intellegamus parte totum  specie genus praecedentibus sequentia uel omnia haec contra liberior poetis quam oratoribus nam prorsa ut mucronem pro gladio et tectum pro domo recipiet ita non puppem pro naui nec abietem pro tabellis et rursus ut pro gladio ferrum ita non pro equo quadrupedem maxime autem in orando ualebit numerorum illa libertas nam et liuius saepe sic dicit romanus proelio uictor cum romanos uicisse significat et contra cicero ad brutum populo inquit imposuimus et oratores uisi sumus cum de se tantum loqueretur quod genus non orationis modo ornatus sed etiam cotidiani sermonis usus recipit quidam synecdochen uocant et cum id in contextu sermonis quod tacetur accipimus uerbum enim ex uerbis intellegi quod inter uitia ellipsis uocatur arcades ad portas ruere mihi hanc figuram esse magis placet illic ergo reddetur aliud etiam intellegitur ex alio aspice aratra iugo referunt suspensa iuuenci unde apparet noctem adpropinquare id nescio an oratori conueniat nisi in argumentando cum rei signum est sed hoc ab elocutionis ratione distat nec procul ab hoc genere discedit metwnumia quae est nominis pro nomine positio cuius uis est pro eo quod dicitur causam propter quam dicitur ponere sed ut ait cicero hypallagen rhetores dicunt haec inuentas ab inuentore et subiectas res ab optinentibus significat ut cererem corruptam undis  et receptus terra neptunus classes aquilonibus arcet quod fit retrorsum durius refert autem in quantum hic tropos oratorem sequatur nam ut uulcanum pro igne uulgo audimus et uario marte pugnatum eruditus est sermo et uenerem quam coitum dixisse magis decet ita liberum et cererem pro uino et pane licentius quam ut fori seueritas ferat sicut ex eo quod continet id quod continetur usus recipit bene moratas urbes et poculum epotum et saeculum felix at id quod contra est raro audeat nisi poeta iam proximus ardet  ucalegon nisi forte hoc potius est a possessore quod possidetur ut hominem deuorari cuius patrimonium consumatur quo modo fiunt innumerabiles species huius enim sunt generis cum ab hannibale caesa et apud tragicos aegialeo apud cannas sexaginta milia dicimus et carmina uergili uergilium uenisse commeatus qui adferantur sacrilegium deprehensum non sacrilegum armorum scientiam habere non artis illud quoque et poetis et oratoribus frequens quo id quod efficit ex eo quod efficitur ostendimus nam et carminum auctores pallida mors aequo pulsat pede pauperum tabernas et pallentesque habitant morbi tristisque senectus et orator praecipitem iram hilarem adulescentiam segne otium dicet est etiam huic tropo quaedam cum synecdoche uicinia nam cum dico uultus hominis pro uultu dico pluraliter quod  singulare est sed non id ago ut unum ex multis intellegatur nam id est manifestum sed nomen inmuto et cum aurata tecta aurea pusillum ab ea discedo quia non est pars auratura quae singula persequi minutioris est curae etiam non oratorem instruentibus antonomasia quae aliquid pro nomine ponit poetis utroque modo frequentissima et per epitheton quod detracto eo cui adponitur ualet pro nomine tydides pelides et ex iis quae in quoque sunt praecipua diuum pater atque hominum rex et ex factis quibus persona signatur thalamo quae fixa reliquit impius oratoribus etiamsi rarus eius rei nonnullus tamen usus est nam ut tydiden et peliden non dixerint ita dixerint impium et parricidam euersorem quoque carthaginis et numantiae pro scipione et romanae eloquentiae principem pro cicerone posuisse non dubitent ipse certe usus est hac libertate non multa peccas inquit ille fortissimo uiro senior magister neutrum enim nomen est positum et utrumque intellegitur onomatopoeia quidem id est fictio nominis graecis inter maximas habita uirtutes nobis uix permittitur et sunt plurima ita posita ab iis qui sermonem primi fecerunt aptantes adfectibus uocem nam mugitus et sibilus et murmur inde uenerunt deinde tamquam consumpta sint omnia nihil generare audemus ipsi cum multa cotidie ab  antiquis ficta moriantur uix illa quae pepoihmena uocant quae ex uocibus in usum receptis quocumque modo declinantur nobis permittimus qualia sunt ut sullaturit et pro         scripturit atque laureati postes pro illo lauru coronati ex eadem fictione sunt sed hoc feliciter eualuit adoinoia etuio eo ferimus in graecis ouidius ocoeludit uinoeo bonoeo dure etiam iungere arquitenentem et diuidere septentriones uidemur eo magis necessaria catachresis quam recte dicimus abusionem quae non habentibus nomen suum accommodat quod in proximo est sic equum ogra putant aedificant et apud tragicos aegialeo parentat pater mille sunt haec acetabula quidquid habent et pyxides cuiuscumque materiae sunt et parricida matris quoque aut fratris interfector discernendumque est ab hoc totum tralationis istud genus quod abusio est ubi nomen defuit tralatio ubi aliud fuit nam poetae solent abusiue etiam in iis rebus quibus nomina sua sunt uicinis potius uti quod rarum in prorsa est illa quoque quidam catachresis uolunt esse cum pro temeritate uirtus aut pro luxuria liberalitas dicitur a quibus  equidem dissentio namque in his non uerbum pro uerbo ponitur sed res pro re neque enim quisquam putat et luxuriam et liberalitatem idem significare uerum id quod fit alius luxuriam esse dicit alius liberalitatem quamuis neutri dubium sit haec esse diuersa superest ex his quae aliter significant metalempsis id est transumptio quae ex alio tropo in alium uelut uiam praestat  et rarissimus et improbissimus graecis tamen frequentior qui centaurum qui chiron est hssona et insulas oceias qoas dicunt nos quis ferat si uerrem suem aut aelium catum doctum nominemus est enim haec in metalempsi natura ut inter id quod transfertur et id quo transfertur sit medius quidam gradus nihil ipse significans sed praebens transitum quem tropum magis adfectamus ut habere uideamur quam ullo in loco desideramus nam id eius frequentissimum exemplum est cano canto et canto dico ita cano dico interest medium illud canto nec diutius in eo morandum innisi usus admodum uideo nihil ut dixi in comoedis cetera iam non significandi gratia sed ad ornandam non augendam orationem adsumuntur ornat enim epiqeton  quod recte dicimus adpositum a nonnullis sequens dicitur eo poetae et frequentius et liberius utuntur namque illis satis est conuenire id uerbo cui adponitur itaque et dentes albos et umida uina in his non reprehendemus apud oratorem nisi aliquid efficitur redundat tum autem efficitur si sine illo id quod dicitur minus est qualia sunt o scelus abominandum o deformem libidinem exornatur autem res tota maxime tralationibus cupiditas effrenata et insanae substructiones et solet fieri aliis adiunctis epitheton tropis ut apud uergilium turpis egestas et tristis senectus uerumtamen talis est ratio huiusce uirtutis ut sine adpositis nuda sit et uelut incompta oratio oneretur tamen multis nam fit longa et impedita uti questionibus eam iungas similem agmini totidem lixas habenti quot milites cui et numerus est duplex nec duplum uirium quamquam non singula modo sed etiam plura uerba adponi solent ut coniugio anchisa ueneris dignate superbo sed hoc quocumque modo duo uero uni adposita ne uersum quidem decuerint sunt autem quibus non uideatur hic omnino tropos quia nihil uertat nec est semper sed cum id quod est adpositum si a proprio diuiseris per se significat et facit antonomasian nam si dicas ille qui numantiam et  carthaginem euertit antonomasia est si adieceris scipio adpositum non potest ergo esse iunctum allegoria quam inuersionem interpretantur aut aliud uerbis aliud sensu ostendit aut etiam interim contrarium prius fit genus plerumque continuatis tralationibus ut o nauis referent in mare te noui fluctus o quid agis fortiter occupa portum totusque ille horati locus quo nauem pro re publica fluctus et tempestates pro bellis ciuilibus portum pro pace atque concordia dicit tale lucreti auia pieridum peragro loca et uergili sed nos inmensum spatiis confecimus aequor et iam tempus equum fumantia soluere colla sine tralatione uero in bucolicis certe equidem audieram qua se subducere colles incipiunt mollique iugum demittere cliuo usque ad aquam et ueteris iam fracta cacumina fagi omnia carminibus uestrum seruasse menalcan hoc enim loco praeter nomen cetera propriis decisa sunt uerbis uerum non pastor menalcas sed uergilius est intellegendus habet usum talis allegoriae frequenter oratio sed raro totius plerumque apertis permixta est tota apud ciceronem talis est hoc miror hoc queror quemquam hominem ita pessumdare alterum uelle ut etiam nauem perforet in qua ipse nauiget illud commixtum frequentissimum equidem ceteras tempestates et procellas in illis  dumtaxat fluctibus contionum semper miloni putaui esse subeundas nisi adiecisset dumtaxat contionum esset allegoria nunc eam miscuit quo in genere et species ex arcessitis uerbis uenit et intellectus ex propriis illud uero longe speciosissimum genus orationis in quo trium permixta est gratia similitudinis allegoriae tralationis quod fretum quem euripum tot motus tantas tam uarias habere creditis agitationes commutationes fluctus quantas perturbationes et quantos aestus habet ratio comitiorum dies intermissus unus aut nox interposita saepe et perturbat omnia et totam opinionem parua nonnumquam commutat aura rumoris nam id quoque in primis est custodiendum ut quo ex genere coeperis tralationis hoc desinas multi autem cum initium tempestatem sumpserunt incendio aut ruina finiunt quae est inconsequentia rerum foedissima ceterum allegoria paruis quoque ingeniis et cotidiano sermoni frequentissime seruit nam illa in agendis causis iam detrita pedem conferre et iugulum petere et sanguinem mittere inde sunt nec offendunt tamen est enim grata in eloquendo nouitas et emutatio et magis inopinata delectant ideoque iam in his amisimus modum et gratiam rei nimia captatione consumpsimus est in exemplis allegoria si non praedicta ratione ponantur nam ut dionysium corinthi esse quo graeci omnes utuntur ita plurima similia dici possunt sed allegoria quae est obscurior aenigma dicitur uitium meo quidem iudicio si quidem dicere dilucide uirtus quo tamen et poetae utuntur dic quibus in terris et eris mihi magnus apollo tris pateat caeli spatium non amplius ulnas  et oratores nonnumquam ut caelius quadrantariam clytaemestram et in triclinio coam in cubiculo nolam namque et nunc quidem soluuntur et tum erant notiora cum dicerentur aenigmata sunt tamen non et cetera si quis interpretetur intellegas in eo uero genere quo contraria ostenduntur ironia est inlusionem uocant quae aut pronuntiatione intellegitur aut persona aut rei natura nam si qua earum uerbis dissentit apparet diuersam esse orationi uoluntatem quamquam in plurimis id tropis accidit ut intersit quid de quoquo dicatur quia quod dicitur alibi uerum est et laudis autem simulatione detrahere et uituperationis laudare concessum est quod c uerres praetor urbanus homo sanctus et diligens subsortitionem eius in codice non haberet et contra oratores uisi sumus et populo imposuimus aliquando cum inrisu quodam contraria dicuntur iis quae intellegi uolunt quale est in clodium integritas tua te purgauit mihi crede pudor eripuit uita ante acta seruauit praeter haec usus est allegoriae ut tristia dicamus melioribus uerbis urbanitatis gratia aut quaedam contrariis significemus  aliut textum sp exta cocta numerabimus haec si quis ignorat quibus graeci nominibus appellent sarkasmon asteismon antifrasin paroimian dici sciat sunt etiam qui haec non species allegoriae sed ipsa tropos dicant acri quidem ratione  quod illa obscurior sit in his omnibus aperte appareat quid uelimus cui accedit hoc quoque quod genus cum diuidatur                                           in species nihil habet proprium ut arbor pinus et olea et cupressus et ipsius per se nulla proprietas allegoria uero habet aliquid proprium quod quo modo fieri potest nisi ipsa species est sed utentium nihil refert adicitur his mycterismos dissimulatus quidem sed non latens derisus pluribus autem uerbis cum id quod uno aut paucioribus certe dici potest explicatur periphrasin uocant circumitum quendam eloquendi qui nonnumquam necessitatem habet quotiens dictu deformia operit ut sallustius ad requisita naturae interim ornatum petit solum qui est apud poetas frequentissimus tempus erat quo prima quies mortalibus aegris incipit et dono diuum gratissima serpit et apud oratores non rarus semper tamen adstrictior quidquid enim significari breuius potest et cum ornatu latius ostenditur periphrasis est cui nomen latine datum est non sane aptum orationis uirtuti circumlocutio uerum hoc ut cum decorem habet periphrasis ita cum in uitium incidit perissologia dicitur obstat enim quidquid non adiuuat hyperbaton quoque id est uerbi transgressionem quoniam frequenter ratio compositionis et decor poscit non inmerito inter uirtutes habemus sit enim frequentissime aspera et dura et dissoluta et hians oratio si ad necessitatem ordinis sui uerba redigantur et ut quodque oritur ita proximis etiam si uinciri non potest alligetur differenda igitur quaedam et praesumenda atque ut in structuris lapidum inpolitorum loco quo conuenit quodque ponendum non  enim recidere ea nec polire possumus quo coagmentata se magis iungant sed utendum iis qualia sunt eligendaeque sedes nec aliud potest sermonem facere numerosum quam oportuna ordinis permutatio neque alio ceris platonis inuenta sunt quattuor illa uerba quibus in illo pulcherrimo operum in piraeum se descendisse significat plurimis modis scripta quam ut quo ordine quodque maxime faceret experiretur uerum id cum in duobus uerbis fit anastrophe dicitur reuersio quaedam qualia sunt uulgo mecum secum apud oratores et historicos quibus de rebus at cum decoris gratia traicitur longius uerbum proprie hyperbati tenet nomen animaduerti iudices omnem accusatoris orationem in duas diuisam esse partis nam in duas partis diuisam esse rectum erat sed durum et incomptum poetae quidem etiam uerborum diuisione faciunt transgressionem hyperboreo septem subiecta trioni quod oratio nequaquam recipiet at id quidem proprie dici tropos possit quia componendus est e duobus intellectus alioqui ubi nihil ex significatione mutatum est et structura sola uariatur figura potius uerborum dici potest sicut multi existimarunt longis autem hyperbatis et confusis quae uitia accidunt suo loco diximus hyperbolen audacioris ornatus summo loco posui est haec decens ueri superiectio uirtus eius ex diuerso par augendi atque minuendi fit pluribus modis aut enim plus  facto dicimus uomens frustis esculentis gremium suum et totum tribunal impleuit et geminique minantur  in caelum scopuli aut res per similitudinem attollimus credas innare reuulsas  cycladas aut per comparationem ut fulminis ocior alis aut signis quasi quibusdam illa uel intactae segetis per summa uolaret gramina nec teneras cursu laesisset aristas uel tralatione ut ipsum illud uolaret crescit interim hyperbole alia insuper addita ut cicero in antonium dicit quae charybdis tam uorax charybdin dico quae si fuit fuit animal unum oceanus medius fidius uix uidetur tot res tam dissipatas tam distantibus in locis positas tam cito absorbere potuisse exquisitam uero figuram huius rei deprendisse apud principem lyricorum pindarum uideor in libro quem inscripsit hymnus is namque herculis impetum aduersus meropas qui in insula coo dicuntur habitasse non igni nec uentis nec mari sed fulmini dicit similem fuisse ut illa minora hoc par esset quod imitatus cicero illa composuit in uerrem uersabatur in sicilia longo interuallo alter non dionysius ille nec phalaris tulit enim illa quondam insula multos et crudelis tyrannos sed quoddam nouum monstrum ex uetere illa inmanitate quae in isdem uersata  locis dicitur non enim charybdin tam infestam neque scyllam nauibus quam istum in eodem freto fuisse arbitror nec pauciora sunt genera minuendi uix ossibus haerent et quod cicero est in quodam ioculari libello fundum uetto uocat quem possit mittere funda ni tamen exciderit qua caua funda patet sed huius quoque rei seruetur mensura quaedam quamuis enim est omnis hyperbole ultra fidem non tamen esse debet ultra modum nec alia uia magis in cacozelian itur piget referre plurima hinc orta uitia cum praesertim minime sint ignota et obscura monere satis est mentiri hyperbolen nec ita ut mendacio fallere uelit quo magis intuendum est quo usque deceat extollere quod nobis non creditur peruenit haec res frequentissime ad risum qui si captatus est urbanitatis sin aliter stultitiae nomen adsequitur est autem in usu uulgo quoque et inter ineruditos et apud rusticos uidelicet quia natura est omnibus augendi res uel minuendi cupiditas insita nec quisquam uero contentus est sed ignoscitur quia non adfirmamus tum est hyperbole uirtus cum res ipsa de qua loquendum est naturalem modum excessit conceditur enim amplius dicere quia dici quantum est non potest meliusque ultra quam citra stat oratio sed de hoc satis quia eundem locum plenius in eo libro quo causas corruptae eloquentiae reddebamus tractauimus  liber nonus cum sit proximo libro de tropis dictum sequitur pertinens ad figuras quae schemata graece uocantur locus ipsa rei natura coniunctus superiori nam plerique has tropos esse existimauerunt quia siue ex hoc duxerint nomen quod sint formati quodam modo siue ex eo quod uertant orationem unde et motus dicuntur fatendum erit esse utrumque eorum etiam in figuris usus quoque est idem nam et uim rebus adiciunt et gratiam praestant nec desunt qui tropis figurarum nomen imponant quorum est c artorius proculus quin adeo similitudo manifesta est ut ea discernere non sit in promptu nam quo modo quaedam in his species plane distant manente tamen generaliter illa societate quod utraque res a derecta et simplici ratione cum aliqua dicendi uirtute deflectitur ita quaedam perquam tenui limite diuiduntur ut cum ironia tam inter figuras sententiae quam inter tropos reperiatur perifrasin autem et uperbaton et onomatopoiian clari quoque auctores figuras uerborum potius quam tropos dixerint quo magis signanda est utriusque rei differentia est igitur tropos sermo a naturali et principali significatione tralatus ad aliam ornandae orationis gratia uel ut plerique grammatici finiunt dictio ab eo loco in quo propria est  tralata in eum in quo propria non est figura sicut nomine ipso patet conformatio quaedam orationis remota a communi et primum se offerente ratione quare in tropis ponuntur uerba alia pro aliis ut in metafora metwnumia antonomasia metalhmyei sunekdoxh kataxrhsei allhgoria plerumque uperbolh namque et rebus fit et uerbis onomatopoiia fictio est nominis ergo hoc quoque pro aliis ponitur quibus usuri fuimus si illud non fingeremus perifrasis etiam si frequenter et id ipsum in cuius locum adsumitur nomen complecti solet utitur tamen pluribus pro uno epiqeton quoniam plerumque habet antonomasiae partem coniunctione eius fit tropos in hyperbato commutatio est ordinis ideoque multi tropis hoc genus eximunt transfert tamen uerbum aut partem eius a suo loco in alienum horum nihil in figuras cadit nam et propriis uerbis et ordine conlocatis figura fieri potest quo modo autem ironia alia sit tropi alia schematos suo loco reddam nomen enim fateor esse commune haec scio quam multiplicem habeant quamque scrupulosam disputationem sed ea non pertinet ad praesens meum proposi        tum nihil enim refert quo modo appelletur utrumlibet eorum si quid orationi prosit apparet nec mutatur uocabulis uis rerum et sicut homines si aliud acceperunt quam quod habuerant nomen idem sunt tamen ita haec de quibus loquimur siue tropi siue figurae dicentur idem efficient non enim nominibus prosunt sed effectibus ut statum coniecturalem an infitialem an facti an de substantia nominemus nihil interest dum idem quaeri sciamus optimum ergo in his sequi maxime recepta et rem ipsam quocumque appellabitur modo intellegi illud tamen notandum  coire frequenter in easdem sententias et tropon et figuram tam enim tralatis uerbis quam propriis figuratur oratio est autem non mediocris inter auctores dissensio et quae uis nominis eius et quot genera et quae quam multaeque sint species quare primum intuendum est quid accipere debeamus figuram nam duobus modis dicitur uno qualiscumque forma sententiae sicut in corporibus quibus quoquo modo sunt composita utique habitus est aliquis altero quo proprie schema dicitur in sensu uel sermone aliqua a uulgari et simplici specie cum ratione mutatio sicut nos sedemus incumbimus respicimus itaque cum in eosdem casus aut tempora aut numeros aut etiam pedes continuo quis aut certe nimium frequenter incurrit praecipere solemus uariandas figuras esse uitandae similitudinis gratia in quo ita loquimur tamquam omnis sermo habeat figuram itemque eadem figura dicitur cursitare qua lectitare id est eadem ratione declinari quare illo intellectu priore et communi nihil non figuratum est quo si contenti sumus non inmerito apollodorus si tradenti caecilio credimus incomprensibilia partis huius praecepta existimauit sed si habitus quidam et quasi gestus sic appellandi sunt id demum hoc loco accipi schema oportebit quod sit a simplici atque in promptu posito dicendi modo poetice uel oratorie mutatum sic enim uerum erit aliam esse orationem asxhmatiston id est carentem figuris quod uitium non inter minima est aliam esxhmatismenhn id est figuratam uerum id ipsum anguste zoilus terminauit qui id solum putauerit schema quo aliud simulatur dici quam dicitur quod sane uulgo quoque sic accipi scio  unde et figuratae controuersiae quaedam de quibus post paulo dicam uocantur ergo figura sit arte aliqua nouata forma dicendi genus eius unum quidam putauerunt in hoc ipso diuersas opiniones secuti nam hi quia uerborum mutatio sensus quoque uerteret omnis figuras in uerbis esse dixerunt illi quia uerba rebus accommodarentur omnis in sensibus quarum utraque manifesta cauillatio est nam et eadem dici solent aliter atque aliter manetque sensus elocutione mutata et figura sententiae plures habere uerborum figuras potest illa est enim posita in concipienda cogitatione haec in enuntianda sed frequentissime coeunt ut in hoc iam iam dolabella neque me tui neque tuorum liberum nam oratio a iudice auersa in sententia iam iam et liberum in uerbis sunt schemata inter plurimos enim quod sciam consensum est duas eius esse partes dianoias id est mentis uel sensus uel sententiarum nam his omnibus modis dictum est et lecews id est uerborum uel dictionis uel elocutionis uel sermonis uel orationis nam et uariatur et nihil refert cornelius tamen celsus adicit uerbis et sententiis figuras colorum nimia profecto nouitatis cupiditate ductus nam quis ignorasse eruditum alioqui uirum credat colores et sententias sensus esse quare sicut omnem orationem ita figuras quoque uersari necesse est in sensu et in uerbis ut uero natura prius est concipere animo res quam enuntiare ita de iis figuris ante est loquendum quae ad mentem pertinent quarum quidem utilitas cum magna tum multiplex in nullo non orationis opere uel clarissime lucet nam  etsi minime uidetur pertinere ad probationem qua figura quidque dicatur facit tamen credibilia quae dicimus et in animos iudicum qua non obseruatur inrepit namque ut in armorum certamine aduersos ictus et rectas ac simplices manus cum uidere tum etiam cauere ac propulsare facile est auersae tectaeque minus sunt obseruabiles et aliud ostendisse quam petas artis est sic oratio quae astu caret pondere modo et inpulsu proeliatur simulanti uariantique conatus in latera atque in terga incurrere datur et arma auocare et uelut nutu fallere iam uero adfectus nihil magis ducit nam si frons oculi manus multum ad motum animorum ualent quanto plus orationis ipsius uultus ad id quod efficere tendimus compositus plurimum tamen ad commendationem facit siue in conciliandis agentis moribus siue ad promerendum actioni fauorem siue ad leuandum uarietate fastidium siue ad quaedam uel decentius indicanda uel tutius sed antequam quae cuique rei figura conueniat ostendo dicendum est nequaquam eas esse tam multas quam sint a quibusdam constitutae neque enim me mouent nomina illa quae fingere utique graecis promptissimum est ante omnia igitur illi qui totidem figuras putant quot adfectus repudiandi non quia adfectus non sit quaedam qualitas mentis sed quia figura quam non communiter sed proprie nominamus non sit simplex rei cuiuscumque enuntiatio quapropter in dicendo irasci dolere misereri timere confidere contemnere non sunt figurae non magis quam suadere minari rogare excusare sed fallit parum diligenter intuentes quod inueniunt in omnibus iis locis figuras et earum exempla ex orationibus excerpunt neque enim pars ulla dicendi est quae non recipere eas possit sed aliud est admittere figuram aliud figuram esse neque enim uerebor explicandae rei gratia  frequentiorem eiusdem nominis repetitionem quare dabunt mihi aliquam in irascente deprecante miserante figuram scio sed non ideo irasci misereri deprecari figura erit cicero quidem omnia orationis lumina in hunc locum congerit mediam quandam ut arbitror secutus uiam ut neque omnis sermo schema iudicaretur neque ea sola quae haberent aliquam remotam ab usu communi fictionem sed quae essent clarissima et ad mouendum auditorem ualerent plurimum quem duobus ab eo libris tractatum locum ad litteram subieci ne fraudarem legentes iudicio maximi auctoris in tertio de oratore ita scriptum est in perpetua autem oratione cum et coniunctionis leuitatem et numerorum quam dixi rationem tenuerimus tum est quasi luminibus distinguenda et frequentanda omnis oratio sententiarum atque uerborum nam et commoratio una in re permultum mouet et inlustris explanatio rerumque quasi gerantur sub aspectum paene subiectio quae in exponenda re plurimum ualet ad inlustrandum id quod exponitur et ad amplificandum ut iis qui audient illud quod augebimus quantum efficere oratio poterit tantum esse uideatur et huic contraria saepe percursio est et plus ad intellegendum quam dixeris significatio et distincte concisa breuitas et extenuatio et huic adiuncta inlusio a praeceptis caesaris non abhorrens et ab re digressio in qua cum fuerit delectatio tum reditus ad rem aptus et concinens esse debebit propositioque quid sis dicturus et ab eo quod est dictum seiunctio et reditus ad propositum et iteratio et rationis apta conclusio tum augendi minuendiue causa ueritatis supralatio atque  traiectio et rogatio atque huic finitima quasi percontatio expositioque sententiae suae tum illa quae maxime quasi inrepit in hominum mentes alia dicentis ac significantis dissimulatio quae est periucunda cum in orationis non contentione sed sermone tractatur deinde dubitatio tum distributio tum correctio uel ante uel post quam dixeris uel cum aliquid a te ipso reicias praemunitio etiam est ad id quod adgrediare et traiectio in alium communicatio quae est quasi cum iis ipsis apud quos dicas deliberatio morum ac uitae imitatio uel in personis uel sine illis magnum quoddam ornamentum orationis et aptum ad animos conciliandos uel maxime saepe autem etiam ad commouendos personarum ficta inductio uel grauissimum lumen augendi descriptio                  erroris inductio ad hilaritatem inpulsio anteoccupatio tum duo illa quae maxime mouent similitudo et exemplum digestio interpellatio contentio reticentia commendatio uox quaedam libera atque etiam effrenatior augendi causa iracundia obiurgatio promissio deprecatio obsecratio declinatio breuis a proposito non ut superior illa digressio purgatio conciliatio laesio optatio atque execratio his fere luminibus inlustrant orationem sententiae orationis autem ipsius tamquam armorum est uel ad usum comminatio et quasi petitio uel ad uenustatem ipsa tractatio nam et geminatio uerborum habet interdum uim leporem alias et paulum inmutatum uerbum atque deflexum et eiusdem uerbi crebra tum a primo repetitio tum in extremum conuersio et in eadem uerba impetus et concursio et adiunctio et progressio et eiusdem uerbi crebrius positi quaedam  distinctio et reuocatio uerbi et illa quae similiter desinunt aut quae cadunt similiter aut quae paribus paria referuntur aut quae sunt inter se similia est etiam gradatio quaedam et conuersio et uerborum concinna transgressio et contrarium et dissolutum et declinatio et reprehensio et exclamatio et inminutio et quod in multis casibus ponitur et quod de singulis rebus propositis ductum refertur ad singula et ad propositum subiecta ratio et item in distributis supposita ratio et permissio et rursus alia dubitatio et inprouisum quiddam et dinumeratio et alia correctio et dissipatio et continuatum et interruptum et imago et sibi ipsi responsio et inmutatio et diiunctio et ordo et relatio et digressio et circumscriptio haec enim sunt fere atque horum similia uel plura etiam esse possunt quae sententiis orationem uerborumque conformationibus inluminent eadem sunt in oratore plurima non omnia tamen et paulo magis distincta quia post orationis et sententiarum figuras tertium quendam subiecit locum ad alias ut ipse ait quasi uirtutes dicendi pertinentem et reliqua ex conlocatione uerborum quae sumuntur quasi lumina magnum adferunt ornatum orationi sunt enim similia illis quae in amplo ornatu scaenae aut fori appellantur insignia non quia sola ornent sed quod excellant eadem ratio est horum quae sunt orationis lumina et quodam modo insignia cum aut duplicantur iteranturque uerba aut breuiter commutata ponuntur aut ab eodem uerbo ducitur saepius oratio aut in idem conicitur aut utrumque aut adiungitur idem iteratum  aut idem ad extremum refertur aut continenter unum uerbum non eadem sententia ponitur aut cum similiter uel cadunt uerba uel desinunt aut multis modis contrariis relata contraria aut cum gradatim sursum uersum reditur aut cum demptis coniunctionibus dissolute plura dicuntur aut cum aliquid praetereuntes cur id faciamus ostendimus aut cum corrigimus nosmet ipsos quasi reprehendentes aut si est aliqua exclamatio uel admirationis uel questionis aut cum eiusdem nominis casus saepius commutantur sententiarum ornamenta maiora sunt quibus quia frequentissime demosthenes utatur sunt qui putent idcirco eius eloquentiam maxime esse laudabilem et uero nullus fere ab eo locus sine quadam conformatione sententiae dicitur nec quicquam est aliud dicere nisi omnes aut certe plerasque aliqua specie inluminare sententias quas cum tu optume brute teneas quid attinet nominibus uti aut exemplis tantum modo notetur locus sic igitur dicet ille quem expetimus ut uerset saepe multis modis eadem et in una re haereat in eademque commoretur sententia saepe etiam ut extenuet aliquid saepe ut inrideat ut declinet a proposito deflectatque sententiam ut proponat quid dicturus sit ut cum transegerit iam aliquid definiat ut se ipse reuocet ut quod dixerit iteret ut argumentum ratione concludat ut interrogando urgeat ut rursus quasi ad interrogata sibi ipse respondeat ut contra ac dicat accipi et sentiri uelit ut addubitet quid potius aut quo modo dicat ut diuidat in partis ut aliquid relinquat et neglegat ut ante praemuniat ut in eo ipso in quo reprehendatur culpam in aduersarium conferat ut saepe cum iis qui audiunt nonnumquam etiam cum aduersario quasi deliberet ut hominum mores sermonesque  describat ut muta quaedam loquentia inducat ut ab eo quod agitur auertat animos ut saepe in hilaritatem risumue conuertat ut ante occupet quod uideat opponi ut comparet similitudines ut utatur exemplis ut aliud alii tribuens dispertiat ut interpellatorem coerceat ut aliquid reticere se dicat ut denuntiet quid caueant ut liberius quid audeat ut irascatur etiam ut obiurget aliquando ut deprecetur ut supplicet ut medeatur ut a proposito declinet aliquantum ut optet ut execretur ut fiat iis apud quos dicet familiaris atque alias etiam dicendi quasi uirtutes sequetur breuitatem si res petet saepe etiam rem dicendo subiciet oculis saepe supra feret quam fieri possit significatio saepe erit maior quam oratio saepe hilaritas saepe uitae naturarumque imitatio hoc in genere nam quasi siluam uides omnis eluceat oportet eloquentiae magnitudo  ergo cui latius complecti conformationes uerborum ac sententiarum placuerit habet quod sequatur nec adfirmare ausim quicquam esse melius sed haec ad propositi mei rationem legat nam mihi de iis sententiarum figuris dicere in animo est quae ab illo simplici modo indicandi recedunt quod idem multis doctissimis uiris uideo placuisse omnia tamen illa etiam quae sunt alterius modi lumina adeo sunt uirtutes orationis ut sine iis nulla intellegi uere possit oratio nam quo modo iudex doceri potest si desit inlustris explanatio propositio promissio finitio seiunctio expositio sententiae suae rationis apta conclusio praemunitio similitudo exemplum digestio distributio interpellatio interpellantis coercitio contentio purgatio laesio quid uero agit omnino eloquentia detractis amplificandi minuendique rationibus quarum prior desiderat illam plus quam dixeris  significationem id est emfasin et supralationem ueritatis et traiectionem haec altera extenuationem et deprecationem qui adfectus erunt uel concitati detracta uoce libera et effrenatiore iracundia obiurgatione optatione execratione uel illi mitiores nisi adiuuantur commendatione conciliatione ad hilaritatem inpulsione quae delectatio aut quod mediocriter saltem docti hominis indicium nisi alia repetitione alia commoratione infigere digredi a re et redire ad propositum suum scierit remouere a se in alium traicere quae relinquenda quae contemnenda sint iudicare motus est in his orationis atque actus quibus detractis iacet et uelut agitante corpus spiritu caret quae cum adesse debent tum disponenda atque uarianda sunt ut auditorem quod in fidibus fieri uidemus omni sono mulceant uerum ea plerumque recta sunt nec se fingunt sed confitentur admittunt autem ut dixi figuras quod uel ex proxima doceri potest quid enim tam commune quam interrogare uel percontari nam utroque utimur indifferenter quamquam alterum noscendi alterum arguendi gratia uidetur adhiberi at ea res utrocumque dicitur modo etiam multiplex habet schema incipiamus enim ab iis quibus acrior ac uehementior fit probatio quod primo loco posuimus simplex est sic rogare sed uos qui tandem quibus aut uenistis ab oris figuratum autem quotiens non sciscitandi gratia adsumitur  sed instandi quid enim tuus ille tubero destrictus in acie pharsalica gladius agebat et quo usque tandem abutere catilina patientia nostra et patere tua consilia non sentis et totus denique hic locus quanto enim magis ardet quam si diceretur diu abuteris patientia nostra et patent tua consilia interrogamus etiam quod negari non possit dixitne tandem causam c fidiculanius falcula aut ubi respondendi difficilis est ratio ut uulgo uti solemus quo modo qui fieri potest aut inuidiae gratia ut medea apud senecam quas peti terras iubes aut miserationis ut                                                      sinon apud uergilium heu quae me tellus inquit quae me aequora possunt accipere aut instandi et auferendae dissimulationis ut asinius audisne furiosum inquam non inofficiosum testamentum reprendimus totum hoc plenum est uarietatis nam et indignationi conuenit et quisquam numen iunonis adoret et admirationi quid non mortalia pectora cogis auri sacra fames est interim acrius imperandi genus non arma expedient totaque ex urbe sequentur et ipsi nosmet rogamus quale est illud terentianum quid igitur faciam est aliqua etiam in respondendo figura cum aliud interroganti ad aliud quia sic utilius sit occurritur tum augendi criminis gratia ut testis in reum rogatus an ab  reo fustibus uapulasset innocens inquit tum declinandi quod est frequentissimum quaero an occideris hominem respondetur latronem an fundum occupaueris respondetur meum ut confessionem praecedat defensio ut apud uergilium in bucolicis dicenti non ego te uidi damonis pessime caprum excipere insidiis occurritur an mihi cantando uictus non redderet ille cui est confinis dissimulatio non alibi quam in risu posita ideoque tractata suo loco nam serio si fiat pro confessione est ceterum et interrogandi se ipsum et respondendi sibi solent esse non ingratae uices ut cicero pro ligario apud quem igitur hoc dico apud eum qui cum hoc sciret tamen me antequam uidit rei publicae reddidit aliter pro caelio ficta interrogatione dicet aliquis haec igitur est tua disciplina sic tu instituis adulescentis et totus locus deinde ego si qui iudices hoc robore animi atque hac indole uirtutis ac continentiae fuit et cetera cui diuersum est cum alium rogaueris non expectare responsum sed statim subicere domus tibi deerat at habebas pecunia superabat at egebas quod schema quidam per suggestionem uocant fit et comparatione uter igitur facilius suae sententiae rationem redderet et aliis modis tum breuius tum latius tum de una re tum de pluribus mire uero in causis ualet praesumptio quae prolhmyis dicitur cum id quod obici potest occupamus id neque in  aliis partibus rarum est et praecipue prohoemio conuenit sed quamquam generis unius diuersas species habet est enim quaedam praemunitio qualis ciceronis contra q caecilium quod ad accusandum descendat qui semper defenderit quaedam confessio ut pro rabirio postumo quem sua quoque sententia reprehendendum fatetur quod pecuniam regi crediderit quaedam praedictio ut dicam enim non augendi criminis gratia quaedam emendatio ut rogo ignoscatis mihi si longius sum euectus frequentissima praeparatio cum pluribus uerbis uel quare facturi quid simus uel quare fecerimus dici solet uerborum quoque uis ac proprietas confirmatur uel praesumptione quamquam illa non poena sed prohibitio sceleris fuit aut reprehensione ciues inquam si hoc eos nomine appellari fas est adfert aliquam fidem ueritatis et dubitatio cum simulamus quaerere nos unde incipiendum ubi desinendum quid potissimum dicendum an omnino dicendum sit cuius modi exemplis plena sunt omnia sed unum interim sufficit equidem quod ad me attinet quo me uertam nescio negem fuisse infamiam illam iudicii corrupti et cetera hoc etiam in praeteritum ualet nam et dubitasse nos fingimus a quo schemate non procul abest illa quae dicitur communicatio cum aut ipsos aduersarios consulimus ut domitius afer pro cloatilla nescit trepida quid liceat feminae  quid coniugem deceat forte uos in illa solitudine obuios casus miserae mulieri optulit tu frater uos paterni amici quod consilium datis aut cum iudicibus quasi deliberamus quod est frequentissimum quid suadetis et uos interrogo et quid tandem fieri oportuit ut cato cedo si uos in eo loco essetis quid aliud fecissetis et alibi communem rem agi putatote ac uos huic rei praepositos esse sed non numquam communicantes aliquid inexpectatum subiungimus quod et per se schema est ut in uerrem cicero quid deinde quid censetis furtum fortasse aut praedam aliquam deinde cum diu suspendisset iudicum animos subiecit quod multo esset improbius hoc celsus sustentationem uocat est autem duplex nam et contra frequenter cum expectationem grauissimorum fecimus ad aliquid quod sit leue aut nullo modo criminosum descendimus sed quia non tantum per communicationem fieri solet paradocon alii nominarunt id est inopinatum illis non accedo qui schema esse existimant etiam si quid nobis ipsis dicamus inexpectatum accidisse ut pollio numquam fore credidi iudices ut reo scauro ne quid in eius iudicio gratia ualeret precarer paene idem fons est illius quam permissionem uocant qui communicationis cum aliqua ipsis iudicibus relinquimus aestimanda aliqua nonnumquam aduersariis quoque ut caluus uatinio perfrica frontem et dic te digniorem qui praetor fieres quam catonem quae uero sunt augendis adfectibus accommodatae figurae constant maxime simulatione namque et irasci nos et gaudere et timere et admirari et dolere et indignari et  optare quaeque sunt similia his fingimus unde sunt illa liberatus sum respiraui et bene habet et quae amentia est haec et o tempora o mores et miserum me consumptis enim lacrimis infixus tamen pectori haeret dolor et magnae nunc hiscite terrae quod exclamationem quidam uocant ponuntque inter figuras orationis haec quotiens uera sunt non sunt in ea forma de qua nunc loquimur adsimulata et arte composita procul dubio schemata sunt existimanda quod idem dictum sit de oratione libera quam cornificius licentiam uocat graeci parrhsian quid enim minus figuratum quam uera libertas sed frequenter sub hac facie latet adulatio nam cicero cum dicit pro ligario suscepto bello caesar gesto iam etiam ex parte magna nulla ui coactus consilio ac uoluntate mea ad ea arma profectus sum quae erant sumpta contra te non solum ad utilitatem ligari respicit sed magis laudare uictoris clementiam non potest in illa uero sententia quid autem aliud egimus tubero nisi ut quod hic potest nos possemus admirabiliter utriusque partis facit bonam causam sed hoc eum demeretur cuius mala fuerat illa adhuc audaciora et maiorum ut cicero existimat laterum fictiones personarum quae proswpopoiiai dicuntur mire namque cum uariant orationem tum excitant his et aduersariorum cogitationes uelut secum loquentium protrahimus qui tamen ita demum a fide non abhorrent si ea locutos finxerimus quae cogitasse eos non sit absurdum et  nostros cum aliis sermones et aliorum inter se credibiliter introducimus et suadendo obiurgando querendo laudando miserando personas idoneas damus quin deducere deos in hoc genere dicendi et inferos excitare concessum est urbes etiam populique uocem accipiunt ac sunt quidam qui has demum proswpopoiias dicant in quibus et corpora et uerba fingimus sermones hominum adsimulatos dicere dialogous malunt quod latinorum quidam dixerunt sermocinationem ego iam recepto more utrumque eodem modo appellaui nam certe sermo fingi non potest ut non personae sermo fingatur sed in iis quae natura non permittit hoc modo mollior fit figura etenim si mecum patria mea quae mihi uita mea multo est carior si cuncta italia si omnis res publica sic loquatur marce tulli quid agis illud audacius genus quae tecum catilina sic agit et quodam modo tacita loquitur nullum iam aliquot annis facinus extitit nisi per te commode etiam aut nobis aliquas ante oculos esse rerum personarum uocum imagines fingimus aut eadem aduersariis aut iudicibus non accidere miramur qualia sunt uidetur mihi et nonne uidetur tibi sed magna quaedam uis eloquentiae desideratur falsa enim et incredibilia natura necesse est aut magis moueant quia supra uera sunt aut pro uanis accipiantur quia uera non sunt ut dicta autem                                                      quaedam ita scripta quoque fingi solent quod facit asinius pro liburnia mater mea quae mihi cum carissima tum dulcissima fuit quaeque mihi uixit bisque eodem die uitam dedit et reliqua deinde exheres esto haec cum per se figura est tum duplicatur quotiens sicut in hac causa ad imitationem alterius scripturae componitur nam contra  recitabatur testamentum p nouanius gallio cui ego omnia meritissimo uolo et debeo pro eius animi in me summa uoluntate et adiectis deinceps aliis heres esto incipit esse quodam modo parwdh quod nomen ductum a canticis ad aliorum similitudinem modulatis abusiue etiam in uersificationis ac sermonum imitatione seruatur sed formas quoque fingimus saepe ut famam uergilius ut uoluptatem ac uirtutem quem ad modum a xenophonte traditur prodicus ut mortem ac uitam quas contendentes in satura tradit ennius est et incerta persona ficta oratio hic aliquis et dicat aliquis est et iactus sine persona sermo hic dolopum manus hic saeuus tendebat achilles quod fit mixtura figurarum cum proswpopoiia accedit illa quae est orationis per detractionem detractum est enim quis diceret uertitur interim proswpopoiia in speciem narrandi unde apud historicos reperiuntur obliquae adlocutiones ut in titi liui primo statim urbes quoque ut cetera ex infimo nasci deinde quas sua uirtus ac di iuuent magnas opes sibi magnumque nomen facere auersus quoque a iudice sermo qui dicitur apostrophe mire mouet siue aduersarios inuadimus quid enim tuus ille tubero in acie pharsalica siue ad inuocationem aliquam conuertimur uos enim iam ego albani tumuli atque luci siue ad inuidiosam inplorationem o leges porciae  legesque semproniae sed illa quoque uocatur auersio quae a proposita quaestione abducit audientem non ego cum danais troianam excindere gentem aulide iuraui quod fit et multis et uariis figuris cum aut aliud expectasse nos aut maius aliquid timuisse simulamus aut plus uideri posse ignorantibus quale est prohoemium pro caelio illa uero ut ait cicero sub oculos subiectio tum fieri solet cum res non gesta indicatur sed ut sit gesta ostenditur nec uniuersa sed per partis quem locum proximo libro subiecimus euidentiae et celsus hoc nomen isti figurae dedit ab aliis upotupwsis dicitur proposita quaedam forma rerum ita expressa uerbis ut cerni potius uideantur quam audiri ipse inflammatus scelere et furore in forum uenit ardebant oculi toto ex ore crudelitas eminebat nec solum quae facta sint aut fiant sed etiam quae futura sint aut futura fuerint imaginamur mire tractat hoc cicero pro milone quae facturus fuerit clodius si praeturam inuasisset sed haec quidem tralatio temporum quae proprie metastasis dicitur in diatyposi uerecundior apud priores fuit praeponebant enim talia credite uos intueri ut cicero haec quae non uidistis oculis animis cernere potestis noui uero et praecipue declamatores audacius nec mehercule sine motu quodam imaginantur ut seneca in controuersia cuius summa est quod pater filium et nouercam inducente altero filio in  adulterio deprensos occidit duc sequor accipe hanc senilem manum et quocumque uis inprime et post paulo aspice inquit quod diu non credidisti ego uero non uideo nox oboritur et crassa caligo habet haec figura manifestius aliquid non enim narrari res sed agi uidetur locorum quoque dilucida et significans descriptio eidem uirtuti adsignatur a quibusdam alii topografian dicunt eirwneian inueni qui dissimulationem uocaret quo nomine quia parum totius huius figurae uires uidentur ostendi nimirum sicut in plerisque erimus graeca appellatione contenti igitur eirwneia quae est schema ab illa quae est tropos genere ipso nihil admodum distat in utroque enim contrarium ei quod dicitur intellegendum est species uero prudentius intuenti diuersas esse facile est deprendere primum quod tropos apertior est et quamquam aliud dicit ac sentit non aliud tamen simulat nam et omnia circa fere recta sunt ut illud in catilinam a quo repudiatus ad sodalem tuum uirum optimum metellum demigrasti in duobus demum uerbis est ironia ergo etiam breuior est tropos at in figura totius uoluntatis fictio est apparens magis quam confessa ut illic uerba sint uerbis diuersa hic sensus sermonis et loci et tota interim causae conformatio cum etiam uita uniuersa ironiam habere uideatur qualis est uisa socratis nam ideo dictus eirwn agens imperitum et admiratorem aliorum tamquam sapientium ut quem ad modum allhgorian  facit continua metafora sic hoc schema faciat tropos ille contextus quaedam uero genera huius figurae nullam cum tropis habent societatem ut illa statim prima quae ducitur a negando quam nonnulli antifrasin uocant non agam tecum iure summo non dicam quod forsitan optinerem et quid ego istius decreta quid rapinas quid hereditatium possessiones datas quid ereptas proferam et mitto illam primam libidinis iniuriam et ne illa quidem testimonia recito quae dicta sunt de sestertiis sescentis milibus et possum dicere quibus generibus per totas interim quaestiones decurrimus ut cicero hoc ego si sic agerem tamquam mihi crimen esset diluendum haec pluribus dicerem eirwneia est et cum similes imperantibus uel permittentibus sumus i sequere italiam uentis et cum ea quae nolumus uideri in aduersariis esse concedimus eis id acrius fit cum eadem in nobis sunt et in aduersario non sunt meque timoris argue tu drance quando tot caedis aceruos teucrorum tua dextra dedit quod idem contra ualet cum aut ea quae a nobis absunt aut etiam quae in aduersarios reccidunt quasi fatemur me duce dardanius spartam expugnauit adulter nec in personis tantum sed et in rebus uersatur haec contraria dicendi quam quae intellegi uelis ratio ut totum pro q ligario prohoemium et illae eleuationes uidelicet o di  boni scilicet is superis labor est et ille pro oppio locus o amorem mirum o beniuolentiam singularem non procul autem absunt ab hac simulatione res inter se similes confessio nihil nocitura qualis est habes igitur tubero quod est accusatori maxime optandum confitentem reum et concessio cum aliquid etiam inicum uidemur causae fiducia pati metum uirgarum nauarchus nobilis nobilissimae ciuitatis pretio redemit humanum est et pro cluentio de inuidia dominetur in contionibus iaceat in iudiciis tertia consensio ut pro eodem iudicium esse corruptum hac euidentior figura est cum alicui rei adsentimur quae est futura pro nobis uerum id accidere sine aduersarii uitio non potest quaedam etiam uelut laudamus ut cicero in uerrem circa crimen apolloni drepanitani gaudeo etiam si quid ab eo abstulisti et abs te nihil rectius factum esse dico interim augemus crimina quae ex facili aut diluere possimus aut negare quod est frequentius quam ut exemplum desideret interim hoc ipso fidem detrahimus illis quod sint tam grauia ut pro roscio cicero cum inmanitatem parricidii quamquam per se manifestam tamen etiam ui orationis exaggerat aposiwphsis quam idem cicero reticentiam celsus obticentiam nonnulli interruptionem appellant et ipsa ostendit adfectus uel irae ut quos egosed motos praestat componere fluctus uel sollicitudinis et quasi religionis an huius ille legis quam  clodius a se inuentam gloriatur mentionem facere ausus esset uiuo milone non dicam consule de nostrum omniumnon audeo totum dicere cui simile est in prohoemio pro ctesiphonte demosthenis uel alio transeundi gratia cominius autemtametsi ignoscite mihi iudices in quo est et illa si tamen inter schemata numerari debet cum aliis etiam pars causae uideatur digressio abit enim causa in laudes cn pompei idque fieri etiam sine aposiwphsei potuit nam breuior illa ut ait cicero a re digressio plurimis fit                               modis sed haec exempli gratia sufficient tum c uarenus is qui a familia anchariana occisus esthoc quaeso iudices diligenter attendite et pro milone et aspexit me illis quidem oculis quibus tum solebat cum omnibus omnia minabatur est alia non quidem reticentia quae sit inperfecti sermonis sed tamen praecisa uelut ante legitimum finem oratio ut illud nimis urgeo commoueri uidetur adulescens et quid plura ipsum adulescentem dicere audistis imitatio morum alienorum quae hqopoiia uel ut alii malunt mimhsis dicitur iam inter leniores adfectus numerari potest est enim posita fere in eludendo sed uersatur et in factis et in dictis in factis quod est upotupwsei uicinum in dictis quale est apud terentium aut ego nescibam quorsum tu ires paruola hinc est abrepta eduxit mater pro sua soror dicta est cupio abducere ut reddam suis  sed nostrorum quoque dictorum factorumque similis imitatio est per relationem nisi quod frequentius adseuerat quam eludit dicebam habere eos actorem q caecilium sunt et illa iucunda et ad commendationem cum uarietate tum etiam ipsa natura plurimum prosunt quae simplicem quandam et non praeparatam ostendendo orationem minus nos suspectos iudici faciunt hinc est quasi paenitentia dicti ut pro caelio sed quid ego ita grauem personam introduxi et quibus utimur uulgo inprudens incidi uel cum quaerere nos quid dicamus fingimus quid relicum est et num quid omisi et cum ibidem inuenire ut ait cicero unum etiam mihi relicum eius modi crimen est et aliud ex alio succurrit mihiunde etiam uenusti transitus fiunt non quia transitus ipse sit schema ut cicero narrato pisonis exemplo qui anulum sibi cudi ab aurifice in tribunali suo iusserat uelut hoc in memoriam inductus adiecit hoc modo me commonuit pisonis anulus quod totum effluxerat quam multis istum putatis hominibus honestis de digitis anulos aureos abstulisse et cum aliqua uelut ignoramus sed earum rerum artificem quemquemnam recte admones polyclitum esse dicebant quod quidem non in hoc tantum ualet quibusdam enim dum aliud agere uidemur aliud efficimus sicut hic cicero consequitur ne cum morbum in signis atque tabulis obiciat uerri ipse quoque earum rerum studiosus esse credatur et demosthenes iurando per interfectos in marathone et salamine id agit ut minore inuidia cladis apud chaeroneam acceptae laboret faciunt illa quoque iucundam orationem aliqua mentione habita differre et  deponere apud memoriam iudicis et reposcere quae deposueris et iterare quaedam schemate aliquo non enim est ipsa per se iteratio schema et excipere aliqua et dare actioni uarios uelut uultus gaudet enim res uarietate et sicut oculi diuersarum aspectu rerum magis detinentur ita semper animis praestat in quod se uelut nouum intendant est emphasis etiam inter figuras cum ex aliquo dicto latens aliquid eruitur ut apud uergilium non licuit thalami expertem sine crimine uitam degere more ferae quamquam enim de matrimonio queritur dido tamen huc erumpit eius adfectus ut sine thalamis uitam non hominum putet sed ferarum aliud apud ouidium genus apud quem zmyrna nutrici amorem patris sic confitetur o dixit felicem coniuge matrem huic uel confinis uel eadem est qua nunc utimur plurimum iam enim ad id genus quod et frequentissimum est et expectari maxime credo ueniendum est in quo per quandam suspicionem quod non dicimus accipi uolumus non utique contrarium ut in eirwneia sed aliud latens et auditori quasi inueniendum quod ut supra ostendi iam fere solum schema a nostris uocatur et unde controuersiae figuratae dicuntur eius triplex usus est unus si dicere palam parum tutum est alter si non decet tertius qui uenustatis modo gratia adhibetur et ipsa nouitate ac uarietate magis quam si relatio sit recta delectat ex his quod est primum frequens in scholis est nam et pactiones deponentium imperium tyrannorum et post  bellum ciuile senatus consulta finguntur et capital est obicere ante acta ut quod in foro non expedit illic nec liceat sed schematum condicio non eadem est quamlibet enim apertum quod modo et aliter intellegi possit in illos tyrannos bene dixeris quia periculum tantum non etiam offensa uitatur quod si ambiguitate sententiae possit eludi nemo non illi furto fauet uera negotia numquam adhuc habuerunt hanc silentii necessitatem sed aliam huic similem uerum multo ad agendum difficiliorem cum personae potentes obstant sine quarum reprensione teneri causa non possit ideoque hoc parcius et circumspectius faciendum est quia nihil interest quo modo offendas et aperta figura perdit hoc ipsum quod figura est ideoque a quibusdam tota res repudiatur siue intellegatur siue non intellegatur sed licet modum adhibere in primis ne sint manifestae non erunt autem si non ex uerbis dubiis et quasi duplicibus petentur quale est in suspecta nuru duxi uxorem quae patri placuit aut quod est multo ineptius compositionibus ambiguis ut in illa controuersia in qua infamis amore filiae uirginis pater raptam eam interrogat a quo uitiata sit quis te inquit rapuit tu pater nescis res ipsae perducant iudicem ad suspicionem et amoliamur cetera ut hoc solum supersit in quo multum etiam adfectus iuuant et interrupta silentio dictio et cunctationes sic enim fiet ut iudex quaerat illud nescio quid ipse quod fortasse non crederet si audiret et ei quod a se inuentum existimat credat sed ne si optimae quidem sint esse debent frequentes nam densitate ipsa figurae aperiuntur nec offensae minus habent sed auctoritatis nec pudor uidetur quod non palam obicias sed diffidentia in summa sic maxime iudex credit figuris si nos putat nolle dicere equidem et in personas incidi tales et in rem  quoque quod est magis rarum quae optineri nisi hac arte non posset ream tuebar quae subiecisse dicebatur mariti testamentum et dicebantur chirographum marito expiranti heredes dedisse et uerum erat nam quia per leges institui uxor non poterat heres id fuerat actum ut ad eam bona per hoc tacitum fideicommissum peruenirent et caput quidem tueri facile erat si hoc diceremus palam sed peribat hereditas ita ergo fuit nobis agendum ut iudices illud intellegerent factum delatores non possent adprendere ut dictum et contigit utrumque quod non inseruissem ueritus opinionem iactantiae nisi probare uoluissem in foro quoque esse his figuris locum quaedam etiam quae probare non possis figura potius spargenda sunt haeret enim nonnumquam telum illud occultum et hoc ipso quod non apparet eximi non potest at si idem dicas palam et defenditur et probandum est cum autem obstat nobis personae reuerentia quod secundum posuimus genus tanto cautius dicendum est quanto ualidius bonos inhibet pudor quam metus hic uero tegere nos iudex quod sciamus et uerba ui quadam ueritatis erumpentia credat coercere nam quo minus aut ipsi in quos dicimus aut iudices aut adsistentes oderint hanc maledicendi lasciuiam si uelle nos credant aut quid interest quo modo dicatur cum et res et animus intellegitur quid dicendo denique proficimus nisi ut palam sit facere nos quod ipsi sciamus non esse faciendum atqui praecipue prima quibus praecipere coeperam tempora hoc uitio laborarunt dicebant  enim libenter tales controuersias quae difficultatis gratia placent cum sint multo faciliores nam rectum genus adprobari nisi maximis uiribus non potest haec deuerticula et anfractus suffugia sunt infirmitatis ut qui cursu parum ualent flexu eludantcum haec quae adfectatur ratio sententiarum non procul a ratione iocandi abhorreat adiuuat etiam quod auditor gaudet intellegere et fauet ingenio suo et alio dicente se laudat itaque non solum si persona obstaret rectae orationi quo in genere saepius modo quam figuris opus est decurrebant ad schemata sed faciebant illis locum etiam ubi inutiles ac nefariae essent ut si pater qui infamem        in matre filium secreto occidisset reus malae tractationis iacularetur in uxorem obliquis sententiis nam quid impurius quam retinuisse talem quid porro tam contrarium quam eum qui accusetur quia summum nefas suspicatus de uxore uideatur confirmare id ipsa defensione quod diluendum est at si iudicum sumerent animum scirent quam eius modi actionem laturi non fuissent multoque etiam minus cum in parentis abominanda crimina spargentur et quatenus huc incidimus paulo plus scholis demus nam et in his educatur orator et in eo quo modo declametur positum est etiam quo modo agatur dicendum ergo de iis quoque in quibus non asperas figuras sed palam contrarias causae plerique fecerunt tyrannidis adfectatae damnatus torqueatur ut conscios indicet accusator eius optet quod uolet patrem quidam damnauit optat ne is torqueatur pater ei contra dicit nemo se tenuit agens pro patre quin figuras in filium faceret tamquam illum conscium in tormentis nominaturus quo quid stultius nam cum hoc iudices intellexerint aut non torquebitur cum ideo torqueri  uelit aut torto non credetur at credibile est hoc eum uelle fortasse dissimulet ergo ut efficiat sed nobis declamatoribus dico quid proderit hoc intellexisse nisi dixerimus ergo si uere ageretur similiter consilium illud latens prodidissemus quid si neque utique uerum est et habere alias hic damnatus contradicendi causas potest uel quod legem conseruandam putet uel quod nolit accusatori debere beneficium uel quod ego maxime sequerer ut se in tormentis innocentem esse pertendat quare ne illud quidem semper succurret sic dicentibus patrocinium hoc uoluit qui controuersiam finxit fortasse enim noluit sed esto uoluerit continuone si ille stulte cogitauit nobis quoque stulte dicendum est at ego in causis agendis frequenter non puto intuendum quid litigator uelit est et ille in hoc genere frequens error ut putent aliud quosdam dicere aliud uelle praecipue cum in themate est aliquem ut sibi mori liceat postulare ut in illa controuersia qui aliquando fortiter fecerat et alio bello petierat ut militia uacaret e lege quod quinquagenarius esset aduersante filio ire in aciem coactus deseruit filius qui fortiter eodem proelio fecerat incolumitatem eius optat contra dicit pater non enim inquiunt mori uult sed inuidiam filio facere equidem rideo quod ipsi sic timent tamquam ipsi morituri et in consilium suos metus ferunt obliti tot exemplorum circa uoluntariam mortem causarum quoque quas habet factus ex uiro forti desertor sed de una controuersia loqui superuacuum est ego in uniuersum neque oratoris puto esse umquam praeuaricari neque litem intellego in qua pars utraque idem uelit neque  tam stultum quemquam qui si uiuere uult mortem potius male petat quam omnino non petat non tamen nego esse controuersias huius modi figuratas ut est illa reus parricidii quod fratrem occidisset damnatu iri uidebatur pater pro testimonio dixit eum se iubente fecisse absolutum abdicat nam neque in totum filio parcit nec quod priore iudicio adfirmauit mutare palam potest et ut non durat ultra poenam abdicationis ita abdicat tamen et alioqui figura in patrem plus facit quam licet in filium minus ut autem nemo contra id quod uult dicit ita potest melius aliquid uelle quam dicit quo modo ille abdicatus qui a patre ut filium expositum et ab eo educatum solutis alimentis recipiat postulat reuocari fortasse mauult non tamen quod petit non uult est latens et illa significatio qua cum ius asperius petitur a iudice fit ei tamen spes aliqua clementiae non palam ne paciscamur sed per quandam credibilem suspicionem ut in multis controuersiis sed in hac quoque raptor nisi intra tricesimum diem et raptae patrem et suum exorauerit pereat qui exorato raptae patre suum non exorat agit cum eo dementiae nam si promittat hic pater lis tollitur si nullam spem faciat ut non demens crudelis certe uideatur et a se iudicem auertat latro igitur optime occides ergosi potero remissius et pro suo ingenio pater gallio dura anime dura here fortior fuisti confinia sunt his celebrata apud graecos schemata per quae res asperas mollius significant nam themistocles suasisse existimatur atheniensibus ut urbem apud deos deponerent quia durum erat  dicere ut relinquerent et qui uictorias aureas in usum belli conflari uolebat ita declinauit uictoriis utendum esse totum autem allegoriae simile est aliud dicere aliud intellegi uelle quaesitum etiam est quo modo responderi contra figuras oporteret et quidam semper ex diuerso aperiendas putauerunt sicut latentia uitia rescinduntur idque sane frequentissime faciendum est aliter enim dilui obiecta non possunt utique cum quaestio in eo consistit quod figurae petunt at cum maledicta sunt tantum et non intellegere interim bonae conscientiae est atque etiam si fuerint crebriores figurae quam ut dissimulari possint postulandum est ut nescio quid illud quod aduersarii obliquis sententiis significare uoluerint si fiducia sit obiciant palam aut certe non exigant ut quod ipsi non audent dicere id iudices non modo intellegant sed etiam credant utilis aliquando etiam dissimulatio est ut in eo nota enim fabula est qui cum esset contra eum dictum iura per patris tui cineres paratum se esse respondit et iudex condicione usus est clamante multum aduocato schemata de rerum natura tolli ut protinus etiam praeceptum sit eius modi figuris utendum temere non esse tertium est genus in quo sola melius dicendi petitur occasio ideoque id cicero non putat esse positum in contentione tale est illud quo idem utitur in clodium quibus iste qui omnia sacrificia nosset facile ab se deos placari posse arbitrabatur eirwneia quoque in hoc genere materiae frequentissima est sed eruditissimum longe si per aliam rem alia  indicetur ut cum aduersus tyrannum qui sub pacto abolitionis dominationem deposuerat agit competitor mihi in te dicere non licet tu in me dic et potes nuper te uolui occidere frequens illud est nec magno opere captandum quod petitur a iure iurando ut pro exheredato ita mihi contingat herede filio mori nam et in totum iurare nisi ubi necesse est graui uiro parum conuenit et est a seneca dictum eleganter non patronorum hoc esse sed testium nec meretur fidem qui sententiolae gratia iurat nisi si potest tam bene quam demosthenes ut supra dixi leuissimum autem longe genus ex uerbo etiam si est apud ciceronem in clodiam praesertim quam omnes amicam omnium potius quam cuiusquam inimicam putauerunt comparationem equidem uideo figuram non esse cum sit interim probationis interim etiam causae genus et si talis eius forma qualis est pro murena uigilas tu de nocte ut tuis consultoribus respondeas ille ut eo quo contendit mature cum exercitu perueniat te gallorum illum bucinarum cantus exsuscitat et cetera nescio an orationis potius quam sententiae sit id enim solum mutatur quod non uniuersa uniuersis sed singula singulis opponuntur et celsus tamen et non neglegens auctor uisellius in hac eam parte posuerunt rutilius quidem lupus in utroque genere idque antiqeton uocat praeter illa uero quae cicero inter lumina posuit sententiarum multa alia et idem rutilius gorgian secutus non illum leontinum sed alium sui temporis cuius quattuor  libros in unum suum transtulit et celsus uidelicet rutilio accedens posuerunt schemata consummationem quam graecus diallaghn uocat cum plura argumenta ad unum effectum deducuntur consequens ille epakolouqhsin de quo nos in argumentis diximus collectionem qui apud illum est sullogismos minas id est kataplhcin exhortationem parainetikon quorum nihil non rectum est nisi cum aliquam ex iis de quibus locuti sumus figuram accipit praeter haec celsus excludere adseuerare detrectare excitare iudicem prouerbiis uti et uersibus et ioco et inuidia et inuocatione     intendere crimen quod est deinwsis adulari ignoscere fastidire admonere satisfacere precari corripere figuras putat partitionem quoque et propositionem et diuisionem et rerum duarum cognationem quod est ut idem ualeant quae uidentur esse diuersa ut non is demum sit ueneficus qui uitam abstulit data potione sed etiam qui mentem quod est in parte finitionis rutilius siue gorgias anagkaion anamnhsin anqupoforan antirrhsin parauchsin proekqesin quod est dicere quid fieri oportuerit deinde quid factum sit enantiothta unde sint enqumhmata kat enantiwsin metalhmyin etiam quo statu hermagoras utitur uisellius quamquam paucissimas faciat figuras enqumhma tamen quod commentum uocat et rationem appellans epixeirhma inter eas habet quod quidem recipit quodam modo et celsus nam  consequens an epichirema sit dubitat uisellius adicit et sententiam inuenio qui adgregent his diaskeuas apagoreuseis paradihghseis sed ut haec non sunt schemata sic alia uel sint forsitan ac nos fugerint uel etiam noua fieri adhuc possint eiusdem tamen naturae cuius sunt ea de quibus dictum est  uerborum uero figurae et mutatae sunt semper et utcumque ualuit consuetudo mutantur itaque si anticum sermonem nostro comparemus paene iam quidquid loquimur figura est ut hac re inuidere non ut omnes ueteres et cicero praecipue hanc rem et incumbere illi non in illum et plenum uino non uini et huic non hunc adulari iam dicitur et mille alia utinamque non peiora uincant uerum schemata lexeos duorum sunt generum alterum loquendi rationem nouat alterum maxime conlocatione exquisitum est quorum tametsi utrumque conuenit orationi tamen possis illud grammaticum hoc rhetoricum magis dicere prius fit isdem generibus quibus uitia esset enim omne eiusmodi schema uitium si non peteretur sed accideret uerum auctoritate uetustate consuetudine plerumque defenditur saepe etiam ratione quadam ideoque cum sit a simplici rectoque loquendi genere deflexa uirtus est si habet probabile aliquid quod sequatur una tamen in re maxime utilis ut et cotidiani ac semper eodem modo formati sermonis fastidium leuet et nos a uulgari dicendi genere defendat  quod si quis parce et cum res poscet utetur uelut adsperso quodam condimento iucundior erit at qui nimium adfectauerit ipsam illam gratiam uarietatis amittet quamquam sunt quaedam figurae ita receptae ut paene iam hoc ipsum nomen effugerint quae etiam si fuerint crebriores consuetas aures minus ferient nam secretae et extra uulgarem usum positae ideoque magis notabiles ut nouitate aurem excitant ita copia satiant et se non obuias fuisse dicenti sed conquisitas et ex omnibus latebris extractas congestasque declarant fiunt ergo et circa genus figurae in nominibus nam et oculis capti talpae et timidi dammae dicuntur a uergilio sed subest ratio quia sexus uterque altero significatur tamque mares esse talpas dammasque quam feminas certum est et in uerbis ut fabricatus est gladium et inimicum poenitus es quod minus mirum est quia in natura uerborum est et quae facimus patiendi modo saepe dicere ut arbitror suspicor et contra faciendi quae patimur ut uapulo ideoque frequens permutatio est et pleraque utroque modo efferuntur luxuriatur luxuriat fluctuatur fluctuat adsentior adsentio est figura et in numero uel cum singulari pluralis subiungitur gladio pugnacissima gens romani gens enim ex multis uel ex diuerso qui non risere parentes nec deus hunc mensa dea nec dignata cubili est ex illis enim qui non risere hic quem non dignata  in satura et nostrum istud uiuere triste  aspexi  cum infinito uerbo sit usus pro appellatione nostram enim uitam uult intellegi utimur et uerbo pro participio magnum dat ferre talentum tamquam ferendum et participio pro uerbo uolo datum interim etiam dubitari potest cui uitio simile sit schema ut in hoc uirtus est uitium fugere aut enim partis orationis mutat ex illo uirtus est fuga uitiorum aut casus ex illo uirtutis est uitium fugere multo tamen hoc utroque excitatius iunguntur interim schemata sthenelus sciens pugnae est enim scitus pugnandi transferuntur et tempora timarchides negat esse ei periculum a securi praesens enim pro praeterito positum est et status hoc ithacus uelit et ne morer per omnia genera per quae fit soloecismus haec quoque est quam eteroiwsin uocant cui non dissimilis ecallagh dicitur ut apud sallustium neque ea res falsum me habuit et duci probare ex quibus fere praeter nouitatem breuitas etiam peti solet unde eo usque processum est ut non paeniturum pro non acturo paenitentiam et uisuros ad uidendum missos idem auctor dixerit quae ille quidem fecerit schemata an idem uocari possint uidendum quia recepta sunt nam in receptis etiam uulgo auctore contenti sumus ut iam eualuit rebus agentibus quod pollio in labieno damnat et contumeliam fecit quod a cicerone reprehendi notum est adfici enim contumelia  dicebant alia commendatio uetustatis cuius amator unice uergilius fuit uel cum se pauidum contra mea iurgia iactat progeniem sed enim troiano a sanguine duci audierat quorum similia apud ueteres tragicos comicosque sunt plurima illud et in consuetudine remansit enimuero his amplius apud eundem nam quis te iuuenum confidentissime quo sermonis initium fit et tam magis illa tremens et tristibus effera flammis quam magis effuso crudescunt sanguine pugnae quod est uersum ex illo quam magis aerumna urget tam magis ad malefaciendum uiget pleni talibus antiqui sunt initio eunuchi terentius quid igitur faciam inquit alius ain tandem leno catullus in epithalamio dum innupta manet dum cara suis est cum prius dum significet quoad sequens usque eo ex graeco uero tralata uel sallusti plurima quale est uulgus amat fieri uel horati nam id maxime probat nec ciceris nec longae inuidit auenae  uel uergili tyrrhenum nauigat aequor et iam uulgatum actis quoque saucius pectus ex eadem parte figurarum priore dico et adiectio est illa quae uideri potest superuacua sed non sine gratia est nam neque parnasi uobis iuga nam neque pindi potest enim deesse alterum nam et apud horatium illud fabriciumque hunc et intonsis curium capillis et detractiones quae in complexu sermonis aut uitium habent aut figuram accede ad ignem iam calesces plus satis plus enim quam satis est nam de altera quae  detractione pluribus dicendum est utimur uulgo et comparatiuis pro absolutis ut cum se quis infirmiorem esse dicet duo inter se comparatiua committimus si te catilina comprehendi si interfici iussero credo erit uerendum mihi ne non potius hoc omnes boni serius a me quam quisquam crudelius factum esse dicat sunt et illa non similia soloecismo quidem sed tamen numerum mutantia quae et tropis adsignari solent ut de uno pluraliter dicamus sed nos inmensum spatiis confecimus aequor et de pluribus singulariter haud secus ac patriis acer romanus in armis  specie diuersa sed genere eadem et haec sunt neue tibi ad solem uergant uineta cadentem ne mihi tum mollis sub diuo carpere somnos neu dorso nemoris libeat iacuisse per herbas non enim nescio cui alii prius nec postea sibi uni sed omnibus praecipit et de nobis loquimur tamquam de aliis dicit seruius negat tullius et nostra persona utimur pro aliena et alios pro aliis fingimus utriusque rei exemplum pro caecina pisonem aduersae partis aduocatum adloquens cicero dicit restituisse te dixti nego me ex edicto praetoris restitutum esse uerum enim est illud restituisse aebutius dixit nego me caecina ex edicto praetoris restitutum esse              et ipsum dixti excussa syllaba figura in uerbo illa quoque ex eodem genere possunt uideri unum quod interpositionem uel interclusionem dicimus graeci parenqesin siue paremptwsin uocant cum continuationi sermonis medius aliqui sensus interuenit ego cum te mecum enim saepissime loquitur patriae reddidissem cui adiciunt hyperbaton qui id inter tropos esse noluerunt alterum quod est ei figurae sententiarum quae apostrofh dicitur simile sed non sensum mutat uerum formam eloquendi decios marios magnosque camillos scipiadas duros bello et te maxime caesar acutius adhuc in polydoro fas omne abrumpit polydorum obtruncat et auro ui potitur quid non mortalia pectora cogis auri sacra fames  hoc qui tam parua momenta nominibus discreuerunt metabasin uocant quam et aliter fieri putant quid loquar aut ubi sum coniunxit autem parenqesin et apostrofhn uergilius illo loco haud procul inde citae mettum in diuersa quadrigae distulerant at tu dictis albane maneres raptabatque uiri mendacis uiscera tullus haec schemata aut his similia quae erunt per mutationem adiectionem detractionem ordinem et conuertunt in se auditorem nec languere patiuntur subinde aliqua notabili figura excitatum et habent quandam ex illa uitii similitudine gratiam ut in cibis interim acor ipse iucundus est quod continget si neque supra modum multae fuerint nec eiusdem generis aut iunctae aut frequentes quia satietatem ut uarietas earum ita raritas effugit illud est acrius genus quod non tantum in ratione positum est loquendi sed ipsis sensibus tum gratiam tum etiam uires accommodat ex quibus primum sit quod fit adiectione plura sunt genera nam et uerba geminantur uel amplificandi gratia ut occidi occidi non spurium maelium alterum est enim quod indicat alterum quod adfirmat uel miserandi ut a corydon corydon quae eadem figura nonnumquam per ironian ad eleuandum conuertitur similis geminationis post aliquam interiectionem repetitio est sed paulo etiam uehementior bona cn pompeimiserum me consumptis enim lacrimis infixus tamen pectori haeret dolorbona inquam cn pompei  acerbissimae uoci subiecta praeconis uiuis et uiuis non ad deponendam sed ad confirmandam audaciam et ab isdem uerbis plura acriter et instanter incipiunt nihilne te nocturnum praesidium palatii nihil urbis uigiliae nihil timor populi nihil consensus bonorum omnium nihil hic munitissimus habendi senatus locus nihil horum ora uultusque mouerunt et in isdem desinunt quis eos postulauit appius quis produxit appius quamquam hoc exemplum ad aliud quoque schema pertinet cuius et initia inter se et rursus inter se fines idem sunt quis et quis appius et appiusquale est qui sunt qui foedera saepe ruperunt carthaginienses qui sunt qui crudelissime bellum gesserunt carthaginienses qui sunt qui italiam deformarunt carthaginienses qui sunt qui sibi ignosci postulant carthaginienses etiam in contrapositis uel comparatiuis solet respondere primorum uerborum alterna repetitio quod modo huius modi esse loci potius dixi uigilas tu de nocte ut tuis consultoribus respondeas ille ut eo quo intendit mature cum exercitu perueniat te gallorum illum bucinarum cantus exsuscitat tu actionem instituis ille aciem instruit tu caues ne consultores tui ille ne urbes aut castra capiantur sed hac gratia non fuit contentus orator uertit in contrarium eandem figuram ille tenet et scit ut hostium copiae tu ut aquae pluuiae arceantur ille exercitatus in propagandis finibus tu in regendis possunt media quoque respondere uel primis ut te nemus angitiae uitrea te fucinus unda uel ultimis ut haec nauis onusta praeda siciliensi cum et  ipsa esset ex praeda nec quisquam dubitabit idem fieri posse iteratis utrimque mediis respondent primis et ultima multi et graues dolores inuenti parentibus et propinquis multi est et illud repetendi genus quod semel proposita iterat et diuidit iphitus et pelias mecum quorum iphitus aeuo iam grauior pelias et uulnere tardus ulixei epanodos dicitur graece nostri regressionem uocant nec solum in eodem sensu sed etiam in diuerso eadem uerba contra sumuntur principum dignitas erat paene par non par fortasse eorum qui sequebantur interim uariatur casibus haec et generibus retractatio magnus est dicendi labor magna res est et apud rutilium longa periodois sed haec initia sententiarum sunt pater hic tuus patrem nunc appellas patris tui filius es fit casibus modo hoc schema quod poluptwton uocant constat et aliis etiam modis ut pro cluentio quod autem tempus ueneni dandi illo die illa frequentia per quem porro datum unde sumptum quae porro interceptio poculi cur non de integro autem datum hanc rerum coniunctam diuersitatem caecilius metabolhn uocat qualis est pro cluentio locus in oppianicum illum tabulas publicas larini censorias corrupisse decuriones uniuersi iudicauerunt cum illo nemo rationem nemo rem ullam contrahebat nemo illum ex tam multis cognatis et adfinibus tutorem umquam liberis suis scripsit et deinceps adhuc  multa ut haec in unum congeruntur ita contra illa dispersa sunt quae a cicerone dissupata dici puto hic segetes illic ueniunt felicius uuae arborei fetus alibi et deinceps illa uero apud ciceronem mira figurarum mixtura deprehenditur in qua et primo uerbo longum post interuallum redditum est ultimum et media primis et mediis ultima congruunt uestrum iam hic factum deprehenditur patres conscripti non meum ac pulcherrimum quidem factum uerum ut dixi non meum sed uestrum hanc frequentiorem repetitionem plokhn uocant quae fit et permixtis figuris ut supra dixi utque se habet epistula ad brutum ego cum in gratiam redierim cum appio claudio et redierim per cn pompeium et ego ergo cum redierim et in isdem sententiis crebrioribus mutata declinationibus iteratione uerborum ut apud persium usque adeone scire tuum nihil est nisi te scire hoc sciat alter et apud ciceronem neque enim poterat indicio et his damnatis qui indicabantur sed sensus quoque toti quem ad modum coeperunt desinunt uenit ex asia hoc ipsum quam nouum tribunus plebis uenit ex asia in eadem tamen perihodo et uerbum ultimum primo refertur tertium iam sermone adiectum est enim uerumtamen uenit interim sententia quidem repetitur sed non eodem uerborum  ordine quid cleomenes facere potuit non enim possum quemquam insimulare falso quid inquam facere cleomenes potuit prioris etiam sententiae uerbum ultimum ac sequentis primum frequenter est idem quo quidem schemate utuntur poetae saepius pierides uos haec facietis maxima gallo gallo cuius amor tantum mihi crescit in horas sed ne oratores quidem raro hic tamen uiuit uiuit immo uero etiam in senatum uenit aliquando sicut in geminatione uerborum diximus initia quoque et clausulae sententiarum aliis sed non alio tendentibus uerbis inter se consonant initia hoc modo dediderim periculis omnibus optulerim insidiis obiecerim inuidiae rursus clausulae ibidem statim uos enim statuistis uos sententiam dixistis uos iudicastis hoc alii sunwnumian alii diiunctionem uocant utrumque etiam si est diuersum recte nam est nominum idem significantium separatio congregantur quoque uerba idem significantia quae cum ita sint catilina perge quo coepisti egredere aliquando ex urbe patent portae proficiscere et in eundem alio libro abiit excessit erupit euasit hoc caecilio pleonasmos uidetur id est abundans super necessitatem oratio sicut illa uidi oculos ante ipse meos in illo enim uidi inest ipse uerum id ut alio quoque loco dixi cum superuacua oneratur adiectione uitium est cum auget aut manifestat sententiam sicut hic uirtus uidi                             ipse ante oculos totidem sunt adfectus cur tamen haec proprie nomine tali notarit non uideo nam et geminatio et repetitio et qualiscumque adiectio pleonasmos uideri potest nec uerba modo sed sensus quoque idem facientes  aceruantur perturbatio istum mentis et quaedam scelerum offusa caligo et ardentes furiarum faces excitauerunt congeruntur et diuersa mulier tyranni saeua crudelitas patris amor ira praeceps temeritatis dementia et apud ouidium sed graue nereidum numen sed corniger ammon sed quae uisceribus ueniebat belua ponti exsaturanda meis inueni qui et hoc plokhn uocaret cui non adsentior cum sit unius figurae mixta quoque et idem et diuersum significantia quod et ipsum diallagen uocant quaero ab inimicis sintne haec inuestigata comperta id est patefacta sublata delata extincta per me et inuestigata comperta id est patefacta aliud ostendunt sublata delata extincta sunt inter se similia sed non etiam prioribus et hoc autem exemplum et superius aliam quoque efficiunt figuram quae quia coniunctionibus caret dissolutio uocatur apta cum quid instantius dicimus nam et singula inculcantur et quasi plura fiunt ideoque utimur hac figura non in singulis modo uerbis sed sententiis etiam ut cicero dicit contra contionem metelli qui indicabantur eos uocari custodiri ad senatum adduci iussi senatum si interposui et totus hic locus talis est hoc genus et braxulogian uocant quae potest esse copulata dissoluto contrarium ut est schema quod coniunctionibus abundat illud asundeton hoc polusundeton dicitur sed hoc est uel isdem saepius repetitis ut tectumque laremque armaque amyclaeumque canem cressamque pharetram  uel diuersis arma uirumquemultum ille et terrismulta quoque aduerbia quoque et pronomina uariantur hic illum uidi iuuenembis senos cui nostra dieshic mihi responsum primus dedit ille petenti sed utrumque horum aceruatio est aut iuncta aut dissoluta omnibus scriptores sua nomina dederunt sed uaria et ut cuique fingenti placuit fons quidem unus qui acriora facit et instantiora quae dicimus et uim quandam prae se ferentia uelut saepius erumpentis adfectus gradatio quae dicitur klimac apertiorem habet artem et magis adfectatam ideoque esse rarior debet est autem ipsa quoque adiectionis repetit enim quae dicta sunt et priusquam ad aliud descendat in prioribus resistit cuius exemplum ex graeco notissimo transferatur non enim dixi quidem haec sed non scripsi nec scripsi quidem sed non obii legationem nec obii quidem legationem sed non persuasi thebanis sunt tamen tradita et latina africano uirtutem industria uirtus gloriam gloria aemulos comparauit et calui non ergo magis pecuniarum repetundarum quam maiestatis neque maiestatis magis quam plautiae legis neque plautiae legis magis quam ambitus neque ambitus magis quam omnium legum est inuenitur apud poetas quoque ut apud homerum de sceptro quod a ioue  ad agamemnonem usque deducit et apud nostrum etiam tragicum ioue propagatus est ut perhibent tantalus ex tantalo ortus pelops ex pelope autem satus atreus qui nostrum porro propagat genus at quae per detractionem fiunt figurae breuitatis nouitatisque maxime gratiam petunt quarum una est ea quam libro proximo in figuras ex sunekdoxh distuli cum subtractum uerbum aliquod satis ex ceteris intellegitur ut caelius in antonium stupere gaudio graecus simul enim auditur coepit cicero ad brutum sermo nullus scilicet nisi de te quid enim potius tum flauius cras inquit tabellarii et ego ibidem has inter cenam exaraui cui similia sunt illa meo quidem iudicio in quibus uerba decenter pudoris gratia subtrahuntur nouimus et qui te transuersa tuentibus hircis et quo sed faciles nymphae risere sacello hanc quidam aposiopesin putant frustra nam illa quid taceat incertum est aut certe longiore sermone explicandum hic unum uerbum et manifestum quidem desideratum quod si aposiopesis est nihil non in quo deest aliquid idem appellabitur ego ne illud quidem aposiopesin semper uoco in quo res quaecumque relinquitur intellegenda ut ea quae in epistulis cicero data lupercalibus quo die antonius caesari non enim opticuit lusit quia nihil aliud intellegi poterat quam hoc diadema imposuit altera est per  detractionem figura de qua modo dictum est cui coniunctiones eximuntur tertia quae dicitur epezeugmenon in qua unum ad uerbum plures sententiae referuntur quarum unaquaeque desideraret illud si sola poneretur id accidit aut praeposito uerbo ad quod reliqua respiciant uicit pudorem libido timorem audacia rationem amentia aut inlato quo plura cluduntur neque enim is es catilina ut te aut pudor umquam a turpitudine aut metus a periculo aut ratio a furore reuocauerit medium quoque potest esse quod et prioribus et sequentibus sufficiat iungit autem et diuersos sexus ut cum marem feminamque filios dicimus et singularia pluralibus miscet sed haec adeo sunt uulgaria ut sibi artem figurarum adserere non possint illud plane figura est quo diuersa sermonis forma coniungitur sociis tunc arma capessant edico et dira bellum cum gente gerendum quamuis enim pars bello posterior participio insistat utrique conuenit illud edico non utique detractionis gratia factam coniunctionem sunoikeiwsin uocant quae duas res diuersas colligat tam deest auaro quod habet quam quod non habet huic diuersam uolunt esse distinctionem cui dant nomen paradiastolhn qua similia discernuntur cum te pro astuto sapientem appelles pro confidente fortem pro inliberali diligentem quod totum pendet ex finitione ideoque an figura sit dubito cui contraria est ea qua fit ex uicino  transitus ad diuersa ut similia breuis esse laboro obscurus fio et quae secuntur tertium est genus figurarum quod aut similitudine aliqua uocum aut paribus aut contrariis conuertit in se aures et animos excitat hinc est paronomasia quae dicitur adnominatio ea non uno modo fieri solet ex uicinia quadam praedicti nominis ducta casibus declinatis ut domitius afer pro cloatilla mulier omnium rerum imperita in omnibus rebus infelix et cum uerbo idem uerbum plus significans subiungitur quando homo hostis homo quibus exemplis sum in aliud usus sed in uno fasis est geminatio paronomasia contrarium est quod eodem uerbo quasi falsum arguitur quae lex priuatis hominibus esse lex non uidebatur cui confinis est quae antanaklasis dicitur eiusdem uerbi contraria significatio cum proculeius quereretur de filio quod is mortem suam expectaret et ille dixisset se uero non expectare immo inquit rogo expectes non ex eodem sed ex uicino diuersum accipitur cum supplicio adficiendum dicas quem supplicatione dignum iudicaris aliter quoque uoces aut eaedem aut diuersa in significatione ponuntur aut productione tantum uel correptione mutatae quod etiam in iocis frigidum equidem tradi inter praecepta miror  eorumque exempla uitandi potius quam imitandi gratia pono amari iucundum est si curetur ne quid insit amari auium dulcedo ad auium ducit et apud ouidium ludentem cur ego non dicam furia te furiam cornificius hanc traductionem uocat uidelicet alterius intellectus ad alterum sed elegantius quod est positum in distinguenda rei proprietate hanc rei publicae pestem paulisper reprimi non in perpetuum comprimi posse et quae praepositionibus in contrarium mutantur non emissus ex urbe sed inmissus in urbem esse uideatur melius atque acrius quod cum figura iucundum est tum etiam sensu ualet emit morte inmortalitatem illa leuiora non pisonum sed pistorum et ex oratore arator pessimum uero ne patres conscripti uideantur circumscripti raro euenit sed uehementer uenit sic contigit ut aliqui sensus uehemens               et acer uenustatem aliquam non eadem eo uerbo non dissona accipit et cur me prohibeat pudor uti domestico exemplo pater meus contra eum qui se legationi inmoriturum dixerat deinde uix paucis diebus insumptis re infecta redierat non exigo uti inmoriaris legationi inmorare nam et ualet sensus ipse et in uerbis tantum distantibus iucunde consonat uox praesertim non captata sed uelut oblata cum altero suo sit usus alterum ab aduersario acceperit magnae ueteribus curae fuit gratiam dicendi et paribus et contrariis adquirere gorgias in hoc inmodicus copiosus aetate utique  prima isocrates fuit delectatus est his etiam m tullius uerum et modum adhibuit non ingratae nisi copia redundet uoluptati et rem alioqui leuem sententiarum pondere impleuit nam per se frigida et inanis adfectatio cum in acris incidit sensus innatam gratiam uidetur habere non arcessitam similium fere quadruplex ratio est nam est primum quotiens uerbum uerbo aut non dissimile ualde quaeritur ut puppesque tuae pubesque tuorum et sic in hac calamitosa fama quasi in aliqua perniciosissima flamma et non enim tam spes laudanda quam res est aut certe par et extremis syllabis consonans non uerbis sed armis et hoc quoque quotiens in sententias acris incidit pulchrum est quantum possis in eo semper experire ut prosis hoc est parison ut plerisque placuit theon stoicus parison existimat quod sit e membris non dissimilibus secundum ut clausula similiter cadat syllabis isdem in ultimam partem conlatis omoioteleuton uocant id est similem duarum sententiarum uel plurium finem non modo ad salutem eius extinguendam sed etiam gloriam per tales uiros infringendam ex quibus fere fiunt non tamen ut semper utique ultimis consonent quae trikwla dicuntur uicit pudorem libido timorem audacia rationem amentia in quaternas quoque ac plures haec ratio ire sententias potest fit etiam singulis uerbis hecuba hoc dolet pudet piget  et abiit excessit erupit euasit tertium est quod non in eosdem casus cadit omoioptwton dicitur sed neque quod finem habet similem utique in eundem uenit finem omoioptwton quia omoioptwton est tantum casu simile est etiam si dissimilia sint quae declinentur nec tantum in fine deprehenditur sed respondentibus uel primis inter se uel mediis uel extremis uel etiam permutatis his ut media primis et summa mediis accommodentur et quocumque modo accommodari potest nec enim semper paribus syllabis constat ut est apud afrum amisso nuper infelicis auleis non praesidio inter pericula tamen solacio inter aduersa eius fere uidentur optima in quibus initia sententiarum et fines consentiunt ut hic praesidio solacio pedem ut et similia sint uerbis et a paribus cadant et eodem modo desinant etiam ut sint quod est quartum membris aequalibus quod isokwlon dicitur si quantum in agro locisque desertis audacia potest tantum in foro atque iudiciis impudentia ualeret isokwlon est et omoioptwton habet non minus nunc in causa cederet aulus caecina sexti aebuti impudentiae quam tum in ui facienda cessit audaciae isokwlon omoioptwton omoioteleuton accedit et ex illa figura gratia qua nomina dixi mutatis casibus repeti non minus cederet quam cessit adhuc omoioteleuton et paronomasia est neminem alteri posse dare in matrimonium nisi penes quem sit patrimonium  contrapositum autem uel ut quidam uocant contentio antiqeton dicitur non uno fit modo nam et sic singula singulis opponuntur ut in eo quod modo dixi uicit pudorem libido timorem audacia et bina binis non nostri ingeni uestri auxili est et sententiae sententiis dominetur in contionibus iaceat in iudiciis cui commodissime subiungitur et ea species quam distinctionem diximus odit populus romanus priuatam luxuriam publicam magnificentiam diligit et quae sunt simili casu dissimili sententia in ultimo locata ut quod in tempore mali fuit nihil obsit quod in causa boni fuit prosit nec semper contrapositum subiungitur ut in hoc est igitur haec iudices non scripta sed nata lex uerum sicut cicero dicit de singulis rebus propositis refertur ad singula ut in eo quod sequitur quam non didicimus accepimus legimus uerum ex natura ipsa arripuimus hausimus expressimus nec semper quod aduersum est contra ponitur quale est apud rutilium nobis primis di inmortales fruges dederunt nos quod soli accepimus in omnes terras distribuimus fit etiam adsumpta illa figura qua uerba declinata repetuntur quod antimetabolh dicitur non ut edam uiuo sed ut uiuam edo et quod apud ciceronem conuersum ita est ut cum mutationem casus habeat etiam similiter desinat ut et sine inuidia culpa plectatur et sine culpa inuidia ponatur et eodem eluditur uerbo ut quod dicit de se roscio etenim cum  artifex eius modi est ut solus uideatur dignus esse  uideatur qui non accedat est et in nominibus ex diuerso conlocatis sua gratia si consul antonius brutus hostis si conseruator rei publicae brutus hostis antonius olim plura de figuris quam necesse erat et adhuc erunt qui putant esse figuram incredibile est quod dico sed uerum anqupoforan uocant et aliquis hoc semel tulit nemo bis ego ter diecodon et longius euectus sum sed redeo ad propositum afodon quaedam uerborum figurae paulum a figuris sententiarum declinantur ut dubitatio nam cum est in re priori parti adsignanda est cum in uerbo sequenti siue me malitiam siue stultitiam dicere oportet item correctionis eadem ratio est nam quod illic dubitat hic emendat etiam in personae fictione accidere quidam idem putauerunt ut in uerbis esset haec figura crudelitatis mater est auaritia et apud sallustium in ciceronem o romule arpinas quale est apud menandrum oedipus thriasius haec omnia copiosius sunt executi qui non ut partem operis transcurrerunt sed proprie libros huic operi dedicauerunt sicut caecilius dionysius rutilius cornificius uisellius aliique non pauci sed non minor erit eorum qui uiuunt gloria ut fateor autem uerborum quoque figuras posse pluris reperiri a quibusdam ita his quae ab auctoribus claris traduntur meliores non adsentior nam in primis m tullius multas in tertio de oratore libro posuit quas in oratore postea scripto transeundo uidetur ipse damnasse quarum pars est quae sententiarum potius quam uerborum sit ut  inminutio inprouisum imago sibi ipsi responsio digressio permissio contrarium hoc enim puto quod dicitur enantioths sumpta ex aduerso probatio quaedam omnino non sunt figurae sicut ordo dinumeratio circumscriptio siue hoc nomine significatur comprensa breuiter sententia siue finitio nam et hoc cornificius atque rutilius schema lecews putant uerborum autem concinna transgressio hyperbaton est quod caecilius quoque putat schema a nobis est inter tropos posita sed mutatio et si ea est quam rutilius alloiwsin uocat dissimilitudinem ostendit hominum rerum factorum quae si latius fiat figura non est si angustius in antiqeton cadet si uero haec appellatio significat upallaghn satis de ea dictum est quod uero schema est ad propositum subiecta ratio quod rutilius aitiologian uocat utrum nam de illo dubitari possit an schema sit in distributis subiecta ratio quod apud eundem primo loco positum est prosapodosin dicit quae ut maxime seruetur sane in pluribus propositis quia aut singulis statim ratio subiciatur ut est apud gaium antonium sed neque accusatorem eum metuo quod sum innocens neque competitorem uereor quod sum antonius neque consulem spero quod est cicero aut positis duobus uel tribus eodem ordine singulis continua reddatur quale apud brutum de dictatura cn pompei praestat enim nemini imperare quam alicui seruire sine illo enim uiuere honeste licet cum hoc uiuendi nulla       condicio est sed et uni rei multiplex ratio subiungitur ut apud uergilium siue inde occultas uires et pabula terrae pinguia concipiunt siue illis omne per ignem excoquitur uitium et totus locus seu pluris calor ille uias    seu durat magis relationem quid accipi uelit non liquet mihi nam si antanaklasin aut epanodon aut antimetabolhn dicit de omnibus his locuti sumus sed quidquid est nec hoc nec superiora in oratore repetit sola est in eo libro posita inter figuras uerborum exclamatio quam sententiae potius puto adfectus enim est et ceteris omnibus consentio adicit his caecilius perifrasin de qua dixi cornificius interrogationem ratiocinationem subiectionem transitionem occultationem praeterea sententiam membrum articulos interpretationem conclusionem quorum priora alterius generis sunt schemata sequentia schemata omnino non sunt item rutilius praeter ea quae apud alios quoque sunt paromologian anagkaion hqopoiian dikaiologian prolhmyin xarakthrismon braxulogian parasiwphsin parrhsian de quibus idem dico nam eos quidem auctores qui nullum prope finem fecerunt exquirendis nominibus praeteribo qui etiam quae sunt argumentorum figuris adscripserunt ego illud de iis etiam quae uere sunt adiciam breuiter sicut ornent orationem oportune positae ita ineptissimas esse cum inmodice petantur sunt qui neglecto rerum pondere et uiribus sententiarum si uel inania uerba in hos modos  deprauarunt summos se iudicent artifices ideoque non desinant eas nectere quas sine substantia sectari tam est ridiculum quam quaerere habitum gestumque sine corpore sed ne eae quidem quae recte fiunt densandae sunt nimis nam et uultus mutatio oculorumque coniectus multum in actu ualet sed si quis ducere os exquisitis modis et frontis ac luminum inconstantia trepidare non desinat rideatur et oratio habet rectam quandam uelut faciem quae ut stupere inmobili rigore non debebit ita saepius in ea quam natura dedit specie continenda est sciendum uero in primis quid quisque in orando postulet locus quid persona quid tempus maior enim pars harum figurarum posita est in delectatione ubi uero atrocitate inuidia miseratione pugnandum est quis ferat contrapositis et pariter cadentibus et consimilibus irascentem flentem rogantemcum nimia in his rebus cura uerborum deroget adfectibus fidem et ubicumque ars ostentatur ueritas abesse uideatur  de compositione non equidem post m tullium scribere auderem cui nescio an ulla pars operis huius sit magis elaborata nisi et eiusdem aetatis homines scriptis ad ipsum etiam litteris reprehendere id conlocandi genus ausi fuissent et post eum plures multa ad eandem rem pertinentia memoriae tradidissent itaque accedam in plerisque ciceroni atque in his ero quae indubitata sunt breuior in quibusdam paulum fortasse dissentiam nam etiam cum iudicium meum ostendero suum tamen legentibus relinquam neque ignoro quosdam esse qui curam omnem compositionis excludant atque illum horridum sermonem ut forte fluxerit modo magis naturalem modo etiam magis uirilem esse contendant qui si id demum naturale esse dicunt quod natura primum ortum est et quale ante cultum fuit tota hic  ars orandi subuertitur neque enim locuti sunt ad hanc regulam et diligentiam primi homines nec prohoemiis praeparare docere expositione argumentis probare adfectibus commouere scierunt ergo his omnibus non sola compositione caruerunt quorum si fieri nihil melius licebat ne domibus quidem casas aut uestibus pellium tegmina aut urbibus montes ac siluas mutari oportuit quae porro ars statim fuit quid non cultu mitescit cur uites coercemus manu cur eas fodimus rubos aruis excidimus terra et hos generat mansuefacimus animalia indomita nascuntur uerum id est maxime naturale quod fieri natura optime patitur fortius uero qui incompositum potest esse quam uinctum et bene conlocatum neque si praui pedes uim detrahunt rebus ut sotadeorum et galliamborum et quorundam in oratione simili paene licentia lasciuientium id uitium compositionis est iudicandum ceterum quanto uehementior fluminum cursus est prono alueo ac nullas moras obiciente quam inter obstantia saxa fractis aquis ac reluctantibus tanto quae conexa est et totis uiribus fluit fragosa atque interrupta melior oratio cur ergo uires ipsa specie solui putent quando res nec ulla sine arte satis ualeat et comitetur semper artem decor an non eam quae missa optime est hastam speciosissime contortam ferri uidemus et arcu derigentium tela quo certior manus hoc est habitus ipse formosior iam in certamine armorum atque in omni palaestra quid satis recte cauetur ac petitur cui non artifex motus et certi quidam pedes adsint quare mihi compositione uelut ammentis quibusdam neruisue intendi et concitari sententiae uidentur  ideoque eruditissimo cuique persuasum est ualere eam plurimum non ad delectationem modo sed ad motum quoque animorum primum quia nihil intrare potest in adfectus quod in aure uelut quodam uestibulo statim offendit deinde quod natura ducimur ad modos neque enim aliter eueniret ut illi quoque organorum soni quamquam uerba non exprimunt in alios tamen atque alios motus ducerent auditorem in certaminibus sacris non eadem ratione concitant animos ac remittunt non eosdem modos adhibent cum bellicum est canendum et cum posito genu supplicandum est nec idem signorum concentus est procedente ad proelium exercitu idem receptui carmen pythagoreis certe moris fuit et cum euigilassent animos ad lyram excitare quo essent ad agendum erectiores et cum somnum peterent ad eandem prius lenire mentes ut si quid fuisset turbidiorum cogitationum componerent quod si numeris ac modis inest quaedam tacita uis in oratione ea uehementissima quantumque interest sensus idem quibus uerbis efferatur tantum uerba eadem qua compositione uel in textu iungantur uel in fine cludantur nam quaedam et sententiis parua et elocutione modica uirtus haec sola commendat denique quod cuique uisum erit uehementer dulciter speciose dictum soluat et turbet abierit omnis uis iucunditas decor soluit quaedam sua in oratore cicero neque me diuitiae mouent quibus omnis africanos laelios multi uenalicii mercatoresque superarunt inmuta paululum ut sit multi superarunt mercatores uenaliciique et insequentis deinceps perihodos quas si ad illum modum turbes uelut fracta aut transuersa tela proieceris idem corrigit quae a graccho composita durius putat illum decet nos hac sumus probatione contenti quod in scribendo quae se nobis solutiora optulerunt componimus  quid enim attinet eorum exempla quaerere quae sibi quisque experiri potest illud notasse satis habeo quo pulchriora et sensu et elocutione dissolueris hoc orationem magis deformem fore quia neglegentia conlocationis ipsa uerborum luce deprenditur itaque ut confiteor paene ultimam oratoribus artem compositionis quae quidem perfecta sit contigisse ita illis quoque priscis habitam inter curas in quantum adhuc profecerant puto neque enim mihi quamlibet magnus auctor cicero persuaserit lysian herodotum thucydiden parum studiosos eius fuisse genus fortasse sint secuti non idem quod demosthenes aut plato quamquam et hi ipsi inter se dissimiles fuerunt nam neque illud in lysia dicendi textum tenue atque rasum laetioribus numeris corrumpendum erat perdidisset enim gratiam quae in eo maxima est simplicis atque inadfectati coloris perdidisset fidem quoque nam scribebat aliis non ipse dicebat ut oporteret esse illa rudibus et incompositis similia quod ipsum compositio est et historiae quae currere debet ac ferri minus conuenissent insistentes clausulae et debita actionibus respiratio et cludendi inchoandique sententias ratio in contionibus quidem etiam similiter cadentia quaedam et contraposita deprehendas in herodoto uero cum omnia ut ego quidem sentio                                 leniter fluunt tum ipsa dialectos habet eam iucunditatem ut latentes in se numeros complexa uideatur sed de propositorum diuersitate post paulum nunc quae prius iis qui recte componere uolent discenda sunt est igitur ante omnia oratio alia uincta atque contexta soluta alia qualis in sermone et epistulis nisi cum aliquid supra naturam suam tractant ut de philosophia de re  publica similibusque quod non eo dico quia non illud quoque solutum habeat suos quosdam et forsitan difficiliores etiam pedes neque enim aut hiare semper uocalibus aut destitui temporibus uolunt sermo atque epistula sed non fluunt nec cohaerent nec uerba uerbis trahunt ut potius laxiora in his uincla quam nulla sint nonnumquam in causis quoque minoribus decet eadem simplicitas quae non nullis sed aliis utitur numeris dissimulatque eos et tantum communit occultius at illa conexa series tris habet formas incisa quae commata dicuntur membra quae kwla periodon quae est uel ambitus uel circumductum uel continuatio uel conclusio in omni porro compositione tria sunt genera necessaria ordo iunctura numerus primum igitur de ordine eius obseruatio in uerbis est singulis et contextis singula sunt quae asundeta diximus in his cauendum ne decrescat oratio et fortiori subiungatur aliquid infirmius ut sacrilego fur aut latroni petulans augeri enim debent sententiae et insurgere et optime cicero tu inquit istis faucibus istis lateribus ista gladiatoria totius corporis firmitate aliud enim maius alii superuenit at si coepisset a toto corpore non bene ad latera faucesque descenderet est et alius naturalis ordo ut uiros ac feminas diem ac noctem ortum et occasum dicas potius quamquam et retrorsum quaedam ordine permutato fiunt superuacua ut fratres gemini nam si gemini praecesserint fratres addere non est necesse illa nimia quorundam fuit obseruatio ut uocabula uerbis uerba rursus aduerbiis nomina adpositis et pronominibus essent priora nam fit  contra quoque frequenter non indecore nec non et illud nimiae superstitionis uti quaeque sint tempore ea facere etiam ordine priora non quin frequenter sit hoc melius sed quia interim plus ualent ante gesta ideoque leuioribus superponenda sunt uerbo sensum cludere multo si compositio patiatur optimum est in uerbis enim sermonis uis est si id asperum erit cedet haec ratio numeris ut fit apud summos graecos latinosque oratores frequentissime sine dubio erit omne quod non cludet hyperbaton sed ipsum hoc inter tropos uel figuras quae sunt uirtutes receptum est non enim ad pedes uerba dimensa sunt ideoque ex loco transferuntur in locum ut iungantur quo congruunt maxime sicut in structura saxorum rudium etiam ipsa enormitas inuenit cui adplicari et in quo possit insistere felicissimus tamen sermo est cui et rectus ordo et apta iunctura et cum his numerus oportune cadens contigit quaedam uero transgressiones et longae sunt nimis ut superioribus diximus libris et interim etiam compositione uitiosae quae in hoc ipsum petuntur ut exultent atque lasciuiant quales illae maecenatis sole et aurora rubent plurima inter sacra mouit aqua fraxinos ne exequias quidem unus inter miserrimos uiderem meas quod inter haec pessimum est quia in re tristi ludit compositio saepe tamen est uehemens aliquis sensus in uerbo quod si in media parte sententiae latet transire intentionem et obscurari circumiacentibus solet in clausula positum adsignatur auditori et infigitur quale illud est ciceronis ut tibi necesse esset in conspectu populi romani uomere postridie transfer hoc ultimum minus ualebit nam totius ductus hic est quasi mucro ut per se foeda uomendi necessitas iam nihil ultra expectantibus  hanc quoque adiceret deformitatem ut cibus teneri non posset postridie solebat afer domitius traicere in clausulas uerba tantum asperandae compositionis gratia et maxime in prohoemiis ut pro cloatilla gratias agam continuo et pro laelia eis utrisque apud te iudicem periclitatur laelia adeo refugit teneram delicatamque modulandi uoluptatem ut currentibus per se numeris quod eos inhiberet et obiceret amphiboliam quoque fieri uitiosa locatione uerborum nemo est qui nesciat haec arbitror ut in breui de ordine fuisse dicenda qui si uitiosus est licet et uincta ac sit apte cadens oratio tamen merito incomposita dicatur iunctura sequitur est in uerbis incisis membris perihodis omnia namque ista et uirtutes et uitia in complexu habent atque ut ordinem sequar primum sunt quae imperitis quoque ad reprehensionem notabilia uidentur id est quae commissis inter se uerbis duobus ex ultima fine prioris ac prima sequentis syllaba deforme aliquod nomen efficiunt tum uocalium concursus quod cum accidit hiat et intersistit et quasi laborat oratio pessime longae quae easdem inter se litteras committunt sonabunt praecipuus tamen erit hiatus earum quae cauo aut patulo maxime ore efferuntur e planior littera est i angustior ideoque obscurius in his uitium minus peccabit qui longis breues subiciet et adhuc qui praeponet longae breuem minima est in duabus breuibus offensio atque cum aliae subiunguntur aliis proinde asperiores aut leuiores erunt prout oris habitu  simili aut diuerso pronuntiabuntur non tamen id ut crimen ingens expauescendum est ac nescio neglegentia in hoc an sollicitudo sit peior inhibeat enim necesse est hic metus impetum dicendi et a potioribus auertat quare ut neglegentiae est pars hoc pati ita humilitatis ubique perhorrescere nimiosque non inmerito in hac cura putant omnis isocraten secutos praecipueque theopompum at demosthenes et cicero modice respexerunt ad hanc partem nam et coeuntes litterae quae sunalifai dicuntur etiam leuiorem faciunt orationem quam si omnia uerba suo fine cludantur et nonnumquam hiulca etiam decent faciuntque ampliora quaedam ut pulchra oratione acta oratio iactatae cum longae per se et uelut opimae syllabae aliquid etiam medii temporis inter uocales quasi intersistatur adsumunt qua de re utar ciceronis potissimum uerbis habet inquit ille tamquam hiatus et concursus uocalium molle quiddam et quod indicet non ingratam neglegentiam de re hominis magis quam de uerbis laborantis ceterum consonantes quoque earumque praecipue quae sunt asperiores in commissura uerborum rixantur ut s ultima cum x proxima quarum tristior etiam si binae collidantur stridor est ut ars studiorum quae fuit causa et seruio sulpicio ut dixi subtrahendae s litterae quotiens ultima esset aliaque consonante susciperetur quod reprehendit luranius messala defendit nam neque lucilium  putat uti eadem ultima cum dicit aeserninus fuit et dignus locoque et cicero in oratore plures antiquorum tradit sic locutos inde belligerare pos meridiem et illa censori catonis dicae faciaeque m littera in e mollita quae in ueteribus libris reperta mutare imperiti solent et dum librariorum insectari uolunt inscientiam suam confitentur atqui eadem illa littera quotiens ultima est et uocalem uerbi sequentis ita contingit ut in eam transire possit etiam si scribitur tamen parum exprimitur ut multum ille et quantum erat adeo ut paene cuiusdam nouae litterae sonum reddat neque enim eximitur sed obscuratur et tantum in hoc aliqua inter duas uocales uelut nota est ne ipsae coeant uidendum etiam ne syllaba uerbi prioris ultima et prima sequentis ide nec quod ne quis praecipi miretur ciceroni in epistulis excidit res mihi inuisae uisae sunt brute et in carmine o fortunatam natam me consule romam etiam monosyllaba si plura sunt male continuabuntur quia necesse est compositio multis clausulis concisa subsultet ideoque etiam breuium uerborum ac nominum uitanda continuatio et ex diuerso quoque longorum adfert enim quandam dicendi tarditatem illa quoque uitia sunt eiusdem loci                             si cadentia similiter et desinentia et eodem modo declinata multa iunguntur ne uerba quidem uerbis aut nomina nominibus similiaque his continuari decet cum uirtutes etiam ipsae taedium pariant nisi gratia uarietatis adiutae membrorum incisorumque iunctura non ea modo est  obseruanda quae uerborum quamquam et in his extrema ac prima coeunt sed plurimum refert compositionis quae quibus anteponas nam et uomens frustis esculentis gremium suum et totum tribunal impleuit  et contra nam frequentius utar isdem diuersarum quoque rerum exemplis quo sint magis familiaria saxa atque solitudines uoci respondent bestiae saepe inmanes cantu flectuntur atque consistunt magis insurgebat si uerteretur nam plus est saxa quam bestias commoueri uicit tamen compositionis decor sed transeamus ad numeros omnis structura ac dimensio et copulatio uocum constat aut numeris numeros ruqmous accipi uolo aut metrois id est dimensione quadam quod etiam si constat utrumque pedibus habet tamen non simplicem differentiam nam primum numeri spatio temporum constant metra etiam ordine ideoque alterum esse quantitatis uidetur alterum qualitatis rhythmos est aut par ut dactylicus una enim syllaba par est breuibus est quidem uis eadem et aliis pedibus sed nomen illud tenet longam esse duorum temporum breuem unius etiam pueri sciunt aut sescuplex ut paeanicus is est ex longa et tribus breuibus aut ex tribus breuibus et longa uel alio quoque modo ut tempora tria ad duo relata sescuplum faciant aut duplex ut iambos nam est ex breui et longa quique est ei contrarius sunt hi et metrici pedes sed hoc interest quod rhythmo indifferens dactylicusne ille priores habeat breues an sequentes tempus enim solum  metitur ut a sublatione ad positionem idem spatii sit proinde alia ad dimensio uersuum pro dactylico poni non poterit anapaestos aut spondius nec paean eadem ratione breuibus incipiet ac desinet neque solum alium pro alio pedem metrorum ratio non recipit sed ne dactylum quidem aut forte spondium alterum pro altero itaque si quinque continuos dactylos ut sunt in illo panditur interea domus omnipotentis olympi confundas solueris uersum sunt et illa discrimina quod rhythmis libera spatia metris finita sunt et his certae clausulae illi quo modo coeperant currunt usque ad metabolen id est transitum ad aliud rhythmi genus et quod metrum in uerbis modo rhythmos etiam in corporis motu est inania quoque tempora rhythmi facilius accipient quamquam haec et in metris accidunt maior tamen illic licentia est ubi tempora etiam animo metiuntur et pedum et digitorum ictu interualla signant quibusdam notis atque aestimant quot breues illud spatium habeat inde tetrasemoe pentasemoe deinceps longiores sunt percussiones nam semion tempus est unum in compositione orationis certior et magis omnibus aperta seruari debet dimensio est igitur in pedibus et metricis quidem pedibus qui adeo reperiuntur in oratione ut in ea frequenter non sentientibus nobis omnium generum excidant uersus et contra nihil quod est prorsa scriptum non  redigi possit in quaedam uersiculorum genera uel in membra si in tam molestos incidimus grammaticos quam fuerunt qui lyricorum quorundam carmina in uarias mensuras coegerunt at cicero frequentissime dicit totum hoc constare numeris ideoque reprehenditur a quibusdam tamquam orationem ad rhythmos alliget nam sunt numeri rhythmoe ut et ipse constituit et secuti eum uergilius cum dicit numeros memini si uerba tenerem et horatius numerisque fertur  lege solutis inuadunt ergo hanc inter ceteras uocem neque enim demosthenis fulmina tantopere uibratura dicit nisi numeris contorta ferrentur in quo si hoc sentit rhythmis contorta dissentio nam rhythmi ut dixi neque finem habent certum nec ullam in contextu uarietatem sed qua coeperunt sublatione ac positione ad finem usque decurrunt oratio non descendet ad crepitum digitorum idque cicero optime uidet ac testatur frequenter se quod numerosum sit quaerere ut magis non arrhythmum quod esset inscitum atque agreste quam enrhythmum quod poeticum est esse compositionem uelit sicut etiam quos palaestritas esse nolumus tamen esse nolumus eos qui dicuntur apalaestroe uerum ea quae efficitur e pedibus apta conclusio nomen aliquod desiderat quid sit igitur potius quam numerus sed oratorius numerus ut enthymema rhetoricus syllogismus ego certe ne in calumniam cadam qua ne m quidem tullius caruit  posco hoc mihi ut cum pro composito dixero numerum et ubicumque iam dixi oratorium dicere intellegar conlocatio autem uerba iam probata et electa et uelut adsignata sibi debet conectere nam uel dure inter se commissa potiora sunt inutilibus tamen et eligere quaedam dum ex iis quae idem significent atque idem ualeant permiserim et adicere dum non otiosa et detrahere dum non necessaria et figuris mutare et casus atque numeros quorum uarietas frequenter gratia compositionis adscita etiam suo nomine solet esse iucunda etiam ubi aliud ratio aliud consuetudo poscet utrum uolet sumat compositio uitauisse uel uitasse deprehendere uel deprendere coitus etiam syllabarum non negabo et quidquid sententiis aut elocutioni non nocebit praecipuum tamen in hoc opus est scire quod quoque loco uerborum maxime quadret atque is optime componet qui hoc non solum componendi gratia facit ratio uero pedum in oratione est multo quam in uersu difficilior primum quod uersus paucis continetur oratio longiores habet saepe circumitus deinde quod uersus semper similis sibi est et una ratione decurrit orationis compositio nisi uaria est et offendit similitudine et in adfectatione deprenditur et in omni quidem corpore totoque ut ita dixerim tractu numerus insertus est neque enim loqui possum nisi e syllabis breuibus ac longis ex quibus pedes fiunt magis tamen et desideratur in clausulis et apparet primum quia sensus omnis habet suum finem poscitque naturale interuallum quo a sequentis initio diuidatur deinde quod aures continuam uocem secutae ductaeque uelut  prono decurrentis orationis flumine tum magis iudicant cum ille impetus stetit et intuendi tempus dedit non igitur durum sit neque abruptum quo animi uelut respirant ac reficiuntur haec est sedes orationis hoc auditor expectat hic laus omnis declamat proximam clausulis diligentiam postulant initia nam et in haec intentus auditor est sed eorum facilior ratio est non enim cohaerent aliis nec praecedentibus seruiunt exordium sumunt cum ea quamlibet sit enim composita ipsa gratiam perdet si ad eam rupta uia uenerimus namque eo fit ut cum demosthenis seuera uideatur compositio tois qeois euxomai pasi kai pasais et illa quae ab uno quod sciam bruto minus probatur ceteris placet kan mhpw ballh mhde toceuh ciceronem carpant in his familiaris coeperat esse balneatori et non nimis dura archipiratae nam balneatori et archipiratae idem finis est qui pasi kai pasais et qui mhde toceuh sed priora sunt seueriora est in eo quoque nonnihil quod hic singulis uerbis bini pedes continentur quod etiam in carminibus est praemolle nec solum ubi quinae ut in his syllabae nectuntur fortissima tyndaridarum sed etiam quaternae cum uersus  cluditur appennino et armamentis et orione quare hic quoque uitandum est ne plurium syllabarum his uerbis utamur in fine mediis quoque non ea modo cura sit ut inter se cohaereant sed ne pigra ne longa sint ne quod nunc maxime uitium est breuium contextu resultent ac sonum reddant paene puerilium crepitaculorum nam ut initia clausulaeque plurimum momenti habent quotiens incipit sensus aut desinit sic in mediis quoque sunt quidam conatus iique leuiter insistunt ut currentium pes etiam si non moratur tamen uestigium facit itaque non modo membra atque                                                         incisa bene incipere atque cludi decet sed etiam in iis quae non dubie contexta sunt nec respiratione utuntur sunt illi uel occulti gradus quis enim dubitet unum sensum in hoc et unum spiritum esse animaduerti iudices omnem accusatoris orationem in duas diuisam esse partis tamen et duo prima uerba et tria proxima et deinceps duo rursus ac tria suos quasi numeros habent spiritum sustinemus sic aput rimas aestimantur hae particulae prout sunt graues acres lentae celeres remissae exultantes proinde id quod ex illis conficitur aut seuerum aut luxuriosum aut quadratum aut solutum erit quaedam etiam clausulae sunt claudae atque pendentes si relinquantur sed sequentibus suscipi ac sustineri solent eoque facto uitium quod erat in fine continuatio emendat non uult populus romanus obsoletis  criminibus accusari uerrem durum si desinas sed cum est continuatum his quae secuntur quamquam natura ipsa diuisa sunt noua postulat inaudita desiderat saluus est cursus ut adeas tantum dabis male cluderet nam et trimetri uersus pars ultima est excipit ut tibi cibum uestitumque intro ferre liceat tantum praeceps adhuc firmatur ac sustinetur ultimo nemo recusabat uersum in oratione fieri multo foedissimum est totum sed etiam in parte deforme utique si pars posterior in clausula deprehendatur aut rursus prior in ingressu nam quod est contra saepe etiam decet quia et cludit interim optime prima pars uersus dum intra paucas syllabas praecipue senari atque octonari in africa fuisse initium senari est primum pro q ligario caput cludit esse uideatur iam nimis frequens octonarium inchoat talia sunt demosthenis pasi kai pasais pasin umin et totum paene principium et ultima uersuum initio conueniunt orationis etsi uereor iudices et animaduerti iudices sed initia initiis non conuenient ut t liuius hexametri exordio coepit facturusne operae pretium sim nam ita editum est quod melius quam quo modo emendatur nec clausulae clausulis ut cicero quo me uertam nescio qui trimetri finis est  trimetrum et senarium promiscue dicere licet sex enim pedes tres percussiones habet peius cludit finis hexametri ut brutus in epistulis neque illi malunt habere tutores aut defensores quamquam sciunt placuisse catoni illi minus sunt notabiles quia hoc genus sermoni proximum est itaque et uersus hic fere excidunt quos brutus ipso componendi durius studio saepissime facit non raro asinius sed etiam cicero nonnumquam ut in principio statim orationis in l pisonem pro di inmortales qui hic inluxit dies non minore autem cura uitandum est quidquid est enruqmon quale apud sallustium falso queritur de natura sua quamuis enim uincta sit tamen soluta uideri debet oratio atqui plato diligentissimus compositionis in timaeo prima statim parte uitare ista non potuit nam et initium hexametri statim inuenias et anacreontion protinus colon efficies et si uelis trimetron et quod duobus pedibus et parte penqhmimeres a graecis dicitur et haec omnia in tribus uersibus et thucydidi uper hmisu kares efanhsan ex mollissimo rhythmorum genere excidit sed quia omnem oratoriam compositionem pedibus constare dixi aliqua de his quoque quorum nomina quia uarie traduntur constituendum est quo quemque appellemus  equidem ciceronem sequar nam is eminentissimos graecorum est secutus excepto quod pes mihi tris syllabas non uidetur excedere quamquam ille paeane dochmioque quorum prior in quattuor secundus in quinque excurrit utatur nec tamen ipse dissimulat quibusdam numeros uideri non pedes neque inmerito quidquid est enim supra tris syllabas id est ex pluribus pedibus ergo cum constent quattuor pedes binis octo ternis spondion longis duabus pyrrhichium quem alii pariambum uocant breuibus iambum breui longaque huic contrarium e longa et breui choreum non ut alii trochaeum nominemus ex iis uero qui ternas syllabas habent dactylum longa duabusque breuibus huic temporibus parem sed retro actum appellari constat anapaeston media inter longas breuis faciet amphimacron sed frequentius eius nomen est creticus longa inter breuis amphibrachys  huic aduersus longis breuem praecedentibus palimbacchius erit tres breues trochaeum quem tribrachyn dici uolunt qui choreo trochaei nomen imponunt tres longae molosson efficient horum pedum nullus non in orationem uenit sed quo quique sunt temporibus pleniores longisque syllabis magis stabiles his grauiorem faciunt orationem breues celerem ac mobilem utrumque locis utile nam et illud ubi opus est uelocitate tardum et segne et hoc ubi pondus exigitur praeceps ac resultans merito damnetur sit in hoc quoque aliquid fortasse momenti quod et longis  longiores et breuibus sunt breuiores syllabae ut quamuis neque plus duobus temporibus neque uno minus habere uideantur ideoque in metris omnes breues omnesque longae inter se ipsae sint pares lateat tamen nescio quid quod supersit aut desit nam uersuum propria condicio est ideoque in his quaedam etiam communes ueritas uero qui patitur aeque breuem esse uel longam uocalem cum est sola quam cum eam consonantes una pluresue praecedunt certe in dimensione pedum syllaba quae est breuis insequente alia uel breui quae tamen duas primas consonantes habeat fit longa ut agrestem tenui musam nam a breuis gres breuis faciet tamen longam a priorem dat igitur illi aliquid ex suo tempore quo modo nisi habet plus quam quae breuissima qualis ipsa esset detractis consonantibus nunc unum tempus accommodat priori et unum accipit a sequente ita duae natura breues positione sunt temporum quattuor miror autem in hac opinione doctissimos homines fuisse ut alios pedes ita eligerent aliosque damnarent quasi ullus esset quem non sit necesse in oratione deprendi licet igitur paeana sequatur ephorus inuentum a thrasymacho probatum ab aristotele dactylumque ut temperatos breuibus ac longis fugiat  trochaeum alterius tarditate nimia alterius celeritate damnata herous qui est idem dactylus aristoteli amplior iambus humilior uideatur trochaeum ut nimis currentem damnet eique cordacis nomen imponat eademque dicant theodectes ac theophrastus similia post eos  halicarnasseus dionysius inrumpent etiam ad inuitos nec semper illis heroo aut paeane suo quem quia uersum raro facit maxime laudant uti licebit ut sint tamen aliis alii crebriores non uerba facient quae neque augeri nec minui nec sicuti modulatione produci aut corripi possunt sed transmutatio et conlocatio plerique enim ex commissuris eorum uel diuisione fiunt pedes quo fit ut isdem uerbis alii atque alii uersus fiant ut memini quendam non ignobilem poetam talis exarasse astra tenet caelum mare classes area messem hic retrorsum fit sotadeus itemque sotadeus adiu retro trimetros caput exeruit mobile pinus repetita miscendi ergo sunt curandumque ut sint plures qui placent et circumfusi bonis deteriores lateant nec uero in litteris syllabisque natura mutatur sed refert quae cum quaque optime coeat plurimum igitur auctoritatis ut dixi et ponderis habent longae celeritatis breues quae si miscentur quibusdam longis currunt si continuantur exultant acres quae ex breuibus ad longas insurgunt leuiores quae a longis in breues descendunt optime incipitur a longis recte aliquando a breuibus ut nouum crimen leuius a duabus ut animaduerti iudices sed hoc pro cluentio recte quia initium eius partitionis simile est quae celeritate gaudet  clausula quoque e longis firmissima est sed uenit et in breues quamuis habeatur indifferens ultima neque enim ego ignoro in fine pro longa accipi breuem quia uidetur aliquid uacantis temporis ex eo quod insequitur accedere aures tamen consulens meas intellego multum referre uerene longa sit quae cludit an pro longa neque enim tam plenum est                                    dicere incipientem timere quam illud ausus est confiteri atqui si nihil refert breuis an longa sit ultima idem pes erit uerum nescio quo modo sedebit hoc illud subsistet quo moti quidam longae ultimae tria tempora dederunt ut illud tempus quod breuis ex loco accipit huic quoque accederet nec solum refert quis cludat pes sed cludentem quis antecedat retrorsum autem neque plus tribus iique si non ternas syllabas habebunt repetendi erunt absit tam poetica obseruatio neque minus duobus alioqui pes erit non numerus potest tamen uel unus esse dichoreus si unus est qui constat e duobus choreis itemque paean qui est ex choreo et pyrrhichio quem aptum initiis putant uel contra qui est ex tribus breuibus et longa cui clausulam adsignant de quibus fere duobus scriptores huius artis locuntur alii omnes ut quocumque sint quoque temporum quod ad rationem pertineat paeanas appellant est et dochmius qui fit ex bacchio et iambo uel iambo et cretico stabilis in clausulis et seuerus spondius quoque quo plurimum est demosthenes usus non eodem modo semper prae se  habet optime praecedet eum creticus ut in hoc de qua ego nihil dicam nisi depellendi criminis causa non nihil est quod supra dixi multum referre unone uerbo sint duo pedes comprehensi an uterque liber sic enim fit forte criminis causa molle archipiratae mollius si tribrachys praecedat facilitates temeritates est enim quoddam ipsa diuisione uerborum latens tempus ut in pentametri medio spondio qui nisi alterius uerbi fine alterius initio constat uersum non efficit potest etiam si minus bene praeponi anapaestos muliere non solum nobili uerum etiam nota cum anapaestos et creticus iambus quoque qui est utroque syllaba minor praecedet enim tres longas breuis sed et spondius iambo recte praeponitur isdem in armis fui cum spondius et bacchius sic enim fiet ultimus dochmius in armis fui ex iis quae supra probaui apparet molosson quoque clausulae conuenire dum habeat ex quocumque pede ante se breuem illud scimus ubicumque sunt esse pro nobis minus grauis erit spondius praecedentibus et pyrrhichio ut iudicii iuniani et adhuc peius priore paeane ut brute dubitaui nisi potius hos esse uolumus dactylum et bacchium duo spondii non fere se iungi patiuntur quae in uersu quoque notabilis clausula est ni cum id fieri potest ex tribus quasi membris cur de perfugis nostris copias comparat is contra nosuna syllaba duabus una ne dactylus quidem spondio bene praeponitur quia finem uersus damnamus in fine  orationis bacchius et cludit et sibi iungitur uenenum timeres uel choreum et spondium ante se amat ut uenenum timeres contrarius quoque qui est cludet nisi si ultimam syllabam longam esse uolumus optimeque habebit ante se molosson ciuis romanus sum aut bacchium quod hic potest nos possemus sed uerius erit cludere choreum praecedente spondio nam hic potius est numerus nos possemus et romanus sum cludet et dichoreus id est idem pes sibi ipse iungetur quo asiani sunt usi plurimum cuius exemplum cicero ponit patris dictum sapiens temeritas fili comprobauit accipiet ante se choreus et pyrrhichium omnis prope ciues uirtute gloria dignitate superabat cludet et dactylus nisi eum obseruatio ultimae creticum facit muliercula nixus in litore habebit ante se bene creticum et iambum spondium male peius choreum cludit amphibrachys q ligarium in africa fuisse si non eum malumus esse bacchium non optimus est trochaeus si ulla est ultima breuis quod certe sit necesse est alioqui quo modo cludet qui placet plerisque dichoreus illa obseruatione ex trochaeo fit anapaestos idem trochaeus praecedente longa fit paean quale est si potero et dixit hoc cicero obstat inuidia sed hunc initiis dederunt cludet et pyrrhichius choreo praecedente nam sic paean est sed omnes hi qui in breues excidunt minus erunt stabiles nec alibi fere satis apti quam ubi cursus orationis exigitur et clausulis non intersistitur creticus et initiis optimus quod precatus a dis inmortalibus sum et clausulis in conspectu populi romani uomere postridie apparet uero quam bene  eum praecedant uel anapaestos uel ille qui uidetur fini aptior paean sed et se ipse sequitur seruare quam plurimos sic melius quam choreo praecedente quis non turpe duceret si ultima breuis pro longa sit sed fingamus sic non turpe duceres sed hic est illud inane quod dixi paulum enim morae damus inter ultimum atque proximum uerbum et turpe illud interuallo quodam producimus alioqui sit exultantissimum et trimetri finis quis non turpe duceret sicut illud ore excipere liceret si iungas lasciui carminis est sed interpunctis quibusdam et tribus quasi initiis fit plenum auctoritatis nec ego cum praecedentis pedes posui legem dedi ne alii essent sed quid fere accideret quid in praesentia uideretur optimum ostendi qui non optime est sibi iunctus anapaestos ut qui sit pentametri finis uel rhythmos qui nomen ab eo traxit nam ubi libido dominatur innocentiae leue praesidium est nam synaliphe facit ut duae ultimae syllabae pro una sonent melior fiet praecedente spondio uel bacchio ut si idem mutes leue innocentiae praesidium est non me capit ut a magnis uiris dissentiam paean qui est ex tribus breuibus et longa nam est et ipse una plus breui anapaestos facilitas et agilitas qui quid ita placuerit his non uideo nisi quod illum fere probauerunt quibus loquendi magis quam orandi studium fuit nam et ante se breuibus gaudet pyrrhichio uel choreo mea facilitas nostra facilitas ac praecedente spondio tamen plane finis est trimetri cum sit per se quoque ei contrarius principiis merito laudatur nam et primam stabilem et tres celeres habet tamen hoc quoque meliores alios puto  totus uero hic locus non ideo tractatur a nobis ut oratio quae ferri debet ac fluere dimetiendis pedibus ac perpendendis syllabis consenescat nam id cum miseri tum in minimis occupati est neque enim qui se totum in hac cura consumpserit potioribus uacabit si quidem relicto rerum pondere ac nitore contempto tesserulas ut ait lucilius struet et uermiculate inter se lexis committet nonne ergo refrigeretur sic calor et impetus pereat ut equorum cursum delicati minutis passibus frangunt quasi uero fecerint  sint in compositione deprensi sicut poema nemo dubitauerit spiritu quodam initio fusum et aurium mensura et similiter decurrentium spatiorum obseruatione esse generatum mox in eo repertos pedes satis igitur in hoc nos componet multa scribendi exercitatio ut ex tempore etiam similia fundamus neque uero tam sunt intuendi pedes quam uniuersa comprensio ut uersum facientes totum illum decursum non sex uel quinque partes ex quibus constat uersus aspiciunt ante enim carmen ortum est quam obseruatio carminis ideoque illud fauni uatesque canebant ergo quem in poemate locum habet uersificatio eum in oratione compositio optime autem de illa iudicant aures quae plena sentiunt et parum expleta desiderant et fragosis offenduntur leuibus mulcentur et contortis excitantur et stabilia probant clauda deprendunt redundantia ac nimia fastidiunt ideoque docti rationem componendi intellegunt etiam indocti uoluptatem quaedam uero tradi arte non possunt mutandus est casus si durius is quo coeperamus feratur num in quem transeamus ex quo praecipi potest figura laboranti  compositioni uariata saepe succurrit quae cum orationis tum etiam sententiae num praescriptum eius rei ullum est occasionibus utendum et cum re praesenti deliberandum est iam uero spatia ipsa quae in hac quidem parte plurimum ualent quod possunt nisi aurium habere iudicium cur alia paucioribus uerbis satis plena uel nimium alia pluribus breuia et abscisa sint cur in circumductionibus etiam cum sensus finitus est aliquid tamen loci uacare uideatur                                  neminem uestrum ignorare arbitror iudices hunc per hosce dies sermonem uulgi atque hanc opinionem populi romani fuisse cur hosce potius quam hos neque enim erat asperum rationem fortasse non reddam sentiam esse melius cur non satis sit sermonem uulgi fuisse compositio enim patiebatur ignorabo sed ut audio hoc animus accipit plenum sine hac geminatione non esse ad sensus igitur referenda sunt nequis satis forte quid seuerum quid iucundum sit intellegent facient quidem natura duce melius quam arte sed naturae ipsi ars inerit illud prorsus oratoris scire ubi quoque genere compositionis sit utendum ea duplex obseruatio est altera quae ad pedes refertur altera quae ad comprensiones quae efficiuntur e pedibus ac de his prius diximus igitur esse incisa membra circumitus incisum quantum mea fert opinio erit sensus non expleto numero conclusus plerisque pars membri tale est enim quo cicero utitur domus tibi deerat at habebas pecunia superabat at egebas fiunt autem etiam singulis uerbis incisa diximus testes dare uolumus  incisum est diximus membrum autem est sensus numeris conclusus sed a toto corpore abruptus et per se nihil efficiens o callidos homines perfectum est sed remotum a ceteris uim non habet ut per se manus et pes et caput o rem excogitatam quando ergo incipit corpus esse cum uenit extrema conclusio quem quasi nostrum fefellit id uos ita esse facturos quam cicero breuissimam putat itaque fere incisa et in membra mutila sunt et conclusionem utique desiderant perihodo plurima nomina dat cicero ambitum circumitum comprensionem continuationem circumscriptionem genera eius duo sunt alterum simplex cum sensus unus longiore ambitu circumducitur alterum quod constat membris et incisis quod plures sensus habet aderat ianitor carceris et carnifex praetoris reliqua habet perihodos membra minime duo medius numerus uidetur quattuor sed recipit frequenter et plura modus eius a cicerone aut quattuor senariis uersibus aut ipsius spiritus modo terminatur praestare debet ut sensum concludat sit aperta ut intellegi possit non inmodica ut memoria contineri membrum longius iusto tardum breuius instabile est ubicumque acriter erit et instanter et pugnaciter dicendum membratim caesimque dicemus nam hoc in oratione plurimum ualet adeoque rebus accommodanda compositio ut asperis asperos etiam numeros adhiberi oporteat et cum dicente aeque audientem inhorrescere membratim plerumque narrabimus aut ipsas perihodos maioribus interuallis et uelut laxioribus nodis resoluemus exceptis quae non  docendi gratia sed ornandi narrantur ut in uerrem proserpinae raptus hic enim lenis et fluens contextus decet perihodos apta prohoemiis maiorum causarum ubi sollicitudine commendatione miseratione res eget item communibus locis et in omni amplificatione sed poscitur tum austera si accuses tum fusa si laudes multum et in epilogis pollet totum autem hoc adhibendum est quod sit amplius compositionis genus cum iudex non solum rem tenet sed etiam captus est oratione et se credit actori et uoluptate iam ducitur historia non tam finitos numeros quam orbem quendam contextumque desiderat namque omnia eius membra conexa sunt et quoniam lubrica est ac fluit ut homines qui manibus inuicem adprehensis gradum firmant continent et continentur demonstratiuum genus omne fusiores habet liberioresque numeros iudiciale et contionale ut materia uarium est sic etiam ipsa conlocatione uerborum ubi iam nobis pars ex duabus quas modo fecimus secunda tractanda est nam quis dubitat alia lenius alia concitatius alia sublimius alia pugnacius alia ornatius alia gracilius esse dicenda grauibus sublimibus ornatis longas magis syllabas conuenire ita ut lenia spatium sublimia et ornata claritatem quoque uocalium poscant his contraria magis gaudere breuibus argumenta partitiones iocos et quidquid est sermoni magis simile itaque componemus prohoemium uarie atque ut sensus eius postulabit neque enim accesserim celso qui unam quandam huic parti formam dedit et optimam compositionem esse prohoemii ut est apud asinium  dixit si caesar ex omnibus mortalibus qui sunt ac fuerunt posset huic causae disceptator legi non quisquam te potius optandus nobis fuit non quia negem hoc aut bene esse compositum sed quia legem hanc esse componendi in omnibus principiis recusem nam iudicis animus uarie praeparatur tum miserabiles esse uolumus tum modesti tum acres tum graues tum blandi tum flectere tum ad diligentiam hortari haec ut sunt diuersa natura ita dissimilem componendi quoque rationem desiderant an similibus cicero usus est numeris in exordio pro milone pro cluentio pro ligario narratio fere tardiores atque ut sic dixerim modestiores desiderat pedes ex omnibus maxime mixtos nam et uerbis ut saepius pressa est ita interim insurgit sed docere et infigere animis res semper cupit quod minime festinantium opus est ac mihi uideatur tota narratio constare longioribus membris breuioribus perihodis argumenta acria et citata pedibus quoque ad hanc naturam commodatis utentur non dum ita ut trochaeis quae celeria quidem sed sine uiribus sunt uerum iis qui sunt breuibus longisque mixti non tamen plures longas quam breuis habent iam illa sublimia spatiosas clarasque uoces habent amant amplitudinem dactyli quoque ac paeanis etiam si maiore ex parte syllabis breuibus temporibus tamen satis pleni aspera contra iambis maxime concitantur non solum quod sunt e duabus modo syllabis eoque frequentiorem quasi pulsum habent quae res lenitati contraria est sed etiam quod omnibus pedibus insurgunt et a breuibus in longas nituntur  et crescunt ideoque meliores choreis qui ab longis in breues cadunt summissa qualia in epilogis sunt lentas et ipsa sed minus exclamantis exigunt uult esse celsus aliquam et superiorem compositionem quam equidem si scirem non docerem sed sit necesse est tarda et supina uerum nisi ex uerbis atque sententiis per se si id quaeritur satis odiosa esse non poterit denique ut semel finiam sic fere componendum quo modo pronuntiandum erit an non in prohoemiis plerumque summissi nisi cum in accusatione concitandus est iudex aut aliqua indignatione complendus in narratione pleni atque expressi in argumentis citati atque ipso etiam motu celeres sumus ut in locis ac descriptionibus fusi ac fluentes in epilogis plerumque deiecti et infracti atqui corporis quoque motus sua quaedam habet tempora et ad signandos pedes non minus saltationi quam modulationibus adhibetur musica ratio numerorum quid non uox et gestus accommodatur naturae ipsarum de quibus dicimus rerum quo minus id mirere in pedibus orationis cum debeant sublimia ingredi lenia duci acria currere delicata fluere itaque tragoediae ubi recesset adfectatus etiam tumor rerum et spondiis atque iambis maxime continetur en impero argis sceptra mihi liquit pelops  at ille comicus aeque senarius quem trochaicum uocant pluribus choreis qui trochaei ab aliis dicuntur pyrrhichiisque decurrit sed quantum accipit celeritatis tantum grauitatis amittit quid igitur faciam non eam ne nunc quidem aspera uero et maledica ut dixi etiam in carmine iambis grassantur quis hoc potest uidere quis potest pati nisi inpudicus et uorax et aleo in uniuersum autem si sit necesse duram potius atque asperam compositionem malim esse quam effeminatam et eneruem qualis apud multos et cotidie magis lasciuissimis syntonorum modis saltat ac ne tam bona quidem ulla erit ut debeat esse continua et in eosdem semper pedes ire nam et uersificandi genus est unam legem omnibus sermonibus dare et id cum manifestae adfectationis est cuius rei maxime cauenda suspicio est tum etiam taedium ex similitudine ac satietatem creat quoque est dulcius magis perdit atque et fidem et adfectus motusque omnis qui est in hac      cura deprensus nec potest ei credere aut propter eum dolere et irasci iudex cui putat hoc uacare ideoque interim quaedam quasi soluenda de industria sunt et quidem illa maximi laboris ne laborata uideantur sed neque longioribus quam oportet hyperbatis compositioni seruiamus ne quae eius rei gratia fecerimus propter eam fecisse uideamur et certe  nullum aptum atque idoneum uerbum permutemus gratia leuitatis neque enim ullum erit tam difficile quod non commode inseri possit nisi quod in euitandis eius modi uerbis non decorem compositionis quaerimus sed facilitatem non tamen mirabor latinos magis indulsisse compositioni quam atticos quo minus in uerbis habeant uenustatis et gratiae nec uitium duxerim si cicero a demosthene paulum in hac parte desciuit sed quae sit differentia nostri graecique sermonis explicabit summus liber compositio nam finem imponere egresso destinatum modum uolumini festino debet esse honesta iucunda uaria eius tres partes ordo coniunctio numerus ratio in adiectione detractione mutatione usus pro natura rerum quas dicimus cura ita magna ut sentiendi atque eloquendi prior sit dissimulatio curae praecipua ut numeri sponte fluxisse arcessisse non arcessiti et coacti esse uideantur  liber decimus sed haec eloquendi praecepta sicut cogitationi sunt necessaria ita non satis ad uim dicendi ualent nisi illis firma quaedam facilitas quae apud graecos hexis nominatur accesserit ad quam scribendo plus an legendo an dicendo conferatur solere quaeri scio quod esset diligentius nobis examinandum citra si qualibet earum rerum possemus una esse contenti uerum ita sunt inter se conexa et indiscreta omnia ut si quid ex his defuerit frustra sit in ceteris laboratum nam neque solida atque robusta fuerit umquam eloquentia nisi multo stilo uires acceperit et citra lectionis exemplum labor ille carens rectore fluitabit et qui sciet quae quoque sint modo dicenda nisi tamen in procinctu paratamque ad omnis casus habuerit eloquentiam uelut clausis thesauris incubabit non autem ut quidquid praecipue necessarium est sic ad efficiendum oratorem maximi protinus erit momenti nam certe cum sit in eloquendo positum oratoris officium dicere ante omnia est atque hinc initium eius artis fuisse manifestum est proximam deinde imitationem nouissimam scribendi quoque diligentiam sed ut perueniri ad summa nisi ex principiis non potest ita procedente iam opere iam minima incipiunt esse quae prima sunt uerum nos non quomodo sit instituendus orator  hoc loco dicimus nam id quidem aut satis aut certe uti potuimus dictum est sed athleta qui omnis iam perdidicerit a praeceptore numeros quo genere exercitationis ad certamina praeparandus sit igitur eum qui res inuenire et disponere sciet uerba quoque et eligendi et conlocandi rationem perceperit instruamus qua in oratione quod didicerit facere quam optime quam facillime possit num ergo dubium est quin ei uelut opes sint quaedam parandae quibus uti ubicumque desideratum erit possit eae constant copia rerum ac uerborum sed res propriae sunt cuiusque causae aut paucis communes uerba in uniuersas paranda quae si in rebus singulis essent singula minorem curam postularent nam cuncta sese cum ipsis protinus rebus offerrent sed cum sint aliis alia aut magis propria aut magis ornata aut plus efficientia aut melius sonantia debent esse non solum nota omnia sed in promptu atque id ut ita dicam in conspectu ut cum se iudicio dicentis ostenderint facilis ex his optimorum sit electio et quae idem significarent scio solitos ediscere quo facilius et occurreret unum ex pluribus et cum essent usi aliquo si breue intra spatium rursus desideraretur effugiendae repetitionis gratia sumerent aliud quo idem intellegi posset quod cum est puerile et cuiusdam infelicis operae tum etiam utile parum turbam enim tantum modo congregat ex qua sine discrimine occupet proximum quodque  nobis autem copia cum iudicio paranda est uim orandi non circulatoriam uolubilitatem spectantibus id autem consequimur optima legendo atque audiendo non enim solum nomina ipsa rerum cognoscemus hac cura sed quod quoque loco sit aptissimum omnibus enim fere uerbis praeter pauca quae sunt parum uerecunda in oratione locus est nam scriptores quidem iamborum ueterisque comoediae etiam in illis saepe laudantur sed nobis nostrum opus intueri sat est omnia uerba exceptis de quibus dixi sunt alicubi optima nam et humilibus interim et uulgaribus est opus et quae nitidiore in parte uidentur sordida ubi res poscit proprie dicuntur haec ut sciamus atque eorum non significationem modo sed formas etiam mensurasque norimus ut ubicumque erunt posita conueniant nisi multa lectione atque auditione adsequi nullo modo possumus cum omnem sermonem auribus primum accipiamus propter quod infantes a mutis nutricibus iussu regum in solitudine educati etiam si uerba quaedam emisisse traduntur tamen loquendi facultate caruerunt sunt autem alia huius naturae ut idem pluribus uocibus declarent ita ut nihil significationis quo potius utaris intersit ut ensis et gladius alia etiam si propria rerum aliquarum sint nomina tropicos quare tamen ad eundem intellectum feruntur ut ferrum et mucro nam per abusionem sicarios etiam omnis uocamus qui caedem telo quocumque commiserunt alia circumitu  uerborum plurium ostendimus quale est et pressi copia lactis plurima uero mutatione figurarum scio non ignoro et non me fugit et non me praeterit et quis nescit et nemini dubium est sed etiam ex proximo mutuari licet nam et intellego et sentio et uideo saepe idem ualent quod scio quorum nobis ubertatem ac diuitias dabit lectio ut non solum quo modo occurrent sed etiam quo modo oportet utamur non semper enim haec inter se idem faciunt nec sicut de intellectu animi recte dixerim uideo ita de uisu oculorum intellego nec ut mucro gladium sic mucronem gladius ostendit sed ut copia uerborum sic paratur ita non uerborum tantum gratia legendum uel audiendum est nam omnium quaecumque docemus hinc sunt exempla potentiora etiam ipsis quae traduntur artibus cum eo qui discit perductus est ut intellegere ea sine demonstrante et sequi iam suis uiribus possit quia quae doctor praecepit orator ostendit alia uero audientis alia legentis magis adiuuant excitat qui dicit spiritu ipso nec imagine ambitu rerum sed rebus incendit uiuunt omnia enim et mouentur excipimusque noua illa uelut nascentia cum fauore ac sollicitudine nec fortuna modo iudicii sed etiam ipsorum qui orant periculo adficimur praeter haec uox actio decora commodata ut quis quisque locus postulabit pronuntiandi uel potentissima in dicendo ratio et ut semel dicam pariter omnia docent in lectione certius iudicium quod audienti frequenter aut  suus cuique fauor aut ille laudantium clamor extorquet pudet enim dissentire et uelut tacita quadam uerecundia inhibemur plus nobis credere cum interim et uitiosa pluribus placent et a conrogatis laudantur etiam quae non placent sed e contrario quoque accidit ut optime dictis gratiam praua iudicia non referant lectio libera est nec ut actionis impetus transcurrit sed repetere saepius licet siue dubites siue memoriae penitus adfigere uelis repetamus autem et tractemus et ut cibos mansos ac prope liquefactos demittimus quo facilius digerantur ita lectio non cruda sed multa iteratione mollita et uelut ut confecta memoriae imitationique tradatur ac diu non nisi optimus quisque et qui credentem sibi minime fallat legendus est sed diligenter ac paene ad scribendi sollicitudinem nec per partes modo scrutanda omnia sed perlectus liber utique ex integro resumendus praecipueque oratio cuius uirtutes frequenter ex industria quoque occultantur saepe enim praeparat dissimulat insidiatur orator eaque in prima parte actionis dicit quae sunt                                          in summa profutura itaque suo loco minus placent adhuc nobis quare dicta sint ignorantibus ideoque erunt cognitis omnibus repetenda illud uero utilissimum nosse eas causas quarum orationes in manus sumpserimus et quotiens continget utrimque habitas legere actiones ut demosthenis et aeschinis inter se contrarias et serui sulpici atque messalae quorum alter pro aufidia contra dixit alter et pollionis et cassi reo asprenate aliasque plurimas quin etiam si minus  pares uidebuntur aliquae tamen ad cognoscendam litium quaestionem recte requirentur ut contra ciceronis orationes tuberonis in ligarium et hortensi pro uerre quin etiam easdem causas ut quisque egerit utile erit scire nam de domo ciceronis dixit calidius et pro milone orationem brutus exercitationis gratia scripsit etiam si egisse eum cornelius celsus falso existimat et pollio et messala defenderunt eosdem et nobis pueris insignes pro uoluseno catulo domiti afri crispi passieni decimi laeli orationes ferebantur neque id statim legenti persuasum sit omnia quae summi auctores dixerint utique esse perfecta nam et labuntur aliquando et oneri cedunt et indulgent ingeniorum suorum uoluptati nec semper intendunt animum nonnumquam fatigantur cum ciceroni dormitare interim demosthenes horatio uero etiam homerus ipse uideatur summi enim sunt homines tamen acciditque iis qui quidquid apud illos reppererunt dicendi legem putant ut deteriora imitentur id enim est facilius ac se abunde similes putent si uitia magnorum consequantur modesto tamen et circumspecto iudicio de tantis uiris pronuntiandum est ne quod plerisque accidit damnent quae non intellegunt ac si necesse est in alteram errare partem omnia eorum legentibus placere quam multa displicere maluerim plurimum dicit oratori conferre theophrastus lectionem poetarum multique eius iudicium secuntur neque inmerito  namque ab his in rebus spiritus et in uerbis sublimitas et in adfectibus motus omnis et in personis decor petitur praecipueque uelut attrita cotidiano actu forensi ingenia optime rerum talium libertate reparantur ideoque in hac lectione cicero requiescendum putat meminerimus tamen non per omnia poetas esse oratori sequendos nec libertate uerborum nec licentia figurarum genus ostentationi comparatum et praeter id quod solam petit uoluptatem eamque etiam fingendo non falsa modo sed etiam quaedam incredibilia sectatur patrocinio quoque aliquo iuuari quod alligata ad certam pedum necessitatem non semper uti propriis possit sed depulsa recta uia necessario ad eloquendi quaedam deuerticula confugiat nec mutare que modo uerba sed extendere corripere conuertere diuidere cogatur nos uero armatos stare in acie et summis de rebus decernere et ad uictoriam niti neque ego arma squalere situ ac robigine uelim sed fulgorem in iis esse qui terreat qualis est ferri quo mens simul uisusque praestringitur non qualis auri argentique inbellis et potius habenti periculosus historia quoque alere oratorem quodam uberi iucundoque suco potest uerum et ipsa sic est legenda ut sciamus plerasque eius uirtutes oratori esse uitandas est enim proxima poetis et quodam modo carmen solutum est et scribitur ad narrandum non ad probandum totumque opus non ad actum rei pugnamque praesentem sed ad memoriam posteritatis et ingenii famam componitur ideoque et uerbis remotioribus et liberioribus figuris narrandi taedium euitat itaque ut dixi neque illa sallustiana breuitas qua nihil  apud aures uacuas atque eruditas potest esse perfectius apud occupatum uariis cogitationibus iudicem et saepius ineruditum captanda nobis est neque illa liui lactea ubertas satis docebit eum qui non speciem expositionis sed fidem quaerit adde quod m tullius ne thucydiden quidem aut xenophontem utiles oratori putat quamquam illum bellicum canere huius ore musas esse locutas existimet licet tamen nobis in digressionibus uti uel historico nonnumquam nitore dum in iis de quibus erit quaestio meminerimus non athletarum toris sed militum lacertis opus esse nec uersicolorem illam qua demetrius phalereus dicebatur uti uestem bene ad forensem puluerem facere est et alius ex historiis usus et is quidem maximus sed non ad praesentem pertinens locum ex cognitione rerum exemplorumque quibus in primis instructus esse debet orator nec omnia testimonia expectet a litigatore sed pleraque ex uetustate diligenter sibi cognita sumat hoc potentiora quod ea sola criminibus odii et gratia uacant a philosophorum uero lectione ut essent multa nobis petenda uitio factum est oratorum qui quidem illis optima sui operis parte cesserunt nam et de iustis honestis utilibus iisque quae sint istis contraria et de rebus diuinis maxime dicunt et argumentantur acriter et altercationibus atque interrogationibus oratorem futurum optime socratici praeparant sed his quoque adhibendum est simile iudicium ut etiam cum in rebus uersemur isdem non tamen  eandem esse condicionem sciamus litium ac disputationum fori et auditorii praeceptorum et periculorum credo exacturos plerosque cum tantum esse utilitatis in legendo iudicemus ut id quoque adiungamus operi qui sint legendi quae in auctore quoque praecipua uirtus sed persequi singulos infiniti fuerit operis quippe cum in bruto m tullius tot milibus uersuum de romanis tantum oratoribus loquatur et tamen de omnibus aetatis suae qui quidem tum uiuebant exceptis caesare atque marcello silentium egerit quis erit modus si et illos et qui postea fuerunt et graecos omnis et philosophos   fuit igitur breuitas illa tutissima quae est apud liuium in epistula ad filium scripta legendos demosthenen atque ciceronem tum ita ut quisque esset demostheni et ciceroni simillimus non est dissimulanda nostri quoque iudicii summa paucos enim uel potius uix ullum ex iis qui uetustatem pertulerunt existimo posse reperiri quin iudicium adhibentibus allaturus sit utilitatis aliquid cum se cicero ab illis quoque uetustissimis auctoribus ingeniosis quidem sed arte carentibus plurimum fateatur adiutum nec multo aliud de nouis sentio quotus enim quisque inueniri tam demens potest qui ne minima quidem alicuius certe fiducia partis memoriam posteritatis sperauerit qui si quis est intra primos statim uersus deprehendetur et citius nos dimittet quam ut eius nobis magno  temporis detrimento constet experimentum sed non quidquid ad aliquam partem scientiae pertinet protinus ad faciendam etiam phrasin de qua loquimur accommodatum uerum antequam de singulis loquar pauca in uniuersum de uarietate opinionum dicenda sunt nam quidam solos ueteres legendos putant neque in ullis aliis esse naturalem eloquentiam et robur uiris dignum arbitrantur alios recens haec lasciuia deliciaeque et omnia ad uoluptatem multitudinis imperitae composita delectant ipsorum etiam qui rectum dicendi genus sequi uolunt alii pressa demum et tenuia et quae minimum ab usu cotidiano recedant sana et uere attica putant quosdam elatior ingenii uis et magis concitata et plena spiritus capit sunt etiam lenis et nitidi et compositi generis non pauci amatores de qua differentia disseram diligentius cum de genere dicendi quaerendum erit interim summatim quid et a qua lectione petere possint qui confirmare facultatem dicendi uolent attingam paucos sunt enim eminentissimi excerpere in animo est facile est autem studiosis qui sint his simillimi iudicare ne quisquam queratur omissos forte aliquos quos ipse ualde probet fateor enim pluris legendos esse quam qui nominabuntur sed nunc genera ipsa lectionum quae praecipue conuenire intendentibus ut oratores fiant existimem persequor igitur ut aratus ab ioue incipiendum putat ita nos rite  coepturi ab homero uidemur hic enim quem ad modum ex oceano dicit ipse amnium fontiumque cursus initium capere omnibus eloquentiae partibus exemplum et ortum dedit hunc nemo in magnis rebus sublimitate in paruis               proprietate superauerit idem laetus ac pressus iucundus et grauis tum copia tum breuitate mirabilis nec poetica modo sed oratoria uirtute eminentissimus nam ut de laudibus exhortationibus consolationibus taceam nonne uel nonus liber quo missa ad achillem legatio continetur uel in primo inter duces illa contentio uel dictae in secundo sententiae omnis litium atque consiliorum explicant artes adfectus quidem uel illos mites uel hos concitatos nemo erit tam indoctus qui non in sua potestate hunc auctorem habuisse fateatur age uero non utriusque operis ingressu in paucissimis uersibus legem prohoemiorum non dico seruauit sed constituit nam et beniuolum auditorem inuocatione dearum quas praesidere uatibus creditum est et intentum proposita rerum magnitudine et docilem summa celeriter comprensa facit narrare uero quis breuius quam qui mortem nuntiat patrocli quis significantius potest quam qui curetum aetolorumque proelium exponit iam similitudines amplificationes exempla digressus signa rerum et argumenta ceteraque quae probandi ac refutandi sunt ita multa ut etiam qui de artibus scripserunt plurima earum rerum testimonia ab hoc poeta petant nam epilogus quidem quis umquam poterit illis priami rogantis achillem precibus  aequari quid in uerbis sententiis figuris dispositione totius operis nonne humani ingenii modum exceditut magni sit uiri uirtutes eius non aemulatione quod fieri non potest sed intellectu sequi uerum hic omnis sine dubio et in omni genere eloquentiae procul a se reliquit epicos tamen praecipue uidelicet quia durissima in materia simili comparatio est raro adsurgit hesiodus magnaque pars eius in nominibus est occupata tamen utiles circa praecepta sententiae leuitasque uerborum et compositionis probabilis daturque ei palma in illo medio genere dicendi contra in antimacho uis et grauitas et minime uulgare eloquendi genus habet laudem sed quamuis ei secundas fere grammaticorum consensus deferat et adfectibus et iucunditate et dispositione et omnino arte deficitur ut plane manifesto appareat quanto sit aliud proximum esse aliud secundum panyasin ex utroque mixtum putant in eloquendo neutrius aequare uirtutes alterum tamen ab eo materia alterum disponendi ratione superari apollonius in ordinem a grammaticis datum non uenit quia aristarchus atque aristophanes poetarum iudices neminem sui temporis in numerum redegerunt non tamen contemnendum edidit opus aequali quadam mediocritate arati materia motu caret ut in qua nulla uarietas nullus adfectus nulla persona nulla cuiusquam sit oratio sufficit tamen operi cui se parem credidit admirabilis in suo genere theocritus sed musa illa rustica et pastoralis non forum modo uerum ipsam etiam urbem reformidat audire uideor undique congerentis nomina plurimorum poetarum quid herculis acta non bene pisandros quid nicandrum frustra secuti macer atque uergilius  quid euphorionem transibimus quem nisi probasset uergilius idem numquam certe conditorum chalcidico uersu carminum fecisset in bucolicis mentionem quid horatius frustra tyrtaeum homero subiungit nec sane quisquam est tam procul a cognitione eorum remotus ut non indicem certe ex bibliotheca sumptum transferre in libros suos possit nec ignoro igitur quos transeo nec utique damno ut qui dixerim esse in omnibus utilitatis aliquid sed ad illos iam perfectis constitutisque uiribus reuertemur quod in cenis grandibus saepe facimus ut cum optimis satiati sumus uarietas tamen nobis ex uilioribus grata sit tunc et elegiam uacabit in manus sumere cuius princeps habetur callimachus secundas confessione plurimorum philetas occupauit sed dum adsequimur illam firmam ut dixi facilitatem optimis adsuescendum est et multa magis quam multorum lectione formanda mens et ducendus color itaque ex tribus receptis aristarchi iudicio scriptoribus iamborum ad hexin maxime pertinebit unus archilochus summa in hoc uis elocutionis cum ualidae tum breues uibrantesque sententiae plurimum sanguinis atque neruorum adeo ut uideatur quibusdam quod quoquam minor est materiae esse non ingeni uitium nouem uero lyricorum longe pindarus princeps spiritu magnificentia sententiis figuris beatissima rerum uerborumque copia et uelut quodam eloquentiae flumine propter quae horatius eum merito nemini credit imitabilem stesichorum quam sit ingenio ualidus  materiae quoque ostendunt maxima bella et clarissimos canentem duces et epici carminis onera lyra sustinentem reddit enim personis in agendo simul loquendoque debitam dignitatem ac si tenuisset modum uidetur aemulari proximus homerum potuisse sed redundat atque effunditur quod ut est reprehendendum ita copiae uitium est alcaeus in parte operis aureo plectro merito donatur qua tyrannos insectatus multum etiam moribus confert in eloquendo quoque breuis et magnificus et diligens et plerumque oratori similis sed et lusit et in amores descendit maioribus tamen aptior simonides tenuis alioqui sermone proprio et iucunditate quadam commendari potest praecipua tamen eius in commouenda miseratione uirtus ut quidam in hac eum parte omnibus eiusdem operis auctoribus praeferant antiqua comoedia cum sinceram illam sermonis attici gratiam prope sola retinet tum facundissimae libertatis et si est in insectandis uitiis praecipua plurimum tamen uirium etiam in ceteris partibus habet nam et grandis et elegans et uenusta et nescio an ulla post homerum tamen quem ut achillem semper excipi par est aut similior sit oratoribus aut ad oratores faciendos aptior plures eius auctores aristophanes tamen et eupolis cratinusque praecipui tragoedias primus in lucem aeschylus protulit sublimis et grauis et grandilocus saepe usque ad uitium sed rudis in plerisque et incompositus propter quod correctas eius fabulas in certamen deferre posterioribus poetis athenienses  permisere suntque eo modo multi coronati sed longe clarius inlustrauerunt hoc opus sophocles atque euripides quorum in dispari dicendi uia uter sit poeta melior inter plurimos quaeritur idque ego sane quoniam ad praesentem materiam nihil pertinet iniudicatum relinquo illud quidem nemo non fateatur necesse est iis qui se ad agendum comparant utiliorem longe fore euripiden namque is et sermone quod ipsum reprehendunt quibus grauitas et coturnus et sonus sophocli uidetur esse sublimior magis accedit oratorio generi et sententiis densus et in iis quae a sapientibus tradita sunt paene ipsis par et in dicendo ac respondendo cuilibet eorum qui fuerunt in foro diserti comparandus in adfectibus uero cum omnibus mirus tum in iis qui miseratione constant facile praecipuus hunc et admiratus maxime est ut saepe testatur et secutus quamquam in opere diuerso menander qui uel unus meo quidem iudicio diligenter lectus ad cuncta quae praecipimus effingenda sufficiat ita omnem uitae imaginem expressit tanta in eo inueniendi copia et eloquendi facultas ita est omnibus rebus personis adfectibus accommodatus nec nihil profecto uiderunt qui orationes quae charisi nomine eduntur a menandro scriptas putant sed mihi longe magis orator probari in opere suo uidetur nisi forte aut illa iudicia quae epitrepontes epicleros locroe habent aut meditationes in psophodee nomothete hypobolimaeo non omnibus oratoris numeris sunt  absolutae ego tamen plus adhuc quiddam conlaturum eum declamatoribus puto quoniam his necesse est secundum condicionem controuersiarum plures subire personas patrum filiorum caelibum maritorum militum rusticorum diuitum pauperum irascentium deprecantium mitium asperorum in quibus omnibus mire custoditur ab hoc poeta decor atque ille quidem omnibus eiusdem operis auctoribus abstulit nomen et fulgore quodam suae claritatis tenebras obduxit habent tamen alii quoque comici si cum uenia legantur quaedam quae possis decerpere et praecipue philemon qui ut prauis sui temporis iudiciis menandro                                         saepe praelatus est ita consensu tamen omnium meruit credi secundus historiam multi scripsere praeclare sed nemo dubitat longe duos ceteris praeferendos quorum diuersa uirtus laudem paene est parem consecuta densus et breuis et semper instans sibi thucydides dulcis et candidus et fusus herodotus ille concitatis hic remissis adfectibus melior ille contionibus hic sermonibus ille ui hic uoluptate theopompus his proximus ut in historia praedictis minor ita oratori magis similis ut qui antequam est ad hoc opus sollicitatus diu fuerit orator philistus quoque meretur qui turbae quamuis bonorum post eos auctorum eximatur imitator thucydidi et ut multo infirmior ita aliquatenus lucidior ephorus ut isocrati uisum calcaribus eget clitarchi probatur ingenium fides infamatur longo post interuallo temporis natus timagenes uel hoc est ipso probabilis quod intermissam historias scribendi industriam noua laude reparauit xenophon non excidit mihi sed inter philosophos reddendus est  sequitur oratorum ingens manus ut cum decem simul athenis aetas una tulerit quorum longe princeps demosthenes ac paene lex orandi fuit tanta uis in eo tam densa omnia ita quibusdam neruis intenta sunt tam nihil otiosum is dicendi modus ut nec quod desit in eo nec quod redundet inuenias plenior aeschines et magis fusus et grandiori similis quo minus strictus est carnis tamen plus habet minus lacertorum dulcis in primis et acutus hyperides sed minoribus causis ut non dixerim uilioribus magis par his aetate lysias maior subtilis atque elegans et quo nihil si oratori satis sit docere quaeras perfectius nihil enim est inane nihil arcessitum puro tamen fonti quam magno flumini propior isocrates in diuerso genere dicendi nitidus et comptus et palaestrae quam pugnae magis accommodatus omnes dicendi ueneres sectatus est nec inmerito auditoriis enim se non iudiciis compararat in inuentione facilis honesti studiosus in compositione adeo diligens ut cura eius reprehendatur neque ego in his de quibus sum locutus has solas uirtutes sed has praecipuas puto nec ceteros parum fuisse magnos quin etiam phalerea illum demetrium quamquam is primus inclinasse eloquentiam dicitur multum ingenii habuisse et facundiae fateor uel ob hoc memoria dignum quod ultimus est fere ex atticis qui dici possit orator quem tamen in illo medio genere dicendi praefert omnibus cicero philosophorum ex quibus plurimum se traxisse eloquentiae m tullius confitetur quis dubitet platonem esse praecipuum siue acumine disserendi siue eloquendi facultate diuina quadam et homerica multum enim supra prorsam  orationem et quam pedestrem graeci uocant surgit ut mihi non hominis ingenio sed quodam delphico uideatur oraculo instinctus quid ego commemorem xenophontis illam iucunditatem inadfectatam sed quam nulla consequi adfectatio possitut ipsae sermonem finxisse gratiae uideantur et quod de pericle ueteris comoediae testimonium est in hunc transferri iustissime possit in labris eius sedisse quandam persuadendi deam quid reliquorum socraticorum elegantiam quid aristotelen quem dubito scientia rerum an scriptorum copia an eloquendi usu suauitate an inuentionum acumine an uarietate operum clariorem putem nam in theophrasto tam est loquendi nitor ille diuinus ut ex eo nomen quoque traxisse dicatur minus indulsere eloquentiae stoici ueteres sed cum honesta suaserunt tum in colligendo probandoque quae instituerant plurimum ualuerunt rebus tamen acuti magis quam id quod sane non adfectarunt oratione magnifici idem nobis per romanos quoque auctores ordo ducendus est itaque ut apud illos homerus sic apud nos uergilius auspicatissimum dederit exordium omnium eius generis poetarum graecorum nostrorumque haud dubie proximus utar enim uerbis isdem quae ex afro domitio iuuenis excepi qui mihi interroganti quem homero crederet maxime accedere secundus inquit est uergilius propior tamen primo quam tertio et hercule ut illi naturae caelesti atque  inmortali cesserimus ita curae et diligentiae uel ideo in hoc plus est quod ei fuit magis laborandum et quantum eminentibus uincimur fortasse aequalitate pensamus ceteri omnes longe sequentur nam macer et lucretius legendi quidem sed non ut phrasin id est corpus eloquentiae faciant elegantes in sua quisque materia sed alter humilis alter difficilis atacinus uarro in iis per quae nomen est adsecutus interpres operis alieni non spernendus quidem uerum ad augendam facultatem dicendi parum locuples ennium sicut sacros uetustate lucos adoremus in quibus grandia et antiqua robora iam non tantam habent speciem quantam religionem propiores alii atque ad hoc de quo loquimur magis utiles lasciuus quidem in herois quoque ouidius et nimium amator ingenii sui laudandus tamen partibus cornelius autem seuerus etiam si est uersificator quam poeta melior si tamen ut est dictum ad exemplar primi libri bellum siculum perscripsisset uindicaret sibi iure secundum locum serranum consummari mors inmatura non passa est puerilia tamen eius opera et maximam indolem ostendunt et admirabilem praecipue in aetate illa recti generis uoluntatem multum in ualerio flacco nuper amisimus uehemens et poeticum ingenium salei bassi fuit nec ipsum senectute maturuit rabirius ac pedo non indigni cognitione si uacet lucanus ardens et concitatus et sententiis clarissimus et ut dicam quod sentio magis oratoribus quam poetis imitandus hos nominamus quia germanicum augustum ab institutis studiis deflexit cura terrarum parumque dis uisum est esse  eum maximum poetarum quid tamen his ipsis eius operibus in quae donato imperio iuuenis secesserat sublimius doctius omnibus denique numeris praestantius quis enim caneret bella melius quam qui sic gerit quem praesidentes studiis deae propius audirent cui magis suas artis aperiret familiare numen minerua dicent haec plenius futura saecula nunc enim ceterarum fulgore uirtutum laus ista praestringitur nos tamen sacra litterarum colentis feres caesar si non tacitum hoc praeterimus et uergiliano certe uersu testamur inter uictrices hederam tibi serpere laurus elegia quoque graecos prouocamus cuius mihi tersus atque elegans maxime uidetur auctor tibullus sunt qui propertium malint ouidius utroque lasciuior sicut durior gallus satura quidem tota nostra est in qua primus insignem laudem adeptus lucilius quosdam ita deditos sibi adhuc habet amatores ut eum non eiusdem modo operis auctoribus sed omnibus poetis praeferre non dubitent ego quantum ab illis tantum ab horatio dissentio qui lucilium fluere lutulentum et esse aliquid quod tollere possis putat nam et eruditio in eo mira et libertas atque inde acerbitas et abunde salis multum est tersior ac purus magis horatius et nisi labor eius amore praecipuus multum et uerae gloriae quamuis uno libro persius meruit sunt clari hodieque et qui olim nominabuntur alterum illud etiam prius saturae genus sed non sola carminum uarietate mixtum condidit terentius uarro uir romanorum eruditissimus plurimos hic libros et doctissimos composuit peritissimus linguae latinae et omnis antiquitatis et rerum graecarum nostrarumque plus tamen scientiae conlaturus quam eloquentiae iambus non sane a  romanis celebratus est ut proprium opus quibusdam interpositus cuius acerbitas in catullo bibaculo horatio quamquam illi epodos interuenit reperiatur at lyricorum idem horatius fere solus legi dignus nam et insurgit aliquando et plenus est iucunditatis et gratiae et uarius figuris et uerbis felicissime audax si quem adicere uelis is erit caesius bassus quem nuper uidimus sed eum longe praecedunt ingenia uiuentium tragoediae scriptores ueterum accius atque pacuuius clarissimi grauitate sententiarum uerborum pondere auctoritate personarum ceterum nitor et summa in excolendis operibus manus magis uideri potest temporibus quam ipsis                                          defuisse uirium tamen accio plus tribuitur pacuuium uideri doctiorem qui esse docti adfectant uolunt iam uari thyestes cuilibet graecarum comparari potest ouidi medea uidetur mihi ostendere quantum ille uir praestare potuerit si ingenio suo imperare quam indulgere maluisset eorum quos uiderim longe princeps pomponius secundus quem senes quem parum tragicum putabant eruditione ac nitore praestare confitebantur in comoedia maxime claudicamus licet uarro musas aeli stilonis sententia plautino dicat sermone locuturas fuisse si latine loqui uellent licet caecilium ueteres laudibus ferant licet terenti scripta ad scipionem africanum referantur quae tamen sunt in hoc genere elegantissima et plus adhuc habitura gratiae si intra uersus trimetros stetissent uix leuem consequimur umbram adeo ut mihi sermo ipse romanus non recipere  uideatur illam solis concessam atticis uenerem cum eam ne graeci quidem in alio genere linguae optinuerint togatis excellit afranius utinam non inquinasset argumenta puerorum foedis amoribus mores suos fassus at non historia cesserit graecis nec opponere thucydidi sallustium uerear nec indignetur sibi herodotus aequari titum liuium cum in narrando mirae iucunditatis clarissimique candoris tum in contionibus supra quam enarrari potest eloquentem ita quae dicuntur omnia cum rebus tum personis accommodata sunt adfectus quidem praecipueque eos qui sunt dulciores ut parcissime dicam nemo historicorum commendauit magis ideoque illam inmortalem sallusti uelocitatem diuersis uirtutibus consecutus est nam mihi egregie dixisse uidetur seruilius nonianus pares eos magis quam similes qui et ipse a nobis auditus est clari uir ingenii et sententiis creber sed minus pressus quam historiae auctoritas postulat quam paulum aetate praecedens eum bassus aufidius egregie utique in libris belli germanici praestitit genere ipso probabilis in omnibus sed in quibusdam suis ipse uiribus minor superest adhuc et exornat aetatis nostrae gloriam uir saeculorum memoria dignus qui olim nominabitur nunc intellegitur habet amatoresnec inmeritocremuti libertas quamquam circumcisis quae dixisse ei nocuerat sed elatum abunde spiritum et audaces sententias deprehendas etiam in iis quae manent sunt et alii scriptores boni sed nos genera degustamus non bibliothecas excutimus  oratores uero uel praecipue latinam eloquentiam parem facere graecae possunt nam ciceronem cuicumque eorum fortiter opposuerim nec ignoro quantam mihi concitem pugnam cum praesertim non id sit propositi ut eum demostheni comparem hoc tempore neque enim attinet cum demosthenen in primis legendum uel ediscendum potius putem quorum ego uirtutes plerasque arbitror similes consilium ordinem diuidendi praeparandi probandi rationem omnia denique quae sunt inuentionis in eloquendo est aliqua diuersitas densior ille hic copiosior ille concludit adstrictius hic latius pugnat ille acumine semper hic frequenter et pondere illic nihil detrahi potest hic nihil adici curae plus in illo in hoc naturae salibus certe et commiseratione quae duo plurimum in adfectibus ualent uincimus et fortasse epilogos illi mos ciuitatis abstulerit sed et nobis illa quae attici mirantur diuersa latini sermonis ratio minus permiserit in epistulis quidem quamquam sunt utriusque dialogisue quibus nihil ille nulla contentio est cedendum uero in hoc quod et prior fuit et ex magna parte ciceronem quantus est fecit nam mihi uidetur m tullius cum se totum ad imitationem graecorum contulisset effinxisse uim demosthenis copiam platonis iucunditatem isocratis nec uero quod in quoque optimum fuit studio consecutus est tantum sed plurimas uel potius omnes ex se ipso uirtutes extulit inmortalis ingenii beatissima ubertas non enim pluuias ut ait pindarus aquas colligit sed uiuo gurgite exundat dono quodam prouidentiae genitus in quo totas uires  suas eloquentia experiretur nam quis docere diligentius mouere uehementius potest cui tanta umquam iucunditas adfuitut ipsa illa quae extorquet impetrare eum credas et cum transuersum ui sua iudicem ferat tamen ille non rapi uideatur sed sequi iam in omnibus quae dicit tanta auctoritas inest ut dissentire pudeat nec aduocati studium sed testis aut iudicis adferat fidem cum interim haec omnia quae uix singula quisquam intentissima cura consequi posset fluunt inlaborata et illa qua nihil pulchrius auditum est oratio prae se fert tamen felicissimam facilitatem quare non inmerito ab hominibus aetatis suae regnare in iudiciis dictus est apud posteros uero id consecutus ut cicero iam non hominis nomen sed eloquentiae habeatur hunc igitur spectemus hoc propositum nobis sit exemplum ille se profecisse sciat cui cicero ualde placebit multa in asinio pollione inuentio summa diligentia adeo ut quibusdam etiam nimia uideatur et consilii et animi satis a nitore et iucunditate ciceronis ita longe abest ut uideri possit saeculo prior at messala nitidus et candidus et quodam modo praeferens in dicendo nobilitatem suam uiribus minor c uero caesar si foro tantum uacasset non alius ex nostris contra ciceronem nominaretur tanta in eo uis est id acumen ea concitatio ut illum eodem animo dixisse quo bellauit appareat exornat tamen haec omnia mira sermonis cuius proprie studiosus fuit elegantia multum ingenii in caelio et praecipue in accusando multa urbanitas dignusque uir cui et mens melior et uita longior contigisset inueni qui caluum praeferrent omnibus inueni qui ciceroni crederent eum nimia contra se  calumnia uerum sanguinem perdidisse sed est et sancta et grauis oratio et castigata et frequenter uehemens quoque imitator autem est atticorum fecitque illi properata mors iniuriam si quid adiecturus sibi non si quid detracturus fuit et seruius sulpicius insignem non inmerito famam tribus orationibus meruit multa si cum iudicio legatur dabit imitatione digna cassius seuerus qui si ceteris uirtutibus colorem et grauitatem orationis adiecisset ponendus inter praecipuos foret nam et ingenii plurimum est in eo et acerbitas mira et urbanitas et sermo sed plus stomacho quam consilio dedit praeterea ut amari sales ita frequenter amaritudo ipsa ridicula est sunt alii multi diserti quos persequi longum est eorum quos uiderim domitius afer et iulius africanus longe praestantissimi uerborum arte ille et toto genere dicendi praeferendus et quem in numero ueterum habere non timeas hic concitatior sed in cura uerborum nimius et compositione nonnumquam longior et tralationibus parum modicus erant clara et nuper ingenia nam et trachalus plerumque sublimis et satis apertus fuit et quem uelle optima crederes auditus tamen maior nam et uocis quantam in nullo cognoui felicitas et pronuntiatio uel scaenis suffectura et decor omnia denique ei quae sunt extra superfuerunt et uibius crispus compositus et iucundus et delectationi natus priuatis tamen causis quam publicis melior iulio secundo si longior contigisset aetas clarissimum profecto nomen oratoris apud posteros foret adiecisset enim atque adiciebat ceteris uirtutibus suis quod desiderari potest id est autem ut esset multo magis pugnax et saepius ad curam rerum ab elocutione respiceret ceterum interceptus  quoque magnum sibi uindicat locum ea est facundia tanta in explicando quod uelit gratia tam candidum et leue et speciosum dicendi genus tanta uerborum etiam quae adsumpta sunt proprietas tanta in quibusdam ex periculo petitis significantia habebunt qui post nos de oratoribus scribent magnam eos qui nunc uigent materiam uere laudandi sunt enim summa hodie quibus inlustratur forum ingenia namque et consummati iam patroni ueteribus aemulantur et eos iuuenum ad optima tendentium imitatur ac sequitur industria supersunt qui de philosophia scripserint quo in genere paucissimos adhuc eloquentes litterae romanae tulerunt idem igitur m tullius qui ubique etiam in hoc opere platonis       aemulus extitit egregius uero multoque quam in orationibus praestantior brutus suffecit ponderi rerum scias eum sentire quae dicit scripsit non parum multa cornelius celsus sextios secutus non sine cultu ac nitore plautus in stoicis rerum cognitioni utilis in epicuriis leuis quidem sed non iniucundus tamen auctor est catius ex industria senecam in omni genere eloquentiae distuli propter uulgatam falso de me opinionem qua damnare eum et inuisum quoque habere sum creditus quod accidit mihi dum corruptum et omnibus uitiis fractum dicendi genus reuocare ad seueriora iudicia contendo tum autem solus hic fere in manibus adulescentium fuit quem non equidem omnino conabar excutere sed potioribus praeferri non sinebam quos ille non destiterat incessere cum diuersi sibi conscius generis placere se in dicendo posse quibus illi placerent diffideret amabant autem eum magis quam imitabantur tantumque ab illo  defluebant quantum ille ab antiquis descenderat foret enim optandum pares ac saltem proximos illi uiro fieri sed placebat propter sola uitia et ad ea se quisque dirigebat effingenda quae poterat deinde cum se iactaret eodem modo dicere senecam infamabat cuius et multae alioqui et magnae uirtutes fuerunt ingenium facile et copiosum plurimum studii multa rerum cognitio in qua tamen aliquando ab iis quibus inquirenda quaedam mandabat deceptus est tractauit etiam omnem fere studiorum materiam nam et orationes eius et poemata et epistulae et dialogi feruntur in philosophia parum diligens egregius tamen uitiorum insectator fuit multae in eo claraeque sententiae multa etiam morum gratia legenda sed in eloquendo corrupta pleraque atque eo perniciosissima quod abundant dulcibus uitiis uelles eum suo ingenio dixisse alieno iudicio nam si aliqua contempsisset si parum non concupisset si non omnia sua amasset si rerum pondera minutissimis sententiis non fregisset consensu potius eruditorum quam puerorum amore comprobaretur uerum sic quoque iam robustis et seueriore genere satis firmatis legendus uel ideo quod exercere potest utrimque iudicium multa enim ut dixi probanda in eo multa etiam admiranda sunt eligere modo curae sit quod utinam ipse fecisset digna enim fuit illa natura quae meliora uellet quod uoluit effecit  ex his ceterisque lectione dignis auctoribus et uerborum sumenda copia est et uarietas figurarum et componendi ratio tum ad exemplum uirtutum omnium mens derigenda neque  enim dubitari potest quin artis pars magna contineatur imitatione nam ut inuenire primum fuit estque praecipuum sic ea quae bene inuenta sunt utile sequi atque omnis uitae ratio sic constat ut quae probamus in aliis facere ipsi uelimus sic litterarum ductus ut scribendi fiat usus pueri secuntur sic musici uocem docentium pictores opera priorum rustici probatam experimento culturam in exemplum intuentur omnis denique disciplinae initia ad propositum sibi praescriptum formari uidemus et hercule necesse est aut similes aut dissimiles bonis simus similem raro natura praestat frequenter imitatio sed hoc ipsum quod tanto faciliorem nobis rationem rerum omnium facit quam fuit iis qui nihil quod sequerentur habuerunt nisi caute et cum iudicio adprehenditur nocet ante omnia igitur imitatio per se ipsa non sufficit uel quia pigri est ingenii contentum esse iis quae sint ab aliis inuenta quid enim futurum erat temporibus illis quae sine exemplo fuerunt si homines nihil nisi quod iam cognouissent faciendum sibi aut cogitandum putassent nempe nihil fuisset inuentum cur igitur nefas est reperiri aliquid a nobis quod ante non fuerit an illi rudes sola mentis natura ducti sunt in hoc ut tam multa generarent nos ad quaerendum non eo ipso concitemur quod certe scimus inuenisse eos qui quaesierunt et cum illi qui nullum cuiusquam rei habuerunt magistrum plurima in posteros tradiderint nobis usus aliarum rerum ad eruendas alias non proderit sed nihil habebimus nisi beneficii alieni quem ad modum quidam pictores in id solum student ut describere tabulas mensuris ac lineis sciant turpe etiam illud est contentum esse id consequi quod imiteris nam rursus quid erat futurum si nemo plus effecisset eo quem sequebatur nihil in poetis  supra liuium andronicum nihil in historiis supra pontificum annales haberemus ratibus adhuc nauigaremus non esset pictura nisi quae lineas modo extremas umbrae quam corpora in sole fecissent circumscriberet ac si omnia percenseas nulla sit ars qualis inuenta est nec intra initium stetit nisi forte nostra potissimum tempora damnamus huius infelicitatis ut nunc demum nihil crescat nihil autem crescit sola imitatione quod si prioribus adicere fas non est quo modo sperare possumus illum oratorem perfectum cum in iis quos maximos adhuc nouimus nemo sit inuentus in quo nihil aut desideretur aut reprehendatur sed etiam qui summa non adpetent contendere potius quam sequi debent nam qui hoc agit ut prior sit forsitan etiam si non transierit aequabit eum uero nemo potest aequare cuius uestigiis sibi utique insistendum putat necesse est enim semper sit posterior qui sequitur adde quod plerumque facilius est plus facere quam idem tantam enim difficultatem habet similitudo ut ne ipsa quidem natura in hoc ita eualuerit ut non res quae simillimae quaeque pares maxime uideantur utique discrimine aliquo discernantur adde quod quidquid alteri simile est necesse est minus sit eo quod imitatur ut umbra corpore et imago facie et actus histrionum ueris adfectibus quod in orationibus quoque euenit namque iis quae in exemplum adsumimus subest natura et uera uis contra omnis imitatio facta est et ad alienum propositum commodatur quo fit ut minus sanguinis ac uirium declamationes habeant quam orationes quod in illis uera in his adsimulata materia est adde quod ea quae in oratore maxima sunt imitabilia non sunt ingenium inuentio uis facilitas et quidquid arte non traditur ideoque plerique cum uerba  quaedam ex orationibus excerpserunt aut aliquos compositionis certos pedes mire a se quae legerunt effingi arbitrantur cum et uerba intercidant inualescantque temporibus ut quorum certissima sit regula in consuetudine eaque non sua natura sint bona aut mala nam per se soni tantum sunt sed prout oportune proprieque aut secus conlocata sunt et compositio cum rebus accommodata sit tum ipsa uarietate gratissima quapropter exactissimo iudicio circa hanc partem studiorum examinanda sunt omnia primum quos imitemur nam sunt plurimi qui similitudinem pessimi cuiusque et corruptissimi concupierint tum in ipsis quos elegerimus quid sit ad quod nos efficiendum comparemus nam in magnis quoque auctoribus incidunt aliqua uitiosa et a doctis inter ipsos etiam mutuo reprehensa atque utinam tam bona imitantes dicerent melius quam mala peius dicunt nec uero saltem iis quibus ad euitanda uitia iudicii satis fuit sufficiat imaginem uirtutis effingere et solam ut ita dixerim cutem uel potius illas epicuri figuras quas e summis corporibus dicit effluere hoc autem iis accidit qui non introspectis penitus uirtutibus ad primum se uelut aspectum orationis aptarunt et cum iis felicissime cessit imitatio uerbis atque numeris sunt non multum differentes uim dicendi atque inuentionis non adsecuntur sed plerumque declinant in peius et proxima uirtutibus uitia comprehendunt fiuntque pro grandibus tumidi pressis exiles fortibus temerarii laetis corrupti compositis exultantes simplicibus neglegentes ideoque qui horride atque incomposite quidlibet illud frigidum  et inane extulerunt antiquis se pares credunt qui carent cultu atque sententiis atticis scilicet qui praecisis conclusionibus obscuri sallustium atque thucydiden superant tristes ac ieiuni pollionem aemulantur otiosi et supini si quid modo longius circumduxerunt iurant ita ciceronem locuturum fuisse noueram quosdam qui se pulchre express                                                           isse genus illud caelestis huius in dicendo uiri sibi uiderentur si in clausula posuissent esse uideatur ergo primum est ut quod imitaturus est quisque intellegat et quare bonum sit sciat tum in suscipiendo onere consulat suas uires nam quaedam sunt imitabilia quibus aut infirmitas naturae non sufficiat aut diuersitas repugnet ne cui tenue ingenium erit sola uelit fortia et abrupta cui forte quidem sed indomitum amore subtilitatis et uim suam perdat et elegantiam quam cupit non persequatur nihil est enim tam indecens quam cum mollia dure fiunt atque ego illi praeceptori quem institueram in libro secundo credidi non ea sola docenda esse ad quae quemque discipulorum natura compositum uideret nam is et adiuuare debet quae in quoque eorum inuenit bona et quantum fieri potest adicere quae desunt et emendare quaedam et mutare rector enim est alienorum ingeniorum atque formator difficilius est naturam suam fingere sed ne ille quidem doctor quamquam omnia quae recta sunt uelit esse in suis auditoribus quam plenissima in eo tamen cui naturam obstare uiderit laborabit id quoque uitandum in quo magna pars errat ne in oratione poetas nobis et historicos in illis operibus oratores aut declamatores imitandos putemus sua cuique proposito lex  suus decor est nec comoedia in coturnos adsurgit nec contra tragoedia socco ingreditur habet tamen omnis eloquentia aliquid commune id imitemur quod commune est etiam hoc solet incommodi accidere iis qui se uni alicui generi dediderunt ut si asperitas iis placuit alicuius hanc etiam in leni ac remisso causarum genere non exuant si tenuitas aut iucunditas in asperis grauibusque causis ponderi rerum parum respondeant cum sit diuersa non causarum modo inter ipsas condicio sed in singulis etiam causis partium sintque alia leniter alia aspere alia concitate alia remisse alia docendi alia mouendi gratia dicenda quorum omnium dissimilis atque diuersa inter se ratio est itaque ne hoc quidem suaserim uni se alicui proprie quem per omnia sequatur addicere longe perfectissimus graecorum demosthenes aliquid tamen aliquo in loco melius alii plurima ille sed non qui maxime imitandus et solus imitandus est quid ergo non est satis omnia sic dicere quo modo m tullius dixit mihi quidem satis esset si omnia consequi possem quid tamen noceret uim caesaris asperitatem caeli diligentiam pollionis iudicium calui quibusdam in locis adsumere nam praeter id quod prudentis est quod in quoque optimum est si possit suum facere tum in tanta rei difficultate unum intuentis uix aliqua pars sequitur ideoque cum totum exprimere quem elegeris paene sit homini inconcessum plurium bona ponamus ante oculos ut aliud ex alio haereat et quo quidque loco conueniat aptemus imitatio autem nam saepius idem dicam non sit tantum in uerbis illuc intendenda mens quantum fuerit illis uiris  decoris in rebus atque personis quod consilium quae dispositio quam omnia etiam quae delectationi uideantur data ad uictoriam spectent quid agatur prohoemio quae ratio et quam uaria narrandi quae uis probandi ac refellendi quanta in adfectibus omnis generis mouendis scientia quamque laus ipsa popularis utilitatis gratia adsumpta quae tum est pulcherrima cum sequitur non cum arcessitur haec si peruiderimus tum uere imitabimur qui uero etiam propria his bona adiecerit ut suppleat quae deerant circumcidat si quid redundabit is erit quem quaerimus perfectus orator quem nunc consummari potissimum oporteat cum tanto plura exempla bene dicendi supersunt quam illis qui adhuc summi sunt contigerunt nam erit haec quoque laus eorum ut priores superasse posteros docuisse dicantur  et haec quidem auxilia extrinsecus adhibentur in iis autem quae nobis ipsis paranda sunt ut laboris sic utilitatis etiam longe plurimum adfert stilus nec inmerito m tullius hunc optimum effectorem ac magistrum dicendi uocat cui sententiae personam l crassi in disputationibus quae sunt de oratore adsignando iudicium suum cum illius auctoritate coniunxit scribendum ergo quam diligentissime et quam plurimum nam ut terra alte refossa generandis alendisque seminibus fecundior sic profectus non a summo petitus studiorum fructus et fundit uberius et fidelius continet nam sine hac quidem constantia ipsa illa ex tempore dicendi facultas inanem modo loquacitatem dabit et uerba in labris nascentia illic radices illic fundamenta sunt illic opes uelut  sanctiore quodam aerario conditae unde ad subitos quoque casus cum res exiget proferantur uires faciamus ante omnia quae sufficiant labori certaminum et usu non exhauriantur nihil enim rerum ipsa natura uoluit magnum effici cito praeposuitque pulcherrimo cuique operi difficultatem quae nascendi quoque hanc fecerit legem ut maiora animalia diutius uisceribus parentis continerentur sed cum sit duplex quaestio quo modo et quae maxime scribi oporteat iam hinc ordinem sequar sit primo uel tardus dum diligens stilus quaeramus optima nec protinus offerentibus se gaudeamus adhibeatur iudicium inuentis dispositio probatis dilectus enim rerum uerborumque agendus est et pondera singulorum examinanda post subeat ratio conlocandi uersenturque omni modo numeri non ut quodque se proferet uerbum occupet locum quae quidem ut diligentius exequamur repetenda saepius erunt scriptorum proxima nam praeter id quod sic melius iunguntur prioribus sequentia calor quoque ille cogitationis qui scribendi mora refrixit recipit ex integro uires et uelut repetito spatio sumit impetum quod in certamine saliendi fieri uidemus ut conatum longius petant et ad illud quo contenditur spatium cursu ferantur utque in iaculando bracchia reducimus et expulsuri tela neruos retro tendimus interim tamen si feret flatus danda sunt uela dum nos indulgentia illa non fallat omnia enim nostra dum nascuntur placent alioqui nec scriberentur sed redeamus ad iudicium et retractemus suspectam facilitatem sic scripsisse sallustium accepimus et sane manifestus est etiam ex opere ipso labor uergilium quoque paucissimos die  composuisse uersus auctor est uarius oratoris quidem alia condicio est itaque hanc moram et sollicitudinem initiis impero nam primum hoc constituendum hoc optinendum est ut quam optime scribamus celeritatem dabit consuetudo paulatim res facilius se ostendent uerba respondebunt compositio sequetur cuncta denique ut in familia bene instituta in officio erunt summa haec est rei cito scribendo non fit ut bene scribatur bene scribendo fit ut cito sed tum maxime cum facultas illa contigerit resistamus ut prouideamus et ferentis equos frenis quibusdam coerceamus quod non tam moram faciet quam nouos impetus dabit neque enim rursus eos qui robur aliquod in stilo fecerint ad infelicem calumniandi se poenam alligandos puto nam quo modo sufficere officiis ciuilibus possit qui singulis actionum partibus insenescat sunt autem quibus nihil sit satis omnia mutare omnia aliter dicere quam occurrit uelint increduli quidam et de ingenio suo pessime meriti qui diligentiam putant facere sibi scribendi difficultatem nec promptum est dicere utros peccare ualidius putem quibus omnia sua placent an quibus nihil accidit enim etiam ingeniosis adulescentibus frequenter ut labore consumantur et in silentium usque descendant nimia bene dicendi cupiditate qua de re memini narrasse mihi iulium secundum illum aequalem meum atque a me ut notum est familiariter amatum mirae facundiae uirum infinitae tamen curae quid esset sibi a patruo suo dictum is fuit iulius florus in eloquentia galliarum quoniam ibi demum exercuit eam princeps alioqui inter paucos disertus et dignus illa propinquitate is cum secundum scholae adhuc operatum tristem forte uidisset  interrogauit quae causa frontis tam adductae nec dissimulauit adulescens tertium iam diem esse quod omni labore materiae ad scribendum destinatae non inueniret exordium                                 quo sibi non praesens tantum dolor sed etiam desperatio in posterum fieret tum florus adridens numquid tu inquit melius dicere uis quam potes ita se res habet curandum est ut quam optime dicamus dicendum tamen pro facultate ad profectum enim opus est studio non indignatione ut possimus autem scribere etiam plura et celerius non exercitatio modo praestabit in qua sine dubio multum est sed etiam ratio si non resupini spectantesque tectum et cogitationem murmure agitantes expectauerimus quid obueniat sed quid res poscat quid personam deceat quod sit tempus qui iudicis animus intuiti humano quodam modo ad scribendum accesserimus sic nobis et initia et quae secuntur natura ipsa praescribit certa sunt enim pleraque et nisi coniueamus in oculos incurrunt ideoque nec indocti nec rustici diu quaerunt unde incipiant quo pudendum est magis si difficultatem facit doctrina non ergo semper putemus optimum esse quod latet inmutescamus alioqui si nihil dicendum uideatur nisi quod non inuenimus diuersum est huic eorum uitium qui primo decurrere per materiam stilo quam uelocissimo uolunt et sequentes calorem atque impetum ex tempore scribunt hanc siluam uocant repetunt deinde et componunt quae effuderant sed uerba emendantur et numeri manet in rebus temere congestis quae fuit leuitas protinus ergo adhibere curam rectius erit atque ab initio sic opus ducere ut caelandum non ex integro fabricandum sit  aliquando tamen adfectus sequemur in quibus fere plus calor quam diligentia ualet satis apparet ex eo quod hanc scribentium neglegentiam damno quid de illis dictandi deliciis sentiam nam in stilo quidem quamlibet properato dat aliquam cogitationi moram non consequens celeritatem eius manus ille cui dictamus urget atque interim pudet etiam dubitare aut resistere aut mutare quasi conscium infirmitatis nostrae timentis quo fit ut non rudia tantum et fortuita sed inpropria interim dum sola est conectendi sermonis cupiditas effluant quae nec scribentium curam nec dicentium impetum consequantur at idem ille qui excipit si tardior in scribendo aut incertior in legendo uelut offensator fuerit inhibetur cursus atque omnis quae erat concepta mentis intentio mora et interdum iracundia excutitur tum illa quae altiorem animi motum secuntur quaeque ipsa animum quodam modo concitant quorum est iactare manum torquere uultum simul et interim obiurgare quaeque persius notat cum leuiter dicendi genus significat nec pluteum inquit caedit nec demorsos sapit unguis etiam ridicula sunt nisi cum soli sumus denique ut semel quod est potentissimum dicam secretum quod dictando perit atque liberum arbitris locum et quam altissimum silentium scribentibus maxime conuenire nemo dubitauerit non tamen protinus audiendi qui credunt aptissima in hoc nemora siluasque quod illa caeli libertas locorumque amoenitas sublimem animum et  beatiorem spiritum parent mihi certe iucundus hic magis quam studiorum hortator uidetur esse secessus namque illa quae ipsa delectant necesse est auocent ab intentione operis destinati neque enim se bona fide in multa simul intendere animus totum potest et quocumque respexit desinit intueri quod propositum erat quare siluarum amoenitas et praeterlabentia flumina et inspirantes ramis arborum aurae uolucrumque cantus et ipsa late circumspiciendi libertas ad se trahunt ut mihi remittere potius uoluptas ista uideatur cogitationem quam intendere demosthenes melius qui se in locum ex quo nulla exaudiri uox et ex quo nihil prospici posset recondebat ne aliud agere mentem cogerent oculi ideoque lucubrantes silentium noctis et clusum cubiculum et lumen unum uelut rectos maxime teneat sed cum in omni studiorum genere tum in hoc praecipue bona ualetudo quaeque eam maxime praestat frugalitas necessaria est cum tempora ab ipsa rerum natura ad quietem refectionemque nobis data in acerrimum laborem conuertimus cui tamen non plus inrogandum est quam quod somno supererit aut non deerit obstat enim diligentiae scribendi etiam fatigatio et abunde si uacet lucis spatia sufficiunt occupatos in noctem necessitas agit est tamen lucubratio quotiens ad eam integri ac refecti uenimus optimum secreti genus sed silentium et secessus et undique liber animus ut sunt maxime optanda ita non semper possunt contingere ideoque non statim si quid obstrepet abiciendi codices erunt et deplorandus dies uerum incommodis repugnandum et hic faciendus usus ut omnia quae impedient uincat intentio quam si tota mente in opus ipsum derexeris nihil eorum quae oculis uel auribus incursant ad animum perueniet an uero frequenter etiam fortuita hoc cogitatio praestat ut  obuios non uideamus et itinere deerremus non consequemur idem si et uoluerimus non est indulgendum causis desidiae nam si non nisi refecti non nisi hilares non nisi omnibus aliis curis uacantes studendum existimarimus semper erit propter quod nobis ignoscamus quare in turba itinere conuiuiis etiam faciat sibi cogitatio ipsa secretum quid alioqui fiet cum in medio foro tot circumstantibus iudiciis iurgiis fortuitis etiam clamoribus erit subito continua oratione dicendum si particulas quas ceris mandamus nisi in solitudine reperire non possumus propter quae idem ille tantus amator secreti demosthenes in litore in quo se maximo cum sono fluctus inlideret meditans consuescebat contionum fremitus non expauescere illa quoque minora sed nihil in studiis paruum est non sunt transeunda scribi optime ceris in quibus facillima est ratio delendi nisi forte uisus infirmior membranarum potius usum exiget quae ut iuuant aciem ita crebra relatione quoad intinguntur calami morantur manum et cogitationis impetum frangunt relinquendae autem in utrolibet genere contra erunt uacuae tabellae in quibus libera adiciendi sit excursio nam interim pigritiam emendandi angustiae faciunt aut certe nouorum interpositione priora confundant ne latas quidem ultra modum esse ceras uelim expertus iuuenem studiosum alioqui praelongos habuisse sermones quia illos numero uersuum metiebatur idque uitium quod frequenti admonitione corrigi non potuerat mutatis codicibus esse sublatum debet uacare etiam locus in quo notentur quae scribentibus solent extra ordinem id est ex aliis quam qui sunt in manibus loci occurrere inrumpunt enim  optimi nonnumquam sensus quos neque inserere oportet neque differre tutum est quia interim elabuntur interim memoriae sui intentos ab alia inuentione declinant ideoque optime sunt in deposito  sequitur emendatio pars studiorum longe utilissima neque enim sine causa creditum est stilum non minus agere cum delet huius autem operis est adicere detrahere mutare sed facilius in iis simpliciusque iudicium quae replenda uel deicienda sunt premere uero tumentia humilia extollere luxuriantia adstringere inordinata digerere soluta componere exultantia coercere duplicis operae nam et damnanda sunt quae placuerant et inuenienda quae fugerant nec dubium est optimum esse emendandi genus si scripta in aliquod tempus reponantur ut ad ea post interuallum uelut noua atque aliena redeamus ne nobis scripta nostra tamquam recentes fetus blandiantur sed neque hoc contingere semper potest praesertim oratori cui saepius scribere ad praesentis usus necesse est et ipsa emendatio finem habet sunt enim qui ad omnia scripta tamquam uitiosa redeant et quasi nihil fas sit rectum esse quod primum est melius existiment quidquid est aliud idque faciant quotiens librum in manus resumpserunt similes medicis etiam integra secantibus accidit itaque ut cicatricosa sint et exsanguia et cura peiora sit ergo aliquando quod placeat aut certe quod sufficiat ut opus poliat lima non exterat temporis quoque esse debet modus nam quod cinnae zmyrnam nouem annis accepimus scriptam et panegyricum isocratis qui parcissime decem annis dicunt elaboratum ad oratorem nihil                                                    pertinet cuius nullum erit si tam tardum fuerit auxilium   proximum est ut dicamus quae praecipue scribenda sint hexin parantibus non est huius quidem operis ut explicemus quae sint materiae quae prima aut secunda aut deinceps tractanda sint nam id factum est iam primo libro quo puerorum et secundo quo iam robustorum studiis ordinem dedimus sed de quo nunc agitur unde copia ac facilitas maxime ueniat uertere graeca in latinum ueteres nostri oratores optimum iudicabant id se l crassus in illis ciceronis de oratore libris dicit factitasse id cicero sua ipse persona frequentissime praecipit quin etiam libros platonis atque xenophontis edidit hoc genere tralatos id messalae placuit multaeque sunt ab eo scriptae ad hunc modum orationes adeo ut etiam cum illa hyperidis pro phryne difficillima romanis subtilitate contenderet et manifesta est exercitationis huiusce ratio nam et rerum copia graeci auctores abundant et plurimum artis in eloquentiam intulerunt et hos transferentibus uerbis uti optimis licet omnibus enim utimur nostris figuras uero quibus maxime ornatur oratio multas ac uarias excogitandi etiam necessitas quaedam est quia plerumque a graecis romana dissentiunt sed et illa ex latinis conuersio multum et ipsa contulerit ac de carminibus quidem neminem credo dubitare quo solo genere exercitationis dicitur usus esse sulpicius nam et sublimis spiritus attollere orationem potest et uerba poetica libertate audaciora non praesumunt eadem proprie dicendi  facultatem sed et ipsis sententiis adicere licet oratorium robur et omissa supplere effusa substringere neque ego paraphrasin esse interpretationem tantum uolo sed circa eosdem sensus certamen atque aemulationem ideoque ab illis dissentio qui uertere orationes latinas uetant quia optimis occupatis quidquid aliter dixerimus necesse sit esse deterius nam neque semper est desperandum aliquid illis quae dicta sunt melius posse reperiri neque adeo ieiunam ac pauperem natura eloquentiam fecit ut una de re bene dici nisi semel non possit nisi forte histrionum multa circa uoces easdem uariare gestus potest orandi minor uis ut dicatur aliquid post quod in eadem materia nihil dicendum sit sed esto neque melius quod inuenimus esse neque par est certe proximis locus an uero ipsi non bis ac saepius de eadem re dicimus et quidem continuas nonnumquam sententiasnisi forte contendere nobiscum possumus cum aliis non possumus nam si uno genere bene diceretur fas erat existimari praeclusam nobis a prioribus uiam nunc uero innumerabiles sunt modi plurimaeque eodem uiae ducunt sua breuitati gratia sua copiae alia tralatis uirtus alia propriis hoc oratio recta illud figura declinata commendat ipsa denique utilissima est exercitationi difficultas quid quod auctores maximi sic diligentius cognoscuntur non enim scripta lectione secura transcurrimus sed tractamus singula et necessario introspicimus et quantum uirtutis habeant uel hoc ipso cognoscimus quod imitari non possumus nec aliena tantum transferre sed etiam nostra pluribus modis tractare proderit ut ex industria sumamus sententias quasdam easque uersemus quam numerosissime uelut  eadem cera aliae aliaeque formae duci solent plurimum autem parari facultatis existimo ex simplicissima quaque materia nam illa multiplici personarum causarum temporum locorum dictorum factorum diuersitate facile delitescet infirmitas tot se undique rebus ex quibus aliquam adprehendas offerentibus illud uirtutis indicium est fundere quae natura contracta sunt augere parua uarietatem similibus uoluptatem expositis dare et bene dicere multa de paucis in hoc optime facient infinitae quaestiones quas uocari thesis diximus quibus cicero iam princeps in re publica exerceri solebat his confinis est destructio et confirmatio sententiarum nam cum sit sententia decretum quoddam atque praeceptum quod de re idem de iudicio rei quaeri potest tum loci communes quos etiam scriptos ab oratoribus scimus nam qui haec recta tantum et in nullos flexus recedentia copiose tractauerit utique in illis plures excursus recipientibus magis abundabit eritque in omnis causas gratus omnes enim generalibus quaestionibus constant nam quid interest cornelius tribunus plebis quod codicem legerit reus sit an quaeramus uioleturne maiestas si magistratus rogationem suam populo ipse recitarit milo clodium rectene occiderit ueniat in iudicium an oporteatne insidiatorem interfici uel perniciosum rei publicae ciuem etiam si non insidietur cato marciam honestene tradiderit hortensio  an conueniatne res talis bono uiro de personis iudicatur sed de rebus contenditur declamationes uero quales in scholis rhetorum dicuntur si modo sunt ad ueritatem accommodatae et orationibus similes non tantum dum adolescit profectus sunt utilissimae quae inuentionem dispositionem pariter exercent sed etiam cum est consummatus ac iam in foro clarus alitur enim atque enitescit uelut pabulo laetiore facundia et adsidua contentionum asperitate fatigata renouatur quapropter historiae nonnumquam ubertas in aliqua exercendi stili parte ponenda et dialogorum libertate gestiendum ne carmine quidem ludere contrarium fuerit sicut athletae remissa quibusdam temporibus ciborum atque exercitationum certa necessitate otio et iucundioribus epulis reficiuntur ideoque mihi uidetur m tullius tantum intulisse eloquentiae lumen quod in hos quoque studiorum secessus excurrit nam si nobis sola materia fuerit ex litibus necesse est deteratur fulgor et durescat articulus et ipse ille mucro ingenii cotidiana pugna retundatur sed quem ad modum forensibus certaminibus exercitatos et quasi militantis reficit ac reparat haec uelut sagina dicendi sic adulescentes non debent nimium in falsa rerum imagine detineri et inanibus simulacris usque adeo ut difficilis ab his digressus sit adsuefacere ne ab illa in qua prope consenuerunt umbra uera discrimina uelut quendam solem reformident quod accidisse etiam m porcio latroni qui primus clari nominis professor fuit traditur ut cum ei summam in scholis opinionem optinenti causa in foro esset oranda inpense petierit uti subsellia in basilicam transferrentur ita  illi caelum nouum fuit ut omnis eius eloquentia contineri tecto ac parietibus uideretur quare iuuenis qui rationem inueniendi eloquendique a praeceptoribus diligenter acceperit quod non est infiniti operis si docere sciant et uelint exercitationem quoque modicam fuerit consecutus oratorem sibi aliquem quod apud maiores fieri solebat deligat quem sequatur quem imitetur iudiciis intersit quam plurimis et sit certaminis cui destinatur frequens spectator tum causas uel easdem quas agi audierit stilo et ipse componat uel etiam alias ueras modo et utrimque tractet et quod in gladiatoribus fieri uidemus decretoriis exerceatur ut fecisse brutum diximus pro milone melius hoc quam rescribere ueteribus orationibus ut fecit cestius contra ciceronis actionem habitam pro eodem cum alteram partem satis nosse non posset ex sola defensione citius autem idoneus erit iuuenis quem praeceptor coegerit in declamando quam simillimum esse ueritati et per totas ire materias quarum nunc facillima et maxime fauorabilia decerpunt obstant huic quod secundo loco posui fere turba discipulorum et consuetudo classium certis diebus audiendarum nonnihil etiam persuasio patrum numerantium potius declamationes quam aestimantium sed quod dixi primo ut arbitror libro nec ille se bonus praeceptor maiore numero quam sustinere possit onerabit et nimiam loquacitatem recidet ut omnia quae sunt in controuersia non ut quidam uolunt quae in rerum natura dicantur et uel longiore potius dierum spatio laxabit dicendi necessitatem uel materias diuidere permittet diligenter effecta plus proderit quam plures inchoatae et quasi degustatae propter quod  accidit ut nec suo loco quidque ponatur nec illa quae prima                             sunt seruent suam legem iuuenibus flosculos omnium partium in ea quae sunt dicturi congerentibus quo fit ut timentes ne sequentia perdant priora confundant  proxima stilo cogitatio est quae et ipsa uires ab hoc accipit et est inter scribendi laborem extemporalemque fortunam media quaedam et nescio an usus frequentissimi nam scribere non ubique nec semper possumus cogitationi temporis ac loci plurimum est haec paucis admodum horis magnas etiam causas complectitur haec quotiens intermissus est somnus ipsis noctis tenebris adiuuatur haec inter medios rerum actus aliquid inuenit uacui nec otium patitur neque uero rerum ordinem modo quod ipsum satis erat intra se ipsa disponit sed uerba etiam copulat totamque ita contexit orationem ut ei nihil praeter manum desit nam memoriae quoque plerumque inhaerent fidelius quae nulla scribendi securitate laxantur sed ne ad hanc quidem uim cogitandi perueniri potest aut subito aut cito nam primum facienda multo stilo forma est quae nos etiam cogitantis sequatur tum adsumendus usus paulatim ut pauca primum complectamur animo quae reddi fideliter possint mox per incrementa tam modica ut onerari se labor ille non sentiat augenda uis et exercitatione multa continenda est quae quidem maxima ex parte memoria constat ideoque aliqua mihi in illum locum differenda sunt eo tamen peruenit ut is cui non refragetur ingenium acri studio adiutus tantum consequatur ut ei tam quae  cogitarit quam quae scripserit atque edidicerit in dicendo fidem seruent cicero certe graecorum metrodorum scepsium et empylum rhodium nostrorumque hortensium tradidit quae cogitauerant ad uerbum in agendo rettulisse sed si forte aliqui inter dicendum offulserit extemporalis color non superstitiose cogitatis demum est inhaerendum neque enim tantum habent curae ut non sit dandus et fortunae locus cum saepe etiam scriptis ea quae subito nata sunt inserantur ideoque totum hoc exercitationis genus ita instituendum ut et digredi ex eo et redire in id facile possimus nam ut primum est domo adferre paratam dicendi copiam et certam ita refutare temporis munera longe stultissimum est quare cogitatio in hoc praeparetur ut nos fortuna decipere non possit adiuuare possit id autem fiet memoriae uiribus ut illa quae complexi animo sumus fluant secura non sollicitos et respicientes et una spe suspensos recordationis non sinant prouidere alioqui uel extemporalem temeritatem malo quam male cohaerentem cogitationem peius enim quaeritur retrorsus quia dum illa desideramus ab aliis auertimur et ex memoria potius res petimus quam ex materia plura sunt autem si utrimque quaerendum est quae inueniri possunt quam quae inuenta sunt  maximus uero studiorum fructus est et uelut primus quidam plius longi laboris ex tempore dicendi facultas  quam qui non erit consecutus mea quidem sententia ciuilibus officiis renuntiabit et solam scribendi facultatem potius ad alia opera conuertet uix enim bonae fidei uiro conuenit auxilium in publicum polliceri quod praesentissimis quibusque periculis desit  intrare portum ad quem nauis accedere nisi lenibus uentis uecta non possit siquidem innumerabiles accidunt subitae necessitates uel apud magistratus uel repraesentatis iudiciis continuo agendi quarum si qua non dico cuicumque innocentium ciuium sed amicorum ac propinquorum alicui euenerit stabitne mutus et salutarem petentibus uocem statimque si non succurratur perituris moras et secessum et silentium quaeret dum illa uerba fabricentur et memoriae insidant et uox ac latus praeparetur quae uero patitur hoc ratio ut quisquam sit orator aliquando mitto casus quid cum aduersario respondendum erit fiet nam saepe ea quae opinati sumus et contra quae scripsimus fallunt ac tota subito causa mutatur atque ut gubernatori ad incursus tempestatium sic agenti ad uarietatem causarum ratio mutanda est quid porro multus stilus et adsidua lectio et longa studiorum aetas facit si manet eadem quae fuit incipientibus difficultas perisse profecto confitendum est praeteritum laborem cui semper idem laborandum est neque ego hoc ago ut ex tempore dicere malit sed ut possit id autem maxime hoc modo consequemur nota sit primum dicendi uia neque enim prius contingere cursus potest quam scierimus quo sit et qua perueniendum nec satis est non ignorare quae sint causarum iudicialium  partes aut quaestionum ordinem recte disponere quamquam ista sunt praecipua sed quid quoque loco primum sit ac secundum et deinceps quae ita sunt natura copulata ut mutari aut interuelli sine confusione non possint quisquis autem uia dicet utetur ante omnia rerum ipsa serie uelut duce propter quod homines etiam modice exercitati facillime tenorem in narrationibus seruant deinde quid quoque loco quaerant scient nec circumspectabunt nec offerentibus se aliunde sensibus turbabuntur nec confundent ex diuersis orationem uelut salientes huc illuc nec usquam insistentes postremo habebunt modum et finem qui esse citra diuisionem nullus potest et expletis pro facultate omnibus quae proposuerint peruenisse se ad ultimum sentient et haec quidem ex arte illa uero ex studio ut copiam sermonis optimi quem ad modum praeceptum est comparemus multo ac fideli stilo sic formetur oratio ut scriptorum colorem etiam quae subito effusa sint reddant ut cum multa scripserimus etiam multa dicamus nam consuetudo et exercitatio facilitates maxime parit quae si paulum intermissa fuerit non uelocitas illa modo tardatur sed ipsum os coit atque concurrit quamquam enim opus est naturali quadam mobilitate animi ut dum proxima dicimus struere ulteriora possimus semperque nostram uocem prouisa et formata cogitatio excipiat uix tamen aut natura aut ratio in tam multiplex officium diducere animum queat ut inuentioni dispositioni elocutioni ordini rerum uerborumque tum iis quae dicit quae subiuncturus est quae ultra  spectanda sunt adhibita uocis pronuntiationis gestus obseruatione una sufficiat longe enim praecedat oportet intentio ac prae se res agat quantumque dicendo consumitur tantum ex ultimo prorogetur ut donec perueniamus ad finem non minus prospectu procedamus quam gradu si non intersistentes offensantesque breuia illa atque concisa singultantium modo eiecturi sumus est igitur usus quidam inrationalis quam graeci alogon tribhn uocant qua manus in scribendo decurrit qua oculi totos simul in lectione uersus flexusque eorum et transitus intuentur et ante sequentia uident quam priora dixerunt quo constant miracula illa in scaenis pilariorum ac uentilatorum ut ea quae emiserint ultro uenire in manus credas et qua iubentur decurrere sed hic usus ita proderit si ea de qua locuti sumus ars antecesserit ut ipsum illud quod in se rationem non habet in ratione uersetur nam mihi ne dicere quidem uidetur nisi qui disposite ornate copiose dicit sed tumultuari nec fortuiti sermonis contextum mirabor umquam quem iurgantibus etiam mulierculis uideamus superfluere cum eo quod si calor ac spiritus tulit frequenter accidit ut successum extemporalem consequi cura non possit deum tunc adfuisse cum id euenisset ueteres oratores ut cicero dicit aiebant sed ratio manifesta est nam bene concepti adfectus et recentes rerum imagines continuo impetu  feruntur quae nonnumquam mora stili refrigescunt et dilatae non reuertuntur utique uero cum infelix illa uerborum cauillatio accessit et cursus ad singula uestigia restitit non potest ferri contorta uis sed ut optime uocum singularum cedat electio non continua sed composita est quare capiendae sunt illae de quibus dixi rerum imagines quas uocari fantasias indicauimus omniaque de quibus dicturi erimus personae quaestiones spes metus habenda in oculis in adfectus recipienda pectus est enim quod disertos facit et uis mentis ideoque imperitis quoque si modo sunt aliquo adfectu concitati uerba non desunt tum in                      tendendus animus non in aliquam rem unam sed in plures simul continuas ut si per aliquam rectam uiam mittamus oculos simul omnia quae sunt in ea circaque intuemur non ultimum tantum uidemus sed usque ad ultimum addit ad dicendum etiam pudor stimulos mirumque uideri potest quod cum stilus secreto gaudeat atque omnis arbitros reformidet extemporalis actio auditorum frequentia ut miles congestu signorum excitatur namque et difficiliorem cogitationem exprimit et expellit dicendi necessitas et secundos impetus auget placendi cupido adeo pretium omnia spectant ut eloquentia quoque quamquam plurimum habeat in se uoluptatis maxime tamen praesenti fructu laudis opinionisque ducatur nec quisquam tantum fidat ingenio ut id sibi speret incipienti statim posse contingere sed sicut in cogitatione praecipimus ita facilitatem quoque extemporalem a paruis initiis paulatim perducemus ad summam quae neque perfici neque contineri nisi usu potest ceterum peruenire eo debet ut cogitatio non utique melior sit ea sed  tutior cum hanc facilitatem non in prorsa modo multi sint consecuti sed etiam in carmine ut antipater sidonius et licinius archias credendum enim ciceroni est non quia nostris quoque temporibus non et fecerint quidam hoc et faciant quod tamen non ipsum tam probabile puto neque enim habet aut usum res aut necessitatem quam exhortandis in hanc spem qui foro praeparantur utile exemplum neque uero tanta sit umquam fiducia facilitatis ut non breue saltem tempus quod nusquam fere deerit ad ea quae dicturi sumus dispicienda sumamus quod quidem in iudiciis ac foro datur semper neque enim quisquam est qui causam quam non didicerit agat declamatores quosdam peruersa ducit ambitio ut exposita controuersia protinus dicere uelint quin etiam quod est in primis friuolum ac scaenicum uerbum petant quo incipiant sed tam contumeliosos in se ridet inuicem eloquentia et qui stultis uideri eruditi uolunt stulti eruditis uidentur si qua tamen fortuna tam subitam fecerit agendi necessitatem mobiliore quodam opus erit ingenio et uis omnis intendenda rebus et in praesentia remittendum aliquid ex cura uerborum si consequi utrumque non dabitur tum et tardior pronuntiatio moras habet et suspensa ac uelut dubitans oratio ut tamen deliberare non haesitare uideamur hoc dum egredimur e portu si nos nondum aptatis satis armamentis aget uentus deinde paulatim simul  euntes aptabimus uela et disponemus rudentes et impleri sinus optabimus id potius quam se inani uerborum torrenti dare quasi tempestatibus quo uolent auferendum sed non minore studio continetur haec facultas quam paratur ars enim semel percepta non carpitur stilus quoque intermissione paulum admodum de celeritate deperdit promptum hoc et in expedito positum exercitatione sola continetur hac uti sic optimum est ut cotidie dicamus audientibus pluribus maxime de quorum simus iudicio atque opinione solliciti rarum est enim ut satis se quisque uereatur uel soli tamen dicamus potius quam non omnino dicamus est et illa exercitatio cogitandi totasque materias uel silentio dum tamen quasi dicat intra ipsum persequendi quae nullo non et tempore et loco quando non aliud agimus explicari potest et est in parte maioris utilitatis quam haec proxima diligentius enim componitur quam illa in qua contextum dicendi intermittere ueremur rursus in alia plus prior confert uocis firmitatem oris facilitatem motum corporis qui et ipse ut dixi excitat oratorem et iactatione manus pedis supplosione sicut cauda leones facere dicuntur hortatur studendum uero semper et ubique neque enim fere tam est ullus dies occupatus ut nihil lucratiuae ut cicero brutum facere tradit operae ad scribendum aut legendum aut dicendum rapi aliquo momento temporis  possit siquidem c carbo etiam in tabernaculo solebat hac uti exercitatione dicendi ne id quidem tacendum est quod eidem ciceroni placet nullum nostrum usquam neglegentem esse sermonem quidquid loquemur ubicumque sit pro sua scilicet portione perfectum scribendum certe numquam est magis quam cum multa dicemus ex tempore ita enim seruabitur pondus et innatans illa uerborum facilitas in altum reducetur sicut rustici proximas uitis radices amputant quae illam in summum solum ducunt ut inferiores penitus descendendo firmentur ac nescio an si utrumque cum cura et studio fecerimus inuicem prosit ut scribendo dicamus diligentius dicendo scribamus facilius scribendum ergo quotiens licebit si id non dabitur cogitandum ab utroque exclusi debent tamen ita dicere ut neque deprensus orator neque litigator destitutus esse uideatur plerumque autem multa agentibus accidit ut maxime necessaria et utique initia scribant cetera quae domo adferunt cogitatione complectantur subitis ex tempore occurrant quod fecisse m tullium commentariis ipsius apparet sed feruntur aliorum quoque et inuenti forte ut eos dicturus quisque composuerat et in libros digesti ut causarum quae sunt actae a seruio sulpicio cuius tres orationes extant sed hi de quibus loquor commentarii ita sunt exacti ut ab ipso mihi in memoriam posteritatis uideantur esse compositi nam ciceronis ad praesens modo tempus aptatos libertus tiro contraxit quos non ideo excuso quia non probem sed ut sint magis admirabiles in hoc genere prorsus  recipio hanc breuem adnotationem libellosque qui uel manu teneantur et ad quos interim respicere fas sit illud quod laenas praecipit displicet mihi uel in iis quae scripserimus uel in summas in commentarium et capita conferre facit enim ediscendi neglegentiam haec ipsa fiducia et lacerat ac deformat orationem ego autem ne scribendum quidem puto quod non simus memoria persecuturi nam hic quoque accidit ut reuocet nos cogitatio ad illa elaborata nec sinat praesentem fortunam experiri sic anceps inter utrumque animus aestuat cum et scripta perdidit et non quaerit noua sed de memoria destinatus est libro proximo locus nec huic parti subiungendus quia sunt alia prius nobis dicenda de is quia sunt  liber undecimus parata sicut superiore libro continetur facultate scribendi cogitandique et ex tempore etiam cum res poscet orandi proxima est cura ut dicamus apte quam uirtutem quartam elocutionis cicero demonstrat quaeque est meo quidem iudicio maxime necessaria nam cum sit ornatus orationis uarius et multiplex conueniatque alius alii nisi fuerit accommodatus rebus atque personis non modo non inlustrabit eam sed etiam destruet et uim rerum in contrarium uertet quid enim prodest esse uerba et latina et significantia et nitida figuris etiam numerisque elaborata nisi cum iis in quae iudicem duci formarique uolumus consentiant si genus sublime dicendi paruis in causis pressum limatumque grandibus laetum tristibus lene asperis minax supplicibus summissum concitatis trux atque uiolentum iucundis adhibeamusut monilibus et margaritis ac ueste longa quae sunt ornamenta feminarum deformentur uiri nec habitus triumphalis quo nihil excogitari potest augustius feminas deceat hunc locum cicero breuiter in tertio de oratore libro perstringit neque tamen uideri potest quicquam omisisse dicendo non omni causae neque auditori neque personae neque tempori congruere orationis unum genus nec fere pluribus in oratore eadem sed illic l crassus cum apud summos oratores hominesque eruditissimos dicat satis habet partem hanc uelut notare inter agnoscentis et hic cicero adloquens brutum testatur esse haec ei  nota ideoque breuius a se dici quamquam sit fusus locus tracteturque a philosophis latius nos institutionem professi non solum scientibus ista sed etiam discentibus tradimus ideoque paulo pluribus uerbis debet haberi uenia quare notum sit nobis ante omnia quid conciliando docendo mouendo iudici conueniat quid quaque parte orationis petamus ita nec uetera aut tralata aut ficta uerba in incipiendo narrando argumentando tractabimus neque                decurrentis contexto nitore circumitus ubi diuidenda erit causa et in partis suas digerenda neque humile atque cotidianum sermonis genus et compositione ipsa dissolutum epilogis dabimus nec iocis lacrimas ubi opus erit miseratione siccabimus nam ornatus omnis non tam sua quam rei cui adhibetur condicione constat nec plus refert quid dicas quam quo loco sed totum hoc apte dicere non elocutionis tantum genere constat sed est cum inuentione commune nam si tantum habent etiam uerba momentum quanto res ipsae magis quarum quae esset obseruatio suis locis subinde subiecimus illud est diligentius docendum eum demum dicere apte qui non solum quid expediat sed etiam quid deceat inspexerit nec me fugit plerumque haec esse coniuncta nam quod decet fere prodest neque alio magis animi iudicum conciliari aut si res in contrarium tulit alienari solent aliquando tamen et haec dissentiunt quotiens autem pugnabunt ipsam utilitatem uincet quod decet nam quis nescit nihil magis profuturum ad absolutionem socrati fuisse quam si esset usus illo iudiciali genere defensionis et oratione summissa conciliasset iudicum animos sibi crimenque ipsum sollicite redarguisset uerum id eum minime decebat  ideoque sic egit ut qui poenam suam honoribus summis esset aestimaturus maluit enim uir sapientissimus quod superesset ex uita sibi perire quam quod praeterisset et quando ab hominibus sui temporis parum intellegebatur posterorum se iudiciis reseruauit breui detrimento iam ultimae senectutis aeuum saeculorum omnium consecutus itaque quamuis lysias qui tum in dicendo praestantissimus habebatur defensionem illi scriptam optulisset uti ea noluit cum bonam quidem sed parum sibi conuenientem iudicauisset quo uel solo patet non persuadendi sed bene dicendi finem in oratore seruandum cum interim persuadere deforme sit non fuit hoc utile absolutioni sed quod est maius homini fuit et nos secundum communem potius loquendi consuetudinem quam ipsam ueritatis regulam diuisione hac utimur ut ab eo quod deceat utilitatem separemus nisi forte prior ille africanus qui patria cedere quam cum tribuno plebis humillimo contendere de innocentia sua maluit inutiliter sibi uidetur consuluisse aut p rutilius uel cum illo paene socratico genere defensionis est usus uel cum reuocante eum p sulla manere in exilio maluit quid sibi maxime conduceret nesciebat hi uero parua illa quae abiectissimus quisque animus utilia credit si cum uirtute conferantur despicienda iudicauerunt ideoque perpetua saeculorum admiratione celebrantur neque nos simus tam humiles ut quae laudamus inutilia credamus sed hoc qualecumque discrimen raro admodum eueniet ceterum idem fere ut dixi in omni genere causarum et proderit et decebit est autem quod omnes et semper et ubique deceat facere ac dicere honeste contraque neminem umquam ullo in loco turpiter minora uero quaeque sunt ex mediis plerumque sunt  talia ut aliis sint concedenda aliis non sint aut pro persona tempore loco causa magis ac minus uel excusata debeant uideri uel reprehendenda cum dicamus autem de rebus aut alienis aut nostris diuidenda ratio est eorum dum sciamus pleraque neutro loco conuenire in primis igitur omnis sui uitiosa iactatio est eloquentiae tamen in oratore praecipue adfertque audientibus non fastidium modo sed plerumque etiam odium habet enim mens nostra natura sublime quiddam et erectum et inpatiens superioris ideoque abiectos aut summittentes se libenter adleuamus quia hoc facere tamquam maiores uidemur et quotiens discessit aemulatio succedit humanitas at qui se supra modum extollit premere ac despicere creditur nec tam se maiorem quam minores ceteros facere inde inuident humiliores hoc uitium est eorum qui nec cedere uolunt nec possunt contendere rident superiores improbant boni plerumque uero deprendas adrogantium falsam de se opinionem sed in ueris quoque sufficit conscientia reprehensus est in hac parte non mediocriter cicero quamquam is quidem rerum a se gestarum maior quam eloquentiae fuit in orationibus utique iactator et plerumque illud quoque non sine aliqua ratione fecit aut enim tuebatur eos quibus erat adiutoribus usus in opprimenda coniuratione aut respondebat inuidiae cui tamen non fuit par seruatae patriae poenam passus exilium ut illorum quae egerat in consulatu frequens commemoratio possit uideri non gloriae magis quam defensioni data eloquentiam quidem cum plenissimam diuersae partis aduocatis concederet sibi numquam  in agendo inmodice adrogauit illius sunt enim si iudices ingeni mei quod sentio quam sit exiguum et quod ingenio minus possum subsidium mihi diligentia comparaui quin etiam contra q caecilium de accusatore in uerrem constituendo quamuis multum esset in hoc quoque momenti uter ad agendum magis idoneus ueniret dicendi tamen facultatem magis illi detraxit quam adrogauit sibi seque non consecutum sed omnia fecisse ut posset eam consequi dixit in epistulis aliquando familiariter apud amicos nonnumquam in dialogis aliena tamen persona uerum de eloquentia sua dicit et aperte tamen gloriari nescio an sit magis tolerabile uel ipsa uitii huius simplicitate quam illa iactatione peruersa si abundans opibus pauperem se et nobilis obscurum et potens infirmum et disertus imperitum plane et infantem uocet ambitiosissimum gloriandi genus est etiam deridere ab aliis ergo laudemur nam ipsos ut demosthenes ait erubescere etiam cum ab aliis laudabimur decet neque hoc dico non aliquando de rebus a se gestis oratori esse dicendum sicut eidem demostheni pro ctesiphonte quod tamen ita emendauit ut necessitatem id faciendi ostenderet inuidiamque omnem in eum regereret qui hoc se coegisset et m tullius saepe dicit de oppressa coniuratione catilinae sed modo id uirtuti senatus modo prouidentiae deorum inmortalium adsignat plerumque contra inimicos atque obtrectatores plus uindicat sibi erant enim illa tuenda  cum obicerentur in carminibus utinam pepercisset quae non desierunt carpere maligni cedant arma togae concedat laurea linguae et o fortunatam natam me consule romam et iouem illum a quo in concilium deorum aduocatur et mineruam quae artes eum edocuit quae sibi ille secutus quaedam graecorum exempla permiserat uerum eloquentiae ut indecora iactatio ita nonnumquam concedenda fiducia est nam quis reprendat haec quid putem contemptumne me non uideo nec in uita nec in gratia nec in rebus gestis nec in hac mea mediocritate ingenii quid despicere possit antonius et paulo post apertius an decertare mecum uoluit contentione dicendi hoc quidem est beneficium quid enim plenius quid uberius quam mihi et pro me et contra antonium dicere adrogantes et illi qui se iudicasse de causa nec aliter adfuturos fuisse proponunt nam et inuiti iudices audiunt praesumentem partes suas nec hoc oratori contingere inter aduersarios quod pythagorae inter discipulos contigit potest ipse dixit sed istud magis minusue uitiosum est pro personis dicentium defenditur enim aliquatenus aetate dignitate auctoritate quae tamen uix in ullo tanta fuerint ut non hoc adfirmationis genus temperandum sit aliqua moderatione sicut omnia in quibus patronus argumentum ex se ipso petet quid fuisset tumidius si accipiendum criminis  loco negasset cicero equitis romani esse filium se defendente at ille fecit hoc etiam fauorabile coniungendo cum iudicibus dignitatem suam equitis romani autem esse filium criminis loco poni ab accusatoribus neque his iudicantibus oportuit nec defendentibus nobis impudens tumultuosa iracunda actio omnibus indecora sed ut quisque aetate dignitate usu praecedit magis in ea reprendendus uideas autem rixatores quosdam neque iudicum reuerentia neque agendi more ac modo contineri quo ipso mentis habitu manifestum sit tam in suscipiendis quam in agendis causis nihil pensi habere profert enim mores plerumque oratio et animi secreta detegit nec       sine causa graeci prodiderunt ut uiuat quemque etiam dicere humiliora illa uitia summissa adulatio adfectata scurrilitas in rebus ac uerbis parum modestis ac pudicis uilis pudor in omni negotio neglecta auctoritas quae fere accidunt eis qui nimium aut blandi esse aut ridiculi uolunt ipsum etiam eloquentiae genus alios aliud decet nam neque tam plenum et erectum et audax et praecultum senibus conuenerit quam pressum et mite et limatum et quale intellegi uult cicero cum dicit orationem suam coepisse canescere sicut uestibus quoque non purpura coccoque fulgentibus illa aetas satis apta sit in iuuenibus etiam uberiora paulo et paene periclitantia feruntur at in isdem siccum et sollicitum et contractum dicendi propositum plerumque adfectatione ipsa seueritatis inuisum est quando etiam morum senilis auctoritas inmatura in adulescentibus creditur  simpliciora militaris decent philosophiam ex professo ut quidam faciunt ostentantibus parum decori sunt plerique orationis ornatus maximeque ex adfectibus quos illi uitia dicunt uerba quoque exquisitiora et compositio numerosa tali proposito diuersa non enim solum illa laetiora qualia a cicerone dicuntur saxa atque solitudines uoci respondent sed etiam illa quamquam plena sanguinis uos enim iam albani tumuli atque luci uos inquam inploro atque testor uosque albanorum obrutae arae sacrorum populi romani sociae et aequales non conueniant barbae illi atque tristitiae at uir ciuilis uereque sapiens qui se non otiosis disputationibus sed administrationi rei publicae dederit a qua longissime isti qui philosophi uocantur recesserunt omnia quae ad efficiendum oratione quod proposuerit ualent libenter adhibebit cum prius quid honestum sit efficere in animo suo constituerit est quod principes deceat aliis non concesseris imperatorum ac triumphalium separata est aliqua ex parte ratio eloquentiae sicut pompeius abunde disertus rerum suarum narrator et hic qui bello ciuili se interfecit cato eloquens senator fuit idem dictum saepe in alio liberum in alio furiosum in alio superbum est uerba aduersus agamemnonem a thersite habita ridentur da illa diomedi aliiue cui pari magnum animum ferre prae se uidebuntur ego te inquit consulem putem l crassus philippo cum tu me non putes senatorem uox honestissimae libertatis non tamen ferres quemcumque dicentem negat se magni facere aliquis poetarum utrum caesar ater an albus homo sit insania uerte ut idem caesar de illo dixerit adrogantia  est maior in personis obseruatio est apud tragicos comicosque multis enim utuntur et uariis eadem et eorum qui orationes aliis scribebant fuit ratio et declamantium est non enim semper ut aduocati sed plerumque ut litigatores dicimus uerum etiam in iis causis quibus aduocamur eadem differentia diligenter est custodienda utimur enim fictione personarum et uelut ore alieno loquimur dandique sunt iis quibus uocem accommodamus sui mores aliter enim p clodius aliter appius caecus aliter caecilianus ille aliter terentianus pater fingitur quid asperius lictore uerris ut adeas tantum dabis quid fortius illo cuius inter ipsa uerberum supplicia una uox audiebatur ciuis romanus sum quam dignae milonis in peroratione ipsa uoces eo uiro qui pro re publica seditiosum ciuem totiens compescuisset quique insidias uirtute superasset denique non modo quot in causa totidem in prosopopoeia sunt uarietates sed hoc etiam plures quod in his puerorum feminarum populorum mutarum etiam rerum adsimulamus adfectus quibus omnibus debetur suus decor eadem in iis pro quibus agemus obseruanda sunt aliter enim pro alio saepe dicendum est ut quisque honestus humilis inuidiosus fauorabilis erit adiecta propositorum quoque et ante actae uitae differentia iucundissima uero in oratore humanitas facilitas moderatio beniuolentia sed illa quoque diuersa bonum uirum decent malos odisse publica uice commoueri ultum ire scelera et iniurias et omnia ut initio dixi honesta nec tantum quis et pro quo sed etiam apud quem dicas  interest facit enim et fortuna discrimen et potestas nec eadem apud principem magistratum senatorem priuatum tantum liberum ratio est nec eodem sono publica iudicia et arbitrorum disceptationes aguntur nam ut orantem pro capite sollicitudo deceat et cura et omnes ad amplificandam orationem quasi machinae ita in paruis rebus iudiciisque uana sint eadem rideaturque merito qui apud disceptatorem de re leuissima sedens dicturus utatur illa ciceronis confessione non modo se animo commoueri sed etiam corpore ipso perhorrescere quis uero nesciat quanto aliud dicendi genus poscat grauitas senatoria aliud aura popularis cum etiam singulis iudicantibus non idem apud grauis uiros quod leuiores non idem apud eruditum quod militarem ac rusticum deceat sitque nonnumquam summittenda et contrahenda oratio ne iudex eam uel intellegere uel capere non possit tempus quoque ac locus egent obseruatione propria nam et tempus tum triste tum laetum tum liberum tum angustum est atque ad haec omnia componendus orator et loco publico priuatone celebri an secreto aliena ciuitate an tua in castris denique an foro dicas interest plurimum ac suam quidque formam et proprium quendam modum eloquentiae poscit cum etiam in ceteris actibus uitae non idem in foro curia campo theatro domi facere conueniat et pleraque quae natura non sunt reprendenda atque adeo interim sunt necessaria alibi quam mos permiserit turpia habeantur illud iam diximus quanto plus nitoris et cultus demonstratiuae materiae ut ad delectationem audientium compositae  quam quae sunt in actu et contentione suasoriae iudicialesque permittant hoc adhuc adiciendum aliquas etiam quae sunt egregiae dicendi uirtutes quo minus deceant effici condicione causarum an quisquam tulerit reum in discrimine capitis praecipueque si apud uictorem et principem pro se ipse dicat frequenti tralatione fictis aut repetitis ex uetustate uerbis compositione quae sit maxime a uulgari usu remota decurrentibus perihodis quam laetissimis locis sententiisque dicentem non perdant haec omnia necessarium periclitanti sollicitudinis colorem petendumque etiam innocentibus misericordiae auxilium moueaturne quisquam eius fortuna quem tumidum ac sui iactantem et ambitiosum institorem eloquentiae in ancipiti sorte uideat non immo oderit reum uerba aucupantem et anxium de fama ingenii et cui esse diserto uacet quod mire m caelius in defensione causae qua reus de ui fuit comprendisse uidetur mihi ne cui uestrum atque etiam omnium qui ad rem agendam adsunt meus aut uultus molestior aut uox inmoderatior aliqua aut denique quod minimum est iactantior gestus fuisse uideatur atqui sunt quaedam actiones in satisfactione deprecatione confessione positae sententiolisne flendum erit epiphonemata aut enthymemata exorabunt non quidquid meris adicietur adfectibus omnis eorum diluet uiris et miserationem securitate laxabit age si de morte filii sui uel iniuria quae morte sit grauior dicendum patri fuerit aut in narrando gratiam illam expositionis quae continget ex sermone puro atque dilucido quaeret breuiter ac significanter  ordinem rei protulisse contentus aut argumenta diducet in digitos et propositionum ac partitionum captabit leporem et ut plerumque in hoc genere moris est intentione omni remissa loquetur quo fugerit interim dolor ille ubi lacrimae substiterint unde se in medium tam secura obseruatio artium miserit non ab exordio usque ad ultimam uocem continuus quidam gemitus et idem tristitiae uultus seruabitur si quidem uolet dolorem suum etiam in audientis transfundere quem si usquam remiserit in animum iudicantium non reducet quod praecipue declamantibus neque enim me paenitet ad hoc quoque opus meum et curam susceptorum semel adulescentium respicere custodiendum est quo plures in schola finguntur adfectus quos non ut ad                                              uocati sed ut passi subimus cum etiam hoc genus simulari litium soleat cum ius mortis a senatu quidam uel ob aliquam magnam infelicitatem uel etiam paenitentiam petunt in quibus non solum cantare quod uitium peruasit aut lasciuire sed ne argumentari quidem nisi mixtis et quidem ita ut in ipsa probatione magis emineant adfectibus decet nam qui intermittere in agendo dolorem potest uidetur posse etiam deponere nescio tamen an huius de quo loquimur decoris custodia maxime circa eos contra quos dicimus examinanda sit nam sine dubio in omnibus statim accusationibus hoc agendum est ne ad eas libenter descendisse uideamur ideoque mihi illud cassi seueri non mediocriter displicet di boni uiuo et quo me uiuere iuuet asprenatem reum uideo non enim iusta ex causa uel necessaria uideri potest postulasse eum  sed quadam accusandi uoluptate praeter hoc tamen quod est commune propriam moderationem quaedam causae desiderant quapropter et qui curationem bonorum patris postulabit doleat eius ualetudine et quamlibet grauia filio pater obiecturus miserrimam sibi ostendat esse hanc ipsam necessitatem nec hoc paucis modo uerbis sed toto colore actionis ut id eum non dicere modo sed etiam uere dicere appareat nec causanti pupillo sic tutor irascatur umquam ut non remaneant amoris uestigia et sacra quaedam patris eius memoria iam quo modo contra abdicantem patrem querentem uxorem agi causam oporteret in libro ut arbitror septimo dixi quando etiam ipsos loqui quando etiam aduocati uoce uti deceat quartus liber in quo prohoemii praecepta sunt continet esse et in uerbis quod deceat aut turpe sit nemini dubium est unum iam igitur huic loco quod est sane summae difficultatis adiciendum uidetur quibus modis ea quae sunt natura parum speciosa quaeque non dicere si utrumlibet esset liberum maluissemus non tamen sint indecora dicentibus quid asperiorem habere frontem potest aut quid aures hominum magis respuunt quam cum est filio filiiue aduocatis in matrem perorandum aliquando tamen necesse est ut in causa cluenti habiti sed non semper illa uia qua contra sasiam cicero usus est non quia non ille optime sed quia plurimum refert qua in re et quo modo laedat itaque illa cum filii caput palam inpugnaret fortiter fuit repellenda duo tamen quae sola supererant diuine cicero seruauit primum ne obliuisceretur reuerentiae quae parentibus debetur deinde ut repetitis altius causis diligentissime ostenderet quam id quod erat in matrem dicturus non oporteret modo  fieri sed etiam necesse esset primaque haec expositio fuit quamquam ad praesentem quaestionem nihil pertinebat adeo in causa difficili atque perplexa nihil prius intuendum credidit quam quid deceret fecit itaque nomen parentis non filio inuidiosum sed ipsi in quam dicebatur potest tamen aliquando mater et in re leuiore aut minus infeste contra filium stare tum lenior atque summissior decebit oratio nam et satisfaciendo aut nostram minuemus inuidiam aut etiam in diuersum eam transferemus et si grauiter dolere filium palam fuerit credetur abesse ab eo culpam fietque ultro miserabilis auertere quoque in alios crimen decet ut fraude aliquorum concita credatur et omnia nos passuros nihil aspere dicturos testandum ut etiam si non possumus conuiciari nolle uideamur etiam si quid obiciendum erit officium est patroni ut id filio inuito sed fide cogente facere credatur ita poterit uterque laudari quod de matre dixi de utroque parente accipiendum est nam inter patres etiam filiosque cum interuenisset emancupatio litigatum scio in aliis quoque propinquitatibus custodiendum est ut inuiti et necessario et parce iudicemur dixisse magis autem aut minus ut cuique personae debetur reuerentia eadem pro libertis aduersus patronos obseruantia et ut semel plura complectar numquam decebit sic aduersus tales agere personas quo modo contra nos agi ab hominibus condicionis eiusdem iniquo animo tulissemus praestatur hoc aliquando etiam dignationibus ut libertatis nostrae ratio reddatur ne quis nos aut petulantes in laedendis eis aut etiam ambitiosos putet itaque cicero quamquam erat in cottam grauissime dicturus neque aliter agi p oppi causa  poterat longa tamen praefatione excusauit officii sui necessitatem aliquando etiam inferioribus praecipueque adulescentulis parcere aut uideri decet utitur hac moderatione cicero pro caelio contra atratinum ut eum non inimice corripere sed paene patrie monere uideatur nam et nobilis et iuuenis et non iniusto dolore uenerat ad accusandum sed in his quidem in quibus uel iudici uel etiam adsistentibus ratio nostrae moderationis probari debet minor est labor illic plus difficultatis ubi ipsos contra quos dicimus ueremur offendere duae simul huius modi personae ciceroni pro murena dicenti obstiterunt m catonis seruique sulpici quam decenter tamen sulpicio cum omnes concessisset uirtutes scientiam petendi consulatus ademit quid enim aliud esset quo se uictum homo nobilis et iuris antistes magis ferret ut uero rationem defensionis suae reddidit cum se studuisse petitioni sulpici contra honorem murenae non idem debere accusationi contra caput diceret quam molli autem articulo tractauit catonem cuius naturam summe admiratus non ipsius uitio sed stoicae sectae quibusdam in rebus factam duriorem uideri uolebat ut inter eos non forensem contentionem sed studiosam disputationem crederes incidisse haec est profecto ratio et certissimum praeceptorum genus illius uiri obseruatio ut cum aliquid detrahere salua gratia uelis concedas alia omnia in hoc solo uel minus peritum quam in ceteris adiecta si potuerit fieri etiam causa cur id ita sit uel paulo pertinaciorem uel credulum uel iratum uel inpulsum ab aliis hoc enim commune remedium est si tota actione aequaliter appareat non honor modo eius sed etiam caritas praeterea causa sit nobis iusta sit dicendi  neque id moderate tantum faciamus sed etiam necessario diuersum ab hoc sed facilius cum hominum aut alioqui turpium aut nobis inuisorum quaedam facta laudanda sunt decet enim rem ipsam probare in qualicumque persona dixit cicero pro gabinio et p uatinio inimicissimis antea sibi hominibus et in quos orationes etiam scripserat uerum et iusta sic faciendi  non se de ingenii fama sed de fide esse sollicitum difficilior ei ratio in iudicio cluentiano fuit cum scamandrum necesse haberet dicere nocentem cuius egerat causam uerum id elegantissime cum eorum a quibus ad se perductus esset precibus tum etiam adulescentia sua excusat detracturus alioqui plurimum auctoritatis sibi in causa praesertim suspecta si eum se esse qui temere nocentis reos susciperet fateretur apud iudicem uero qui aut erit inimicus alioqui aut propter aliquod commodum a causa quam nos susceperimus auersus ut persuadendi ardua est ratio ita dicendi expeditissima fiducia enim iustitiae eius et nostrae causae nihil nos timere simulabimus ipse erit gloria inflandus ut tanto clarior eius futura sit fides ac religio in pronuntiando quanto minus uel offensae uel utilitati suae indulserit hoc et apud eos a quibus appellatum erit si forte ad eosdem remittemur adicienda ratio uel necessitatis alicuius si id causa concedit uel erroris uel suspicionis tutissimum ergo paenitentiae confessio et satisfactio culpae perducendusque omni modo  iudex ad irae pudorem accidit etiam nonnumquam ut ea de causa de qua pronuntiauit cognoscat iterum tum illud quidem commune apud alium nos iudicem disputaturos de illius sententia non fuisse neque enim emendari ab alio quam ipso fas esse ceterum ex causa ut quaeque permittet aut ignorata quaedam aut defuisse testes aut quod timidissime et si nihil aliud plane fuerit dicendum est patronos non suffecisse succurret etiam si apud alios iudices agetur ut in secunda adsertione aut in centumuiralibus iudiciis duplicibus parte uicta decentius erit quotiens contigerit seruare                                iudicum pudorem de qua re latius probationum loco dictum est potest euenire ut in aliis reprehendenda sint quae ipsi fecerimus ut obicit tubero ligario quod in africa fuerit et ambitus quidam damnati recuperandae dignitatis gratia reos eiusdem criminis detulerunt ut in scholis luxuriantem patrem luxuriosus ipse iuuenis accusat id quo modo decenter fieri possit equidem non inuenio nisi aliquid reperitur quod intersit persona aetas tempus causa locus animus tubero iuuenem se patri haesisse illum a senatu missum non ad bellum sed ad frumentum coemendum ait ut primum licuerit a partibus recessisse ligarium et perseuerasse et non pro cn pompeio inter quem et caesarem dignitatis fuerit contentio cum saluam uterque rem publicam uellet sed pro iuba atque afris inimicissimis populo romano stetisse ceterum uel facillimum est ibi alienam culpam incusare ubi  fateris tuam uerum id iam indicis est non actoris quod si nulla contingit excusatio sola colorem habet paenitentia potest enim uideri satis emendatus qui in odium eorum in quibus errauerat ipse conuersus est sunt enim casus quidam qui hoc natura ipsa rei non indecens faciant ut cum pater ex meretrice natum quod duxerit meretricem in matrimonium abdicat scholastica materia sed non quae in foro non possit accidere hic igitur multa non deformiter dicet uel quod omnium sit uotum parentum ut honestiores quam sint ipsi liberos habeant nam et si filia nata meretrix eam mater pudicam esse uoluisset uel quod humilior ipse fuerit licet enim huic ducere uel quod non habuerit patrem qui moneret quin eo minus id faciendum filio fuisse ne renouaret domus pudorem et exprobraret patri nuptias matri prioris uitae necessitatem ne denique legem quandam suis quoque sum liberis daret credibilis erit etiam propria quaedam in illa meretrice turpitudo quam nunc hic pater ferre non possit alia praetereo neque enim nunc declamamus sed ostendimus nonnumquam posse dicentem ipsis incommodis bene uti illic maior aestus ubi quis pudenda queritur ut stuprum praecipue in maribus aut os profanatum non dico si loquatur ipse nam quid aliud ei quam gemitus aut fletus et exsecratio uitae conueniat ut iudex intellegat potius dolorem illum quam audiat sed patrono quoque per similes adfectus eundum erit quia hoc iniuriae genus uerecundius est fateri passis quam ausis mollienda est in plerisque aliquo colore  asperitas orationis ut cicero de proscriptorum liberis fecit quid enim crudelius quam homines honestis parentibus ac maioribus natos a re publica summoueri itaque durum id esse summus ille tractandorum animorum artifex confitetur sed ita legibus sullae cohaerere statum ciuitatis adfirmat ut iis solutis stare ipsa non possit consecutus itaque est ut aliquid eorum quoque causa uideretur facere contra quos diceret illud etiam in iocis monui quam turpis esset fortunae insectatio et ne in totos ordines aut gentes aut populos petulantia incurreret sed interim fides patrocinii cogit quaedam de uniuerso genere aliquorum hominum dicere libertinorum uel militum uel publicanorum uel similiter aliorum in quibus omnibus commune remedium est ut ea quae laedunt non libenter tractare uidearis nec in omnia impetum facias sed in id quod expugnandum est et reprehensa alia laude compenses sic cupidos milites dicas sed non mirum quod periculorum ac sanguinis maiora sibi deberi praemia putent eosdem petulantes sed hoc fieri quod bellis magis quam paci consuerint libertinis detrahenda est auctoritas licet iis testimonium reddere industriae per quam exierint de seruitute quod ad nationes exteras pertinet cicero uarie detracturus graecis testibus fidem doctrinam his concedit ac litteras seque eius gentis amatorem esse profitetur sardos contemnit allobrogas ut hostis insectatur quorum nihil tunc cum diceretur parum aptum aut remotum a cura decoris fuit uerborum etiam moderatione detrahi solet  si qua est rei inuidia si asperum dicas nimium seuerum iniustum persuasione labi pertinacem ultra modum tenacem esse propositi plerumque uelut ipsos coneris ratione uincere quod est mollissimum indecorum est super haec omne nimium ideoque etiam quod natura rei satis aptum est nisi modo quoque temperatur gratiam perdit cuius rei obseruatio iudicio magis quodam seruiri sentiri quam praeceptis tradi potest quantum satis sit et quantum recipiant aures non habet certam mensuram et quasi pondus quia ut in cibis his alia aliis magis complent adiciendum etiam breuiter uidetur quo fiat ut dicendi uirtutes diuersissimae non solum suos amatores habeant sed ab eisdem saepe laudentur nam cicero quodam loco scribit id esse optimum quod non facile credideris consequi imitatione non possis alio uero non id egisse ut ita diceret quo modo se quilibet posse confideret sed quo modo nemo quod potest pugnare inter se uideri uerum utrumque ac merito laudatur causarum enim modo distat quia simplicitas illa et uelut securitas inadfectatae orationis mire tenuis causas decet maioribus illud admirabile dicendi genus magis conuenit in utroque eminet cicero ex quibus alterum imperiti se posse consequi credent neutrum qui intellegunt   memoriam quidam naturae modo esse munus existimauerunt estque in ea non dubie plurimum sed ipsa excolendo sicut alia omnia augetur et totus de quo diximus adhuc inanis est labor nisi ceterae partes hoc uelut spiritu continentur nam et omnis disciplina memoria constat frustraque docemur si quidquid audimus praeterfluat et exemplorum legum responsorum dictorum denique factorumque uelut quasdam copias quibus abundare quasque in promptu semper habere debet orator eadem illa uis praesentat neque inmerito thesaurus hic eloquentiae dicitur sed non firme tantum continere uerum etiam cito percipere multa acturos oportet nec quae scripseris modo iterata lectione complecti sed in cogitatis quoque rerum ac uerborum contextum sequi et quae sint ab aduersa parte dicta meminisse nec utique eo quo dicta sunt ordine refutare sed oportunis locis ponere quin extemporalis oratio non alio mihi uidetur mentis uigore constare nam dum alia dicimus quae dicturi sumus intuenda sunt ita cum semper cogitatio ultra eat id quod est longius quaerit quidquid autem repperit quodam modo apud memoriam deponit quod illa quasi media quaedam manus acceptum ab inuentione tradit elocutioni non arbitror autem mihi in hoc inmorandum quid sit quod memoriam faciat quamquam plerique inprimi quaedam uestigia animo uelut in ceris anulorum signa seruentur existimant neque ero tam credulus ut quam abitu  tardiorem firmioremque memoriam fieri et actem quoque ad animum pertire magis admirari naturam subit tot res uetustas tanto ex interuallo repetitas reddere se et offerre nec tantum requirentibus sed in sponte interim nec uigilantibus sed etiam quiete compositis eo magis quod illa quoque animalia quae carere intellectu uidentur meminerunt et agnoscunt et quamlibet longo itinere deducta ad adsuetas sibi sedes reuertuntur quid non haec uarietas mira est excidere proxima uetera inhaerere hesternorum inmemores acta pueritiae recordari quid quod quaedam requisita se occultant et eadem forte succurrunt nec manet semper memoria sed aliquando etiam redit nesciretur tamen quanta uis esset eius quanta diuinitas illa nisi in hoc lumen orandi extulisset non enim rerum modo sed etiam uerborum ordinem praestat nec ea pauca contexit sed durat prope in infinitum et in longissimis actionibus prius audiendi patientia quam memoriae fides deficit quod et ipsum argumentum est subesse artem aliquam iuuarique ratione naturam cum idem indocti facere illud indocti inexercitati non possimus quamquam inuenio apud platonem obstare memoriae usum litterarum uidelicet quoniam illa quae scriptis reposuimus uelut custodire desinimus et ipsa securitate dimittimus nec dubium est quin plurimum in hac parte ualeat    mentis intentio et uelut acies luminum a prospectu rerum quas intuetur non auersa unde accidit ut quae per plures dies scribimus ediscenda sint cogitatio se ipsa contineat  artem autem memoriae primus ostendisse dicitur simonides cuius uulgata fabula est cum pugili coronato carmen quale componi uictoribus solet mercede pacta scripsisset abnegatam ei pecuniae partem quod more poetis frequentissimo degressus in laudes castoris ac pollucis exierat quapropter partem ab iis petere quorum facta celebrasset iubebatur et persoluerunt ut traditum est nam cum esset grande conuiuium in honorem eiusdem uictoriae atque adhibitus ei cenae simonides nuntio est excitus quod eum duo iuuenes equis aduecti desiderare maiorem in modum dicebantur et illos quidem non inuenit fuisse tamen gratos erga se deos exitu comperit nam uix eo ultra limen egresso triclinium illud supra conuiuas corruit atque ita confudit ut non ora modo oppressorum sed membra etiam omnia requirentes ad sepulturam propinqui nulla nota possent discernere tum simonides dicitur memor ordinis quo quisque discubuerat corpora suis reddidisse est autem magna inter auctores dissensio glaucone carystio an leocrati an agatharcho an scopae scriptum sit id carmen et pharsali fuerit haec domus ut ipse quodam loco significare simonides uidetur utque apollodorus et eratosthenes et euphorion et larissaeus eurypylus tradiderunt an crannone ut apollas calimachus quem secutus cicero hanc famam latius fudit scopam nobilem thessalum perisse in eo conuiuio constat  adicitur sororis eius filius putant et ortos plerosque ab alio scopa qui maior aetate fuerit quamquam mihi totum de tyndaridis fabulosum uidetur neque omnino huius rei meminit umquam poeta ipse profecto non taciturus de tanta sua gloria ex hoc simonidis facto notatum uidetur iuuari memoriam signatis animo sedibus idque credet suo quisque experimento nam cum in loca aliqua post tempus reuersi sumus non ipsa agnoscimus tantum sed etiam quae in iis fecerimus reminiscimur personaeque subeunt nonnumquam tacitae quoque cogitationes in mentem reuertuntur nata est igitur ut in plerisque ars ab experimento loca discunt quam maxime spatiosa multa uarietate signata domum forte magnam et in multos diductam recessus in ea quidquid notabile est animo diligenter adfigunt ut sine cunctatione ac mora partis eius omnis cogitatio possit percurrere et primus hic labor est non haerere in occursu plus enim quam firma debet esse memoria quae aliam memoriam adiuuet tum quae scripserunt uel cogitatione complectuntur et aliquo signo quo moneantur notant quod esse uel ex re tota potest ut de nauigatione militia uel ex uerbo aliquo nam etiam excidentes unius admonitione uerbi in memoriam reponuntur sit autem signum nauigationis ut ancora militiae ut aliquid ex armis haec ita digerunt primum sensum bello cum uestibulo quasi adsignant secundum puta  atrio tum inpluuia circumeunt nec cubiculis modo aut exhedris sed statuis etiam similibusque per ordinem committunt hoc facto cum est repetenda memoria incipiunt ab initio loca haec recensere et quod cuique crediderunt reposcunt ut eorum imagine admonentur ita quamlibet multa sint quorum meminisse oporteat fiunt singula conexa quodam choro nec onerant coniungentes prioribus consequentia solo ediscendi labore quod de domo dixi et in operibus publicis et in itinere longo et urbium ambitu et picturis fieri spieri potest etiam fingere sibi has imagines licet opus est ergo locis quae uel finguntur uel sumuntur et imaginibus uel simulacris quae utique fingenda sunt imagines uoco quibus ea quae ediscenda sunt notamus ut quo modo cicero dicit locis pro cera simulacris pro litteris utamur illud quoque ad uerbum ponere optimum fuerit locis est utendum multis inlustribus explicatis modicis interuallis imaginibus autem agentibus acribus insignitis quae occurrere celeriterque percutere animum possint quo magis miror quo modo metrodorus in xii signis per quae sol meat trecenos et sexagenos inuenerit locos uanitas nimirum fuit atque iactatio circa memoriam suam potius arte quam natura gloriantis equidem haec ad quaedam prodesse non negauerim ut si rerum nomina multa per ordinem audita reddenda sint namque in iis quae didicerunt locis ponunt res illas mensam ut hoc utar in uestibulo et pulpitum in atrio et sic  cetera deinde relegentes inueniunt ubi posuerunt et forsitan hoc sunt adiuti qui auctione dimissa quid cuique uendidissent testibus argentariorum tabulis reddiderunt quod praestitisse q hortensium dicunt minus idem proderit in ediscendis quae orationis perpetuae erunt nam et sensus non eandem imaginem quam res habent cum alterum fingendum sit et horum tamen utcumque commonet locus sicut sermonis alicuius habiti uerborum contextus eadem arte quo modo comprehendetur mitto quod quaedam nullis simulacris significari possunt ut certe coniunctiones habeamus enim sane ut qui notis scribunt certas imagines omnium et loca scilicet infinita per quae uerba quot sunt in quinque contra uerrem secundae actionis libris explicentur ne meminerimus etiam omnium quasi depositorum nonne impediri quoque dicendi cursum necesse est duplici memoriae cura nam quo modo poterunt copulata fluere si propter singula uerba ad singulas formas respiciendum erit qua re et charmadas et scepsius de quo modo dixi metrodorus quos cicero dicit usos hac exercitatione sibi habeant sua nos simpliciora tradamus si longior complectenda memoria fuerit oratio proderit per partes ediscere laborat enim maxime onere sed hae partes non sint perexiguae alioqui rursus multae erunt et eam distringent atque concident nec utique certum imperauerim modum sed maxime ut quisque finietur locus  ni forte tam numerosus ut ipse quoque diuidi debeat dandi sunt certi quidam termini ut contextum uerborum qui est difficillimus continua et crebra meditatio partis deinceps ipsas repetitus ordo coniungat non est inutile iis quae difficilius haereant aliquas adponere notas quarum recordatio commoneat et quasi excitet memoriam nemo enim fere tam infelix ut quod cuique loco signum destinauerit nesciat at si erit tardus ad hoc eo quoque adhuc remedio utatur ut ipsae notae hoc enim est ex illa arte non inutile aptentur ad eos qui excidunt sensus ancora ut supra proposui si de naue dicendum est spiculum si de proelio multum enim signa faciunt et ex alia memoria uenit alia ut cum tralatus anulus uel alligatus commoneat nos cur id fecerimus haec magis adhuc adstringunt qui memoriam ab aliquo simili transferunt ad id quod continendum est ut in nominibus si fabius forte sit tenendus referamus ad illum cunctatorem qui excidere non potest aut ad aliquem amicum qui idem uocetur quod est facilius in apris et in ursis et nasone aut crispo ut id memoriae adfigatur unde sunt nomina origo quoque aliquando declinatorum tenendi magis causa est ut in cicerone uerrio aurelio sed hoc miseri illud neminem non iuuabit isdem quibus scripserit ceris ediscere sequitur enim uestigiis quibusdam memoriam et  uelut oculis intuetur non paginas modo sed uersus prope ipsos estque cum dicit similis legenti iam uero si litura aut adiectio aliqua atque mutatio interueniat signa sunt quaedam quae intuentes deerrare non possumus ista ratio ut est illi de qua primum locutus sum arti non dissimilis ita si quid me experimenta docuerunt et expeditior et potentior ediscere tacite nam id quoque est quaesitum erat optimum si non subirent uelut otiosum animum plerumque aliae cogitationes propter quas excitandus est uoce ut duplici motu iuuetur memoria dicendi et audiendi sed haec uox sit modica et magis murmur qui autem legente alio ediscit in parte tardatur quod acrior est oculorum quam aurium sensus in parte iuuari potest quod cum semel aut bis audierit continuo illi memoriam suam experiri licet et                                cum legente contendere nam et alioqui id maxime faciendum est ut nos subinde temptemus quia continua lectio et quae magis et quae minus haerent aequaliter transit in experiendo teneasne et maior intentio est et nihil superuacui temporis perit quo etiam quae tenemus repeti solent ita sola quae exciderunt retractantur ut crebra iteratione firmentur quamquam solent hoc ipso maxime haerere quod exciderunt illud ediscendo scribendoque commune est utrique plurimum conferre bonam ualetudinem digestum cibum animum cogitationibus aliis liberum uerum et in iis quae scripsimus complectendis multum ualent et in iis quae cogitamus continendis prope solae excepta quae potentissima  est et exercitatione diuisio et compositio nam qui recte diuiserit numquam poterit in rerum ordine errare certa sunt enim non solum in digerendis quaestionibus sed etiam in exequendis si modo recte dicimus prima ac secunda et deinceps cohaeretque omnis rerum copulatio ut ei nihil neque subtrahi sine manifesto intellectu neque inseri possit an uero scaeuola in lusu duodecim scriptorum cum prior calculum promouisset essetque uictus dum rus tendit repetito totius certaminis ordine quo dato errasset recordatus rediit ad eum quocum luserat isque ita factum esse confessus est minus idem ordo ualebit in oratione praesertim totus nostro arbitrio constitutus cum tantum ille ualeat alternus etiam quae bene composita erunt memoriam serie sua ducent nam sicut facilius uersus ediscimus quam prorsam orationem ita prorsae uincta quam dissoluta sic contigit ut etiam quae ex tempore uidebantur effusa ad uerbum repetita reddantur quod meae quoque memoriae mediocritatem sequebatur si quando interuentus aliquorum qui hunc honorem mererentur iterare declamationis partem coegisset nec est mendacio locus saluis qui interfuerunt si quis tamen unam maximamque a me artem memoriae quaerat exercitatio est et labor multa ediscere multa cogitare et si fieri potest cotidie potentissimum est nihil aeque uel augetur cura uel neglegentia intercidit quare et pueri statim ut praecepi quam plurima ediscant et quaecumque aetas operam iuuandae studio memoriae dabit deuoret initio taedium illud et scripta et lecta saepius reuoluendi et quasi eundem cibum remandendi quod ipsum hoc fieri potest  leuius si pauca primum et quae odium non adferant coeperimus ediscere tum cotidie adicere singulos uersus quorum accessio labori sensum incrementi non adferat in summam ad infinitum usque perueniat et poetica prius tum oratorum nouissime etiam solutiora numeris et magis ab usu dicendi remota qualia sunt iuris consultorum difficiliora enim debent esse quae exercent quo sit leuius ipsum illud in quod exercent ut athletae ponderibus plumbeis adsuefaciunt manus quibus uacuis et nudis in certamine utendum est non omittam etiam quod cotidianis experimentis deprenditur minime fidelem esse paulo tardioribus ingeniis recentem memoriam mirum dictu est nec in promptu ratio quantum nox interposita adferat firmitatis siue requiescit labor ille cuius sibi ipsa fatigatio obstabat siue maturatur atque concoquitur quae firmissima eius pars est recordatio quae statim referri non poterant contexuntur postera die confirmatque memoriam idem illud tempus quod esse in causa solet obliuionis etiam illa praeuelox fere cito effluit et uelut praesenti officio functa nihil in posterum debeat tamquam dimissa discedit nec est mirum magis haerere animo quae diutius adfixa sint ex hac ingeniorum diuersitate nata dubitatio est ad uerbum sit ediscendum dicturis an uim modo rerum atque ordinem complecti satis sit de quo sine dubio non potest in uniuersum pronuntiari nam si memoria suffragatur tempus non defuit nulla me uelim syllaba effugiat alioqui etiam scribere sit superuacuum idque praecipue a pueris optinendum atque in hanc consuetudinem memoria exercitatione  redigenda ne nobis discamus ignoscere ideoque et admoneri et ad libellum respicere uitiosum quod libertatem neglegentiae facit nec quisquam se parum tenere iudicat quod ne sibi excidat non timet inde interruptus actionis impetus et resistens ac salebrosa oratio et qui dicit ediscenti similis etiam omnem bene scriptorum gratiam perdit uel hoc ipso quod scripsisse se confitetur memoria autem facit etiam prompti ingeni famam ut illa quae dicimus non domo attulisse sed ibi protinus sumpsisse uideamur quod et oratori et ipsi causae plurimum confert nam et magis miratur et minus timet iudex quae non putat aduersus se praeparata idque in actionibus inter praecipua seruandum est ut quaedam etiam quae optime uinximus uelut soluta enuntiemus et cogitantibus nonnumquam et dubitantibus similes quaerere uideamur quae attulimus ergo quid sit optimum neminem fugit si uero aut memoria natura durior erit aut non suffragabitur tempus etiam inutile erit ad omnia se uerba alligare cum obliuio unius eorum cuiuslibet aut deformem haesitationem aut etiam silentium indicat tutiusque multo comprehensis animo rebus ipsis libertatem sibi eloquendi relinquere nam et inuitus perdit quisque id quod elegerat uerbum nec facile reponit aliud dum id quod scripserat quaerit sed ne hoc quidem infirmae memoriae remedium est nisi in iis qui sibi facultatem aliquam dicendi ex tempore parauerunt quod si cui utrumque defuerit huic omittere omnino totum actionum laborem ac si quid in litteris ualet ad scribendum potius suadebo conuertere sed haec rara infelicitas erit ceterum quantum natura studioque ualeat memoria uel themistocles testis quem unum intra annum optime locutum esse persice constat uel mithridates cui duas et uiginti  linguas quot nationibus imperabat traditur notas fuisse uel crassus ille diues qui cum asiae praeesset quinque graeci sermonis differentias sic tenuit ut qua quisque apud eum lingua postulasset eadem ius sibi redditum ferret uel cyrus quem omnium militum tenuisse creditum est nomina quin semel auditos quamlibet multos uersus protinus dicitur reddidisse theodectes dicebantur etiam nunc esse qui facerent sed mihi numquam ut ipse interessem contigit habenda tamen fides est uel in hoc ut qui crediderit et speret  pronuntiatio a plerisque actio dicitur sed prius nomen a uoce sequens a gestu uidetur accipere namque actionem cicero alias quasi sermonem alias eloquentiam quandam corporis dicit idem tamen duas eius partis facit quae sunt eaedem pronuntiationis uocem atque motum quapropter utraque appellatione indifferenter uti licet habet autem res ipsa miram quandam in orationibus uim ac potestatem neque enim tam refert qualia sint quae intra nosmet ipsos composuimus quam quo modo efferantur nam ita quisque ut audit mouetur quare neque probatio ulla quae modo uenit ab oratore tam firma est ut non perdat uires suas nisi adiuuatur adseueratione dicentis adfectus omnes languescant necesse est nisi uoce uultu totius prope habitu corporis inardescunt nam cum haec omnia fecerimus felices  tamen si nostrum illum ignem iudex conceperit nedum eum supini securique moueamus ac non et ipse nostra oscitatione soluatur documento sunt uel scaenici actores qui et optimis poetarum tantum adiciunt gratiae ut nos infinite magis eadem illa audita quam lecta delectent et uilissimis etiam quibusdam impetrant aures ut quibus nullus est in bibliothecis locus sit etiam frequens in theatris quod si in rebus quas fictas esse scimus et inanes tantum pronuntiatio potest ut iram lacrimas sollicitudinem adferat quanto plus ualeat necesse est ubi et credimus equidem uel mediocrem orationem commendatam uiribus actionis adfirmarim plus habituram esse momenti quam optimam eadem illa destitutam si quidem et demosthenes quid esset in toto dicendi opere primum interrogatus pronuntiationi palmam dedit eidemque secundum ac tertium locum donec ab eo quaeri desineret ut eam uideri posset non praecipuam sed solam iudicasse ideoque ipse tam diligenter apud andronicum hypocriten    studuit ut admirantibus eius orationem rhodiis non inmerito aeschines dixisse uideatur quid si ipsum audissetis et m cicero unam in dicendo actionem dominari putat hac cn lentulum plus opinionis consecutum quam eloquentia tradit eadem c gracchum in deflenda fratris nece totius populi romani lacrimas concitasse antonium et crassum multum ualuisse plurimum uero q hortensium cuius rei fides est quod eius scripta tantum infra famam sunt qua diu princeps orator aliquando aemulus ciceronis existimatus est nouissime quoad uixit secundus ut appareat placuisse aliquid eo dicente quod legentes non inuenimus  et hercule cum ualeant multum uerba per se et uox propriam uim adiciat rebus et gestus motusque significet aliquid profecto perfectum quiddam fieri cum omnia coierunt necesse est sunt tamen qui rudem illam et qualem impetus cuiusque animi tulit actionem iudicent fortiorem et solam uiris dignam sed non alii fere quam qui etiam in dicendo curam et artem et nitorem et quidquid studio paratur ut adfectata et parum naturalia solent improbare uel qui uerborum atque ipsius etiam soni rusticitate ut l cottam dicit cicero fecisse imitationem antiquitatis adfectant uerum illi persuasione sua fruantur qui hominibus ut sint oratores satis putant nasci nostro labori dent ueniam qui nihil credimus esse perfectum nisi ubi natura cura iuuetur in hoc igitur non contumaciter consentio primas partis esse naturae nam certe bene pronuntiare non poterit cui aut in scriptis memoria aut in iis quae subito dicenda erunt facilitas prompta defuerit nec si inemendabilia oris incommoda obstabunt corporis etiam potest esse aliqua tanta deformitas ut nulla arte uincatur sed ne uox quidem nisi libera uitiis actionem habere optimam potest bona enim firmaque ut uolumus uti licet mala uel inbecilla et inhibet multa ut insurgere exclamare et aliqua cogit ut intermittere et deflectere et rasas fauces ac latus fatigatum deformi cantico reficere sed nos de eo nunc loquamur cui non frustra praecipitur cum sit autem omnis actio ut dixi in duas diuisa partis uocem gestumque quorum alter oculos altera aures mouet per quos duos sensus omnis ad animum penetrat adfectus prius est de uoce dicere cui etiam gestus accommodatur  in ea prima obseruatio est qualem habeas secunda quo modo utaris natura uocis spectatur quantitate et qualitate quantitas simplicior in summam enim grandis aut exigua est sed inter has extremitates mediae sunt species et ab ima ad summam ac retro sunt multi gradus qualitas magis uaria nam est et candida et fusca et plena et exilis et leuis et aspera et contracta et fusa et dura et flexibilis et clara et optusa spiritus etiam longior breuiorque nec causas cur quidque eorum accidat persequi proposito operi necessarium esteorumne sit differentia in quibus aura illa concipitur an eorum per quae uelut organa meat an ipsi propria natura an prout mouetur lateris pectorisue firmitas an capitis etiam plus adiuuet nam opus est omnibus sicut non oris modo suauitate sed narium quoque per quas quod superest uocis egeritur dulcis esse tamen non exprobrans sonus utendi uoce multiplex ratio nam praeter illam differentiam quae est tripertita acutae grauis flexae tum intentis tum remissis tum elatis tum inferioribus modis opus est spatiis quoque lentioribus aut citatioribus sed his ipsis media interiacent multa et ut facies quamquam ex paucissimis constat infinitam habet differentiam ita uox etsi paucas quae nominari possint continet species propria cuique est et non haec minus auribus quam oculis illa dinoscitur augentur autem sicut omnium ita uocis quoque bona cura et neglegentia uel inscitia minuuntur sed cura non eadem oratoribus quae phonascis conuenit tamen multa  sunt utrisque communia firmitas corporis ne ad spadonum et mulierum et aegrorum exilitatem uox nostra tenuetur quod ambulatio unctio ueneris abstinentia facilis ciborum digestio id est frugalitas praestat praeterea ut sint fauces integrae id est molles ac leues quarum uitio et frangitur et obscuratur et exasperatur et scinditur uox nam ut tibiae eodem spiritu accepto alium clusis alium apertis foraminibus alium non satis purgatae alium quassae sonum reddunt item fauces tumentes strangulant uocem optusae obscurant rasae exasperant conuulsae fractis sunt organis similes finditur etiam spiritus obiectu aliquo sicut lapillo tenues aquae quarum impetus etiam si ultra paulum coit aliquid tamen caui relinquit post id ipsum quod offenderat umor quoque uocem ut nimius impedit ita consumptus destituit nam fatigatio ut corpora non ad praesens modo tempus sed etiam in futurum adficit sed ut communiter et phonascis et oratoribus necessaria est exercitatio qua omnia conualescunt ita curae non idem genus est nam neque certa tempora ad spatiandum dari possunt tot ciuilibus officiis occupato nec praeparare ab imis sonis uocem ad summos nec semper a contentione condere licet cum pluribus iudiciis saepe dicendum sit ne ciborum quidem est eadem obseruatio non enim tam molli teneraque uoce quam forti ac durabili opus est cum illi omnes etiam altissimos sonos leniant cantu oris nobis pleraque aspere sint concitateque dicenda et uigilandae noctes et fuligo lucubrationum bibenda et in sudata ueste durandum quare uocem deliciis non molliamus nec inbuatur ea consuetudine quam desideratura sit sed exercitatio eius talis sit qualis usus nec silentio  subsidat sed firmetur consuetudine qua difficultas omnis leuatur ediscere autem quo exercearis erit optimum nam ex tempore dicentis auocat a cura uocis ille qui ex rebus ipsis concipitur adfectus et ediscere quam maxime uaria quae et clamorem et disputationem et sermonem et flexus habeant ut simul in omnia paremur hoc satis est alioqui nitida illa et curata uox insolitum laborem recusabit ut adsueta gymnasiis et oleo corpora quamlibet sint in suis certaminibus speciosa atque robusta si militare iter fascemque et uigilias imperes deficiant et quaerant unctores suos nudumque sudorem illa quidem in hoc opere praecipi quis ferat uitandos soles atque uentos et nubila etiam ac siccitates ita si dicendum in sole aut uentoso umido calido die fuerit reos deseremus nam crudum quidem aut saturum aut ebrium aut eiecto modo uomitu quae cauenda quidam monent declamare neminem qui sit mentis compos puto illud non sine causa est ab omnibus praeceptum ut parcatur maxime uoci in illo a pueritia in adulescentiam transitu quia naturaliter impeditur non ut arbitror propter calorem quod quidam putauerunt nam est maior alias sed propter umorem potius nam hoc aetas illa turgescit itaque nares etiam ac pectus eo tempore tument atque omnia uelut germinant eoque sunt tenera et iniuriae obnoxia sed ut ad propositum redeam iam confirmatae constitutaeque uoci genus exercitationis optimum duco quod est operi simillimum dicere cotidie sicut agimus namque hoc modo non uox tantum  confirmatur et latus sed etiam corporis decens et accommodatus orationi motus componitur non alia est autem ratio pronuntiationis quam ipsius orationis nam ut illa emendata dilucida ornata apta esse debet ita haec quoque emendata erit id est uitio carebit si fuerit os facile explanatum iucundum urbanum id est in quo nulla neque rusticitas neque peregrinitas resonet non enim sine causa dicitur barbarum graecumue nam sonis homines ut aera tinnitu dinoscimus ita fiet illud quod ennius probat cum dicit suauiloquenti ore cethegum fuisse non quod cicero in iis reprehendit quos ait latrare non agere sunt enim multa uitia de quibus dixi cum in quadam primi libri parte puerorum ora formarem oportunius ratus in ea aetate facere illorum mentionem in qua emendari possunt itemque si ipsa uox primum fuerit ut sic dicam sana id est nullum eorum de quibus modo retuli patietur incommodum deinde non subsurda rudis inmanis dura rigida raua prae            pinguis aut tenuis inanis acerba pusilla mollis effeminata spiritus nec breuis nec parum durabilis nec in receptu difficilis dilucida uero erit pronuntiatio primum si uerba tota exierint quorum pars deuorari pars destitui solet plerisque extremas syllabas non perferentibus dum priorum sono indulgent ut est autem necessaria uerborum explanatio ita omnis inputare et uelut adnumerare litteras molestum et odiosum nam et uocales frequentissime coeunt et consonantium quaedam insequente uocali dissimulantur utriusque exemplum posuimus multum ille et terris uitatur etiam  duriorum inter se congressus unde pellexit et collegit et quae alio loco dicta sunt ideoque laudatur in catulo suauis appellatio litterarum secundum est ut sit oratio distincta id est qui dicit et incipiat ubi oportet et desinat obseruandum etiam quo loco sustinendus et quasi suspendendus sermo sit quod graeci upodiastolhn uel upostigmhn uocant quo deponendus suspenditur arma uirumque cano quia illud uirum ad sequentia pertinet ut sit uirum troiae qui primus ab oris et hic iterum nam etiam si aliud est unde uenit quam quo uenit non distinguendum tamen quia utrumque eodem uerbo continetur uenit tertio italiam quia interiectio est fato profugus et continuum sermonem qui faciebat italiam lauinaque diuidit ob eandemque causam quarto profugus deinde lauinaque uenit litora ubi iam erit distinctio quia inde alius incipit sensus sed in ipsis etiam distinctionibus tempus alias breuius alias longius dabimus interest enim sermonem finiant an sensum itaque illam distinctionem litora protinus altero spiritus initio insequar cum illuc uenero atque altae moenia romae deponam et morabor et nouum rursus exordium faciam sunt aliquando et sine respiratione quaedam morae etiam in perihodis ut enim illa in coetu uero populi romani negotium publicum gerens magister equitum et cetera multa membra habent sensus enim sunt alii atque alii sed unam circumductionem ita paulum morandum in his interuallis non interrumpendus est contextus et e contrario spiritum interim recipere sine intellectu morae necesse est quo loco quasi surripiendus est alioqui si inscite recipiatur non minus adferat obscuritatis quam uitiosa distinctio  uirtus autem distinguendi fortasse sit parua sine qua tamen esse nulla alia in agendo potest ornata est pronuntiatio cui suffragatur uox facilis magna beata flexibilis firma dulcis durabilis clara pura secans aera et auribus sedens est enim quaedam ad auditum accommodata non magnitudine sed proprietate ad hoc uelut tractabilis utique habens omnes in se qui desiderantur sinus intentionesque et toto ut aiunt organo instructa cui aderit lateris firmitas spiritus cum spatio pertinax tum labori non facile cessurus neque grauissimus autem in musica sonus nec acutissimus orationibus conuenit nam et hic parum clarus nimiumque plenus nullum adferre animis motum potest et ille praetenuis et inmodicae claritatis cum est ultra uerum tum neque pronuntiatione flecti neque diutius ferre intentionem potest nam uox ut nerui quo remissior hoc grauior et plenior quo tensior hoc tenuis et acuta magis est sic ima uim non habet summa rumpi periclitatur mediis ergo utendum sonis hique tum augenda intentione excitandi tum summittenda sunt temperandi nam prima est obseruatio recte pronuntiandi aequalitas ne sermo subsultet inparibus spatiis ac sonis miscens longa breuibus grauia acutis elata summissis et inaequalitate horum omnium sicut pedum claudicet secunda uarietas quod solum est pronuntiatio ac ne quis pugnare inter se putet aequalitatem et uarietatem cum illi uirtuti contrarium uitium sit inaequalitas huic quae dicitur monoeideia quasi quidam unus aspectus ars porro uariandi cum gratiam  praebet ac renouat aures tum dicentem ipsa laboris mutatione reficit ut standi ambulandi sedendi iacendi uices sunt nihilque eorum pati unum diu possumus illud uero maximum sed id paulo post tractabimus quod secundum rationem rerum de quibus dicimus animorumque habitus conformanda uox est ne ab oratione discordet uitemus igitur illam quae graece monotonia uocatur una quaedam spiritus ac soni intentio non solum ne dicamus omnia clamose quod insanum est aut intra loquendi modum quod motu caret aut summisso murmure quo etiam debilitatur omnis intentio sed ut in isdem partibus isdemque adfectibus sint tamen quaedam non ita magnae uocis declinationes prout aut uerborum dignitas aut sententiarum natura aut depositio aut inceptio aut transitus postulabit ut qui singulis pinxerunt coloribus alia tamen eminentiora alia reductiora fecerunt sine quo ne membris quidem suas lineas dedissent proponamus enim nobis illud ciceronis in oratione nobilissima pro milone principium nonne ad singulas paene distinctiones quamuis in eadem facie tamen quasi uultus mutandus est etsi uereor iudices ne turpe sit pro fortissimo uiro dicere incipientem timere etiam si est toto proposito contractum atque summissum quia et exordium est et solliciti exordium tamen fuerit necesse est aliquid plenius et erectius dum dicit pro fortissimo uiro quam cum etsi uereor et turpe sit et timere iam secunda respiratio increscat oportet et naturali quodam conatu quo minus pauide dicimus quae secuntur et quod magnitudo animi milonis ostenditur minimeque deceat cum titus annius ipse magis de rei publicae salute  quam de sua perturbetur deinde quasi obiurgatio sui est me ad eius causam parem animi magnitudinem adferre non posse tum inuidiosiora tamen haec noui iudicii noua forma terret oculos illa uero iam paene apertis ut aiunt tibiis qui quocumque inciderunt consuetudinem fori et pristinum morem iudiciorum requirunt nam sequens latum etiam atque fusum est non enim corona consessus uester cinctus est ut solebat quod notaui ut appareret non solum in membris causae sed etiam in articulis esse aliquam pronuntiandi uarietatem sine qua nihil neque maius neque minus est uox autem ultra uires urgenda non est nam et suffocata saepe et maiore nisu minus clara est et interim elisa in illum sonum erumpit cui graeci nomen a gallorum inmaturo cantu dederunt nec uolubilitate nimia confundenda quae dicimus qua et distinctio perit et adfectus et nonnumquam etiam uerba aliqua sui parte fraudantur cui contrarium est uitium nimiae tarditatis nam et difficultatem inueniendi fatetur et segnitia soluit animos et in quo est aliquid temporibus praefinitis aquam perdit promptum sit os non praeceps moderatum non lentum spiritus quoque nec crebro receptus concidat sententiam nec eo usque trahatur donec deficiat nam et deformis est consumpti illius sonus et respiratio sub aqua diu pressi similis et receptus longior et non oportunus ut qui fiat non ubi uolumus sed ubi necesse est quare longiorem dicturis perihodon colligendus est spiritus ita tamen ut id neque diu neque cum sono faciamus neque omnino ut manifestum sit reliquis partibus optime inter iuncturas sermonis reuocabitur exercendus autem est ut sit quam longissimus quod demosthenes ut efficeret scandens in aduersum continuabat quam posset plurimos uersus idem  quo facilius uerba ore libero exprimeret calculos lingua uoluens dicere domi solebat est interim et longus et plenus et clarus satis spiritus non tamen firmae intentionis ideoque tremulus ut corpora quae aspectu integra neruis parum sustinentur id brasmon graeci uocant sunt qui spiritum cum stridore per raritatem dentium non recipiunt sed resorbent sunt qui crebro anhelitu et introrsum etiam clare sonante imitentur iumenta onere et iugo laborantia quod adfectant quoque tamquam inuentionis copia urgeantur maiorque uis eloquentiae ingruat quam quae emitti faucibus possit est aliis concursus oris et cum uerbis suis conluctatio iam tussire et expuere crebro et ab imo pulmone pituitam trochleis adducere et oris umore proximos spargere et    maiorem partem spiritus in loquendo per nares effundere etiam si non utique uocis sunt uitia quia tamen propter uocem accidunt potissimum huic loco subiciantur sed quodcumque ex his uitium magis tulerim quam quo nunc maxime laboratur in causis omnibus scholisque cantandi quod inutilius sit an foedius nescio quid enim minus oratori conuenit quam modulatio scaenica et nonnumquam ebriorum aut comisantium licentiae similis quid uero mouendis adfectibus contrarium magis quam cum dolendum irascendum indignandum commiserandum sit non solum ab his adfectibus in quos inducendus est iudex recedere sed ipsam fori sanctitatem ludorum talarium licentia soluere nam cicero illos ex lycia et caria rhetoras paene cantare in epilogis dixit nos etiam cantandi seueriorem paulo modum  excessimus quisquamne non dico de homicidio sacrilegio parricidio sed de calculis certe atque rationibus quisquam denique ut semel finiam in lite cantat quod si omnino recipiendum est nihil causae est cur non illam uocis modulationem fidibus ac tibiis immo mehercule quod est huic deformitati propius cymbalis adiuuemus facimus tamen hoc libenter nam nec cuiquam sunt iniucunda quae cantant ipsi et laboris in hoc quam in agendo minus est et sunt quidam qui secundum alia uitae uitia etiam hac ubique audiendi quod aures mulceat uoluptate ducantur quid ergo non et cicero dicit esse aliquem in oratione cantum obscuriorem et hoc quodam naturali initio uenit ostendam non multo post ubi et quatenus recipiendus sit hic flexus et cantus quidem sed quod plerique intellegere nolunt obscurior iam enim tempus est dicendi quae sit apta pronuntiatio quae certe ea est quae iis de quibus dicimus accommodatur quod quidem maxima ex parte praestant ipsi motus animorum sonatque uox ut feritur sed cum sint alii ueri adfectus alii ficti et imitati ueri naturaliter erumpunt ut dolentium irascentium indignantium sed carent arte ideoque sunt disciplina et ratione formandi contra qui effinguntur imitatione artem habent sed hi carent natura ideoque in iis primum est bene adfici et concipere imagines rerum et tamquam ueris moueri sic uelut media uox quem habitum a nostris acceperit hunc iudicum animis dabit est enim mentis index ac totidem quot illa mutationes habet itaque laetis in rebus  plena et simplex et ipsa quodam modo hilaris fluit at in certamine erecta totis uiribus et uelut omnibus neruis intenditur atrox in ira et aspera ac densa et respiratione crebra neque enim potest esse longus spiritus cum immoderate effunditur paulum in inuidia facienda lentior quia non fere ad hanc nisi inferiores confugiunt at in blandiendo fatendo satisfaciendo rogando lenis et summissa suadentium et monentium et pollicentium et consolantium grauis in metu et uerecundia contracta adhortationibus fortis disputationibus teres miseratione flexa et flebilis et consulto quasi obscurior at in egressionibus fusa et securae claritatis in expositione ac sermonibus recta et inter acutum sonum et grauem media attollitur autem concitatis adfectibus compositis descendit pro utriusque rei modo altius uel inferius quid autem quisque in dicendo postulet locus paulum differam ut de gestu prius dicam qui et ipse uoci consentit et animo cum ea simul paret is quantum habeat in oratore momenti satis uel ex eo patet quod pleraque etiam citra uerba significat quippe non manus solum sed nutus etiam declarant nostram uoluntatem et in mutis pro sermone sunt et saltatio frequenter sine uoce intellegitur atque adficit et ex uultu ingressuque perspicitur habitus animorum et animalium quoque sermone carentium ira laetitia adulatio et oculis et quibusdam aliis corporis signis deprenditur nec mirum si ista quae tamen in aliquo posita sunt motu tantum in animis ualent cum pictura tacens opus et habitus semper eiusdem sic in intimos penetret adfectus ut ipsam uim dicendi nonnumquam superare uideatur contra si gestus ac uultus ab oratione dissentiat tristia dicamus hilares adfirmemus aliqua renuentes non auctoritas modo  uerbis sed etiam fides desit decor quoque a gestu atque motu uenit ideoque demosthenes grande quoddam intuens speculum componere actionem solebat adeo quamuis fulgor ille sinistras imagines reddat suis demum oculis credidit quod efficeret praecipuum uero in actione sicut in corpore ipso caput est cum ad illum de quo dixi decorem tum etiam ad significationem decoris illa sunt ut sit primo rectum et secundum naturam nam et deiecto humilitas et supino adrogantia et in latus inclinato languor et praeduro ac rigente barbaria quaedam mentis ostenditur tum accipiat aptos ex ipsa actione motus ut cum gestu concordet et manibus ac lateribus obsequatur aspectus enim semper eodem uertitur quo gestus exceptis quae aut damnare aut concedere aut a nobis remouere oportebit ut idem illud uultu uideamur auersari manu repellere di talem auertite pestem haud equidem tali me dignor honore significat uero plurimis modis nam praeter adnuendi renuendi confirmandique motus sunt et uerecundiae et dubitationis et admirationis et indignationis noti et communes omnibus solo tamen eo facere gestum scaenici quoque doctores uitiosum putauerunt etiam frequens eius nutus non caret uitio adeo iactare id et comas excutientem rotare fanaticum est dominatur autem maxime uultus hoc supplices hoc minaces hoc blandi hoc tristes hoc hilares hoc erecti hoc  summissi sumus hoc pendent homines hunc intuentur hic spectatur etiam antequam dicimus hoc quosdam amamus hoc odimus hoc plurima intellegimus hic est saepe pro omnibus uerbis itaque in iis quae ad scaenam componuntur fabulis artifices pronuntiandi a personis quoque adfectus mutuantur ut sit aerope in tragoedia tristis atrox medea attonitus aiax truculentus hercules in comoediis uero praeter aliam obseruationem qua serui lenones parasiti rustici milites meretriculae ancillae senes austeri ac mites iuuenes seueri ac luxuriosi matronae puellae inter se discernuntur pater ille cuius praecipuae partes sunt quia interim concitatus interim lenis est altero erecto altero composito est supercilio atque id ostendere maxime latus actoribus moris est quod cum iis quas agunt partibus congruat sed in ipso uultu plurimum ualent oculi per quos maxime animus emanat ut citra motum quoque et hilaritate enitescant et tristitiae quoddam nubilum ducant quin etiam lacrimas iis natura mentis indices dedit quae aut erumpunt dolore aut laetitia manant motu uero intenti remissi superbi torui mites asperi fiunt quae ut actus poposcerit fingentur rigidi uero et extenti aut languidi et torpentes aut stupentes aut lasciui et mobiles et natantes et quadam uoluptate suffusi aut limi et ut sic dicam uenerii aut poscentes aliquid pollicentesue numquam esse debebunt nam opertos compressosue eos in dicendo quis nisi plane rudis aut stultus habeat et ad haec omnia exprimenda in palpebris etiam et in genis est quoddam deseruiens iis ministerium multum et superciliis agitur nam et oculos formant aliquatenus et fronti  imperant his contrahitur attollitur remittitur ut una res in ea plus ualeat sanguis ille qui mentis habitu mouetur et cum infirmam uerecundia cutem accipit effunditur in ruborem cum metu refugit abit omnis et pallore frigescit temperatus medium quoddam serenum efficit uitium in superciliis si aut inmota sunt omnino aut nimium mobilia aut inaequalitate ut modo de persona comica dixeram dissident aut contra id quod dicimus finguntur ira enim contractis tristitia deductis hilaritas remissis ostenditur adnuendi quoque et renuendi ratione demittuntur aut adleuantur naribus labrisque non fere quicquam decenter ostendimus tametsi derisus contemptus fastidium significari solet nam et corrugare nares ut horatius ait et inflare et mouere et digito inquietare et inpulso subito spiritu excutere et didu                                            cere saepius et plana manu resupinare indecorum est cum emunctio etiam frequentior non sine causa reprendatur labra et porriguntur male et scinduntur et adstringuntur et diducuntur et dentes nudant et in latus ac paene ad aurem trahuntur et uelut quodam fastidio replicantur et pendent et uocem tantum altera parte dimittunt lambere quoque ea et mordere deforme est cum etiam in efficiendis uerbis modicus eorum esse debeat motus ore enim magis quam labris loquendum est ceruicem rectam oportet esse non rigidam aut supinam collum diuersa quidem sed pari deformitate et contrahitur  et tenditur sed tenso subest et labor tenuaturque uox ac fatigatur adfixum pectori mentum minus claram et quasi latiorem presso gutture facit umerorum raro decens adleuatio atque contractio est breuiatur enim ceruix et gestum quendam humilem atque seruilem et quasi fraudulentum facit cum se in habitum adulationis admirationis metus fingunt bracchii moderata proiectio remissis umeris atque explicantibus se in proferenda manu digitis continuos et decurrentis locos maxime decet at cum speciosius quid uberiusque dicendum est ut illud saxa atque solitudines uoci respondent expatiatur in latus et ipsa quodam modo se cum gestu fundit oratio manus uero sine quibus trunca esset actio ac debilis uix dici potest quot motus habeant cum paene ipsam uerborum copiam persequantur nam ceterae partes loquentem adiuuant hae prope est ut dicam ipsae locuntur an non his poscimus pollicemur uocamus dimittimus minamur supplicamus abominamur timemus interrogamus negamus gaudium tristitiam dubitationem confessionem paenitentiam modum copiam numerum tempus ostendimus non eaedem concitant inhibent supplicant probant admirantur uerecundantur non in demonstrandis locis atque personis aduerbiorum atque pronominum optinent uicemut in tanta per omnis gentes nationesque linguae diuersitate hic mihi omnium hominum communis sermo uideatur  et hi quidem de quibus sum locutus cum ipsis uocibus naturaliter exeunt gestus alii sunt qui res imitatione significant ut si aegrum temptantis uenas medici similitudine aut citharoedum formatis ad modum percutientis neruos manibus ostendas quod est genus quam longissime in actione fugiendum abesse enim plurimum a saltatore debet orator ut sit gestus ad sensus magis quam ad uerba accommodatus quod etiam histrionibus paulo grauioribus facere moris fuit ergo ut ad se manum referre cum de se ipso loquatur et in eum quem demonstret intendere et aliqua his similia permiserim ita non effingere status quosdam et quidquid dicet ostendere neque id in manibus solum sed in omni gestu ac uoce seruandum est non enim aut in illa perihodo stetit soleatus praetor populi romani inclinatio incumbentis in mulierculam uerris effingenda est aut in illa caedebatur in medio foro messanae motus laterum qualis esse ad uerbera solet torquendus aut uox qualis dolori exprimitur eruenda cum mihi comoedi quoque pessime facere uideantur quod etiam si iuuenem agant cum tamen in expositione aut senis sermo ut in hydriae prologo aut mulieris ut in georgo incidit tremula uel effeminata uoce pronuntiant adeo in illis quoque est aliqua uitiosa imitatio quorum ars omnis constat imitatione est autem gestus ille maxime communis quo medius digitus in pollicem contrahitur explicitis tribus et principiis utilis cum leni in utramque partem motu modice prolatus simul capite atque umeris sensim ad id quo manus feratur obsecundantibus et in narrando certus sed tum paulo productior et in exprobrando et coarguendo acer atque instans  longius enim partibus iis et liberius exeritur uitiose uero idem sinistrum quasi umerum petens in latus agi solet quamquam adhuc peius aliqui transuersum bracchium proferunt et cubito pronuntiant duo quoque medii sub pollicem ueniunt et est hic adhuc priore gestus instantior principio et narrationi non commodatus at cum tres contracti pollice premuntur tum digitus ille quo usum optime crassum cicero dicit explicari solet is in exprobrando et indicando unde ei nomen est ualet et adleuata ac spectante umerum manu paulum inclinatus adfirmat uersus in terram et quasi pronus urget et aliquando pro numero est idem summo articulo utrimque leuiter adprenso duobus modice curuatis minus tamen minimo aptus ad disputandum est acrius tamen argumentari uidentur qui medium articulum potius tenent tanto contractioribus ultimis digitis quanto priores descenderunt est et ille uerecundae orationi aptissimus quo quattuor primis leuiter in summum coeuntibus digitis non procul ab ore aut pectore fertur ad nos manus et deinde prona ac paulum prolata laxatur hoc modo coepisse demosthenen credo in illo pro ctesiphonte timido summissoque principio sic formatam ciceronis manum cum diceret si iudices ingeni mei quod sentio quam sit exiguum eadem aliquatenus liberius deorsum spectantibus digitis colligitur in nos et fusius paulo in diuersum resoluitur ut quodam modo sermonem ipsum proferre uideatur binos interim digitos distinguimus sed non inserto pollice paulum tamen inferioribus intra spectantibus sed ne illis quidem tensis qui supra sunt interim extremi palmam circa ima pollicis premunt ipse prioribus ad medios articulos iungitur interim  quartus oblique reponitur interim quattuor remissis magis quam tensis pollice intus inclinato habilem demonstrando in latus aut distinguendis quae dicimus manum facimus cum supina in sinistrum latus prona in alterum fertur sunt et illi breues gestus cum manus leuiter pandata qualis uouentium est paruis interuallis et subadsentientibus umeris mouetur maxime apta parce et quasi timide loquentibus est admirationi conueniens ille gestus quo manus modice supinata ac per singulos a minimo collecta digitos redeunte flexu simul explicatur atque conuertitur nec uno modo interrogantes gestum componimus plerumque tamen uertentes manum utcumque composita est pollici proximus digitus medium qua dexter est unguem pollicis summo suo iungens remissis ceteris est et adprobantibus et narrantibus et distinguentibus decorus cui non dissimilis sed complicitis tribus digitis quo nunc graeci plurimum utuntur etiam utraque manu quotiens enthymemata sua gestu corrutundant uelut caesim manus lentior promittit et adsentatur citatior hortatur interim laudat est et ille urgentis orationem gestus uulgaris magis quam ex arte qui contrahit alterno celerique motu et explicat manum est et illa caua et rara et supra umeri altitudinem elata cum quodam motu uelut hortatrix manus a peregrinis scholis tamen prope recepta tremula scaenica est digitos cum summi coierunt ad os referre cur quibusdam displicuerit nescio nam id et leniter admirantes et interim subita indignatione uelut pauescentes et deprecantes facimus quin compressam etiam manum in paenitentia uel ira pectori admouemus ubi uox  uel inter dentes expressa non dedecet quid nunc agam quid facias auerso pollice demonstrare aliquid receptum magis puto quam oratori decorum sed cum omnis motus sex partes habeat septimus sit ille qui in se redit orbis uitiosa est una circumuersio reliqui ante nos et dextra laeuaque et sursum et deorsum aliquid ostendunt in posteriora gestus non derigitur interim tamen uelut reici solet optime autem manus a sinistra parte incipit in dextra deponitur sed ut ponere non ut ferire uideatur quamquam et in fine interim cadit ut cito tamen redeat et nonnumquam resilit uel negantibus nobis uel admirantibus hic ueteres artifices illud recte adiecerunt ut manus cum sensu et inciperet et deponeretur alioqui enim aut ante uocem erit gestus aut post uocem quod est utrumque deforme in illo lapsi nimia subtilitate sunt quod interuallum motus tria uerba esse uoluerunt quod neque obseruatur nec fieri potest sed illi quasi mensuram tarditatis celeritatisque aliquam esse uolueruntneque inmeritone aut diu otiosa                                                        esset manus aut quod multi faciunt actionem continuo motu concideret aliud est quod et fit frequentius et magis fallit sunt quaedam latentes sermonis percussiones et quasi aliqui pedes ad quos plurimorum gestus cadit ut sit unus motus nouum crimen alter c caesar tertius et ante hanc diem quartus non auditum deinde propinquus meus et ad te et q tubero et detulit unde id quoque fluit uitium ut iuuenes cum scribunt gestu praemodulati cogitationem sic componant quo modo casura manus est inde  et illud uitium ut gestus qui in fine dexter esse debet in sinistrum frequenter desinat melius illud cum sint in sermone omni breuia quaedam membra ad quae si necesse sit recipere spiritum liceat ad haec gestum disponere ut puta nouum crimen c caesar habet per se finem quendam suum quia sequitur coniunctio deinde et ante hanc diem non auditum satis circumscriptum est ad haec commodanda manus est idque dum erit prima et composita actio at ubi eam calor concitauerit etiam gestus cum ipsa orationis celeritate crebrescet aliis locis citata aliis pressa conueniet pronuntiatio illa transcurrimus congerimus abundamus festinamus hac instamus inculcamus infigimus plus autem adfectus habent lentiora ideoque roscius citatior aesopus grauior fuit quod ille comoedias hic tragoedias egit eadem motus quoque obseruatio est itaque in fabulis iuuenum senum militum matronarum grauior ingressus est serui ancillulae parasiti piscatores citatius mouentur tolli autem manum artifices supra oculos demitti infra pectus uetant adeo a capite eam petere aut ad imum uentrem deducere uitiosum habetur in sinistrum intra umerum promouetur ultra non decet sed cum auersantes in laeuam partem uelut propellemus manum sinister umerus proferendus ut cum capite ad dextram ferente consentiat manus sinistra numquam sola gestum recte facit dextrae se frequenter accommodat siue in digitos argumenta digerimus siue auersis in sinistrum palmis abominamur siue obicimus  aduersas siue in latus utramque distendimus siue satisfacientes aut supplicantes diuersi autem sunt hi gestus summittimus siue adorantes attollimus siue aliqua demonstratione aut inuocatione protendimus uos albani tumuli atque luci aut gracchanum illud quo me miser conferam in capitolium ad fratris sanguinem an domum plus enim adfectus in his iunctae exhibent manus in rebus paruis mitibus tristibus breues magnis laetis atrocibus exertiores uitia quoque earum subicienda sunt quae quidem accidere etiam exercitatis actoribus solent nam gestum poculum poscentis aut uerbera minantis aut numerum quingentorum flexo pollice efficientis quae sunt a quibusdam scriptoribus notata ne in rusticis quidem uidi at ut bracchio exerto introspiciatur latus ut manum alius ultra sinum proferre non audeat alius in quantum patet longitudo protendat aut ad tectum erigat aut repetito ultra laeuum umerum gestu ita in tergum flagellet ut consistere post eum parum tutum sit aut sinistrum ducat orbem aut temere sparsa manu in proximos offendat aut cubitum utrumque in diuersum latus uentilet saepe scio euenire solet esse et pigra et trepida et secanti similis interim etiam uncis digitis aut a capite deiciatur aut eadem manu supinata in superiora iactetur fit et ille gestus qui inclinato in umerum dextrum capite bracchio ab aure protenso manum infesto pollice extendit  qui quidem maxime placet iis qui se dicere sublata manu iactant adicias licet eos qui sententias uibrantis digitis iaculantur aut manu sublata denuntiant aut quod per se interim recipiendum est quotiens aliquid ipsis placuit in unguis eriguntur sed uitiosum id faciunt aut digito quantum plurimum possunt erecto aut etiam duobus aut utraque manu ad modum aliquid portantium composita his accedunt uitia non naturae sed trepidationis cum ore concurrente rixari si memoria fefellerit aut cogitatio non suffragetur quasi faucibus aliquid obstiterit insonare in aduersum tergere nares obambulare sermone inperfecto resistere subito et laudem silentio poscere quae omnia persequi prope infinitum est sua enim cuique sunt uitia pectus ac uenter ne proiciantur obseruandum pandant enim posteriora et est odiosa omnis supinitas latera cum gestu consentiant facit enim aliquid et totius corporis motus adeo ut cicero plus illo agi quam manibus ipsis putet ita enim dicit in oratore nullae argutiae digitorum non ad numerum articulus cadens trunco magis toto se ipse moderans et uirili laterum flexione femur ferire quod athenis primus fecisse creditur cleon et usitatum est et indignantes decet et excitat auditorem idque in calidio cicero desiderat non frons inquit percussa non femur quamquam si licet de fronte dissentio nam etiam complodere manus scaenicum est et pectus caedere illud quoque raro decebit caua manu summis digitis pectus adpetere si quando nosmet ipsos adloquemur cohortantes obiurgantes miserantes quod si quando fiet togam quoque inde remoueri non dedecebit  in pedibus obseruantur status et incessus prolato dextro stare et eandem manum ac pedem proferre deforme est in dextrum incumbere interim datur sed aequo pectore qui tamen comicus magis quam oratorius gestus est male etiam in sinistrum pedem insistentium dexter aut tollitur aut summis digitis suspenditur uaricare supra modum et in stando deforme est et accedente motu prope obscenum procursio oportuna breuis moderata rara conueniet iam et ambulatio quaedam propter inmodicas laudationum moras quamquam cicero rarum incessum neque ita longum probat discursare uero et quod domitius afer de sura manlio dixit satagere ineptissimum urbaneque flauus uerginius interrogauit de quodam suo antisophiste quot milia passum declamasset praecipi et illud scio ne ambulantes auertamur a iudicibus sed sint obliqui pedes ad consilium nobis respicientibus id fieri iudiciis priuatis non potest uerum et breuiora sunt spatia nec auersi diu sumus interim tamen recedere sensim datur quidam et resiliunt quod est plane ridiculum pedis supplosio ut loco est oportuna ut ait cicero in contentionibus aut incipiendis aut finiendis ita crebra et inepti est hominis et desinit iudicem in se conuertere est et illa indecora in dextrum ac laeuum latus uacillatio alternis pedibus insistentium longissime fugienda mollis actio qualem in titio cicero dicit fuisse unde etiam saltationis quoddam genus titius sit appellatum reprehendenda et illa frequens et concitata in utramque partem nutatio quam in curione patre inrisit et iulius quaerens quis in luntre loqueretur et  sicinius nam cum adsidente collega qui erat propter ualetudinem et deligatus et plurimis medicamentis delibutus multum se curio ex more iactasset numquam inquit octaui collegae tuo gratiam referes qui nisi fuisset hodie te istic muscae comedissent iactantur et umeri quod uitium demosthenes ita dicitur emendasse ut cum in angusto quodam pulpito stans diceret hasta umero dependens immineret ut si calore dicendi uitare id excidisset offensatione illa commoneretur ambulantem loqui ita demum oportet si in causis publicis in quibus multi sunt iudices quod dicimus quasi singulis inculcare peculiariter uelimus illud non ferendum quod quidam reiecta in umerum toga cum dextra sinum usque lumbos reduxerunt sinistra gestum facientes spatiantur et fabulantur cum etiam laeuam restringere prolata longius dextra sit odiosum unde moneor ut ne id quidem transeam ineptissime fieri cum inter moras laudationum aut in aurem alicuius locuntur aut cum sodalibus iocantur aut nonnumquam ad librarios suos ita respiciunt ut sportulam dictare uideantur inclinari ad iudicem cum doceas utique si id de quo loquaris sit obscurius decet incumbere aduocato aduersis subselliis sedenti iam contumeliosum reclinari etiam ad suos et manibus sustineri nisi plane iusta fatigatio est delicatum sicut palam moneri excidentis            aut legere namque in his omnibus et uis illa dicendi soluitur et frigescit adfectus et iudex parum sibi praestari reuerentiae credit transire in diuersa subsellia parum uerecundum  est nam et cassius seuerus urbane aduersus hoc facientem lineas poposcit et si aliquando concitate itur numquam non frigide reditur multum ex iis quae praecepimus mutari necesse est ab iis qui dicunt apud tribunalia nam et uultus erectior ut eum apud quem dicitur spectet et gestus ut ad eundem tendens elatior sit necesse est et alia quae occurrere etiam me tacente omnibus possunt itemque ab iis qui sedentes agent nam et fere fit hoc in rebus minoribus et idem impetus actionis esse non possunt et quaedam uitia fiunt necessaria nam et dexter pes a laeua iudicis sedenti proferendus est et ex altera parte multi gestus necesse est in sinistrum eant ut ad iudicem spectent equidem plerosque et ad singulas clausulas sententiarum uideo adsurgentis et nonnullos subinde aliquid etiam spatiantis quod an deceat ipsi uiderint cum id faciunt non sedentes agunt bibere aut etiam esse inter agendum quod multis moris fuit et est quibusdam ab oratore meo procul absit nam si quis aliter dicendi onera perferre non possit non ita miserum est non agere potiusque multo quam et operis et hominum contemptum fateri cultus non est proprius oratoris aliquis sed magis in oratore conspicitur quare sit ut in omnibus honestis debet esse splendidus et uirilis nam et toga et calceus et capillus tam nimia cura quam neglegentia sunt reprendenda est aliquid in amictu quod ipsum aliquatenus temporum condicione mutatum est nam ueteribus nulli sinus perquam breues post illos fuerunt itaque etiam gestu necesse est usos esse in principiis eos alio quorum bracchium sicut graecorum ueste continebatur sed nos de praesentibus loquimur  cui lati claui ius non erit ita cingatur ut tunicae prioribus oris infra genua paulum posterioribus ad medios poplites usque perueniant nam infra mulierum est supra centurionum ut purpurae recte descendant leuis cura est notatur interim neglegentia latum habentium clauum modus est ut sit paulum cinctis summissior ipsam togam rutundam esse et apte caesam uelim aliter enim multis modis fiet enormis pars eius prior mediis cruribus optime terminatur posterior eadem portione altius qua cinctura sinus decentissimus si aliquo supra imam tunicam fuerit numquam certe sit inferior ille qui sub umero dextro ad sinistrum oblique ducitur uelut balteus nec strangulet nec fluat pars togae quae postea imponitur sit inferior nam ita et sedet melius et continetur subducenda etiam pars aliqua tunicae ne ad lacertum in actu redeat tum sinus iniciendus umero cuius extremam oram reiecisse non dedecet operiri autem umerum cum toto iugulo non oportet alioqui amictus fiet angustus et dignitatem quae est in latitudine pectoris perdet sinistrum bracchium eo usque adleuandum est ut quasi normalem illum angulum faciat super quod ora ex toga duplex aequaliter sedeat manus non impleatur anulis praecipue medios articulos non transeuntibus cuius erit habitus optimus adleuato pollice et digitis leuiter inflexis nisi si libellum tenebitquod non utique captandum est uidetur enim fateri memoriae diffidentiam et ad multos gestus est impedimento togam ueteres ad calceos usque demittebant ut graeci pallium idque ut fiat qui de gestu scripserunt circa tempora illa plotius nigidiusque praecipiunt quo magis miror plini secundi docti hominis et in hoc utique libro paene etiam nimium curiosi persuasionem qui solitum id  facere ciceronem uelandorum uaricum gratia tradit cum hoc amictus genus in statuis eorum quoque qui post ciceronem fuerunt appareat palliolum sicut fascias quibus crura uestiuntur et focalia et aurium ligamenta sola excusare potest ualetudo sed haec amictus obseruatio dum incipimus procedente uero actu iam paene ab initio narrationis sinus ab umero recte uelut sponte delabitur et cum ad argumenta ac locos uentum est reicere a sinistro togam deicere etiam si haereat sinum conueniet laeua a faucibus ac summo pectore abducere licet ardent enim iam omnia et ut uox uehementior ac magis uaria est sic amictus quoque habet actum quendam uelut proeliantem itaque ut laeuam inuoluere toga et incingi paene furiosum est sinum uero in dextrum umerum ab imo reicere solutum ac delicatum fiuntque adhuc peius aliqua ita cur laxiorem sinum sinistro bracchio non subiciamus habet enim acre quiddam atque expeditum et calori concitationique non inhabile cum uero magna pars est exhausta orationis utique adflante fortuna paene omnia decent sudor ipse et fatigatio et neglegentior amictus et soluta ac uelut labens undique toga quo magis miror hanc quoque succurrisse plinio curam ut ita sudario frontem siccari iuberet ne comae turbarentur quas componi post paulum sicuti dignum erat grauiter et seuere uetuit mihi uero illae quoque turbatae prae se ferre aliquid adfectus et ipsa obliuione curae huius commendari uidentur at si incipientibus aut paulum progressis decidat toga non reponere eam prorsus neglegentis aut pigri aut quo modo debeat amiciri nescientis est  haec sunt uel inlustramenta pronuntiationis uel uitia quibus propositis multa cogitare debet orator primum quis apud quos quibus praesentibus sit acturus nam ut dicere alia aliis et apud alios magis concessum est sic et etiam facere neque eadem in uoce gestu incessu apud principem senatum populum magistratus priuato publico iudicio postulatione actione similiter decent quam differentiam subicere sibi quisque qui animum intenderit potest tunc qua de re dicat et efficere quid uelit rei quadruplex obseruatio est una in tota causa sunt enim tristes hilares sollicitae securae grandes pusillae ut uix umquam ita sollicitari partibus earum debeamus ut non et summae meminerimus altera quae est in differentia partium ut in prohoemio narratione argumentatione epilogo tertia in sententiis ipsis in quibus secundum res et adfectus uariantur omnia quarta in uerbis quorum ut est uitiosa si effingere omnia uelimus imitatio ita quibusdam nisi sua natura redditur uis omnis aufertur igitur in laudationibus nisi si funebres erunt gratiarum actione exhortatione similibus laeta et magnifica et sublimis est actio funebres contiones consolationes plerumque causae reorum tristes atque summissae in senatu conseruanda auctoritas apud populum dignitas in priuatis modus de partibus causae et sententiis uerbisque quae sunt multiplicia pluribus dicendum tria autem praestare debet pronuntiatio ut conciliet persuadeat moueat quibus natura cohaeret ut etiam delectet conciliatio fere aut commendatione morum qui nescio quo modo ex uoce etiam atque actione perlucent aut orationis suauitate constat persuadendi uis adfirmatione quae  interim plus ipsis probationibus ualet an ista inquit calidio cicero si uera essent sic a te dicerentur et tantum abest ut inflammares nostros animos somnum isto loco uix tenebamus fiducia igitur appareat et constantia utique si auctoritas subest mouendi autem ratio aut in repraesentandis est aut imitandis adfectibus ergo cum iudex in priuatis aut praeco in publicis dicere de causa iusserit leniter est consurgendum tum in componenda toga uel si necesse erit etiam ex integro inicienda dumtaxat in iudiciis apud principem enim et magistratus et tribunalia non licebit paulum est commorandum ut et amictus sit decentior et protinus aliquid spatii ad cogitandum etiam cum ad iudicem nos conuerterimus et consultus praetor permiserit dicere non protinus est erumpendum sed danda breuis cogitationi mora mire enim auditurum dicturi cura delectat et iudex se ipse componit hoc praecipit homerus ulixis exemplo quem stetisse oculis in terram defixis inmotoque sceptro priusquam illam eloquentiae procellam effunderet dicit in hac cunctatione sunt quaedam non indecentes ut                    appellant scaenici morae caput mulcere manum intueri infringere articulos simulare conatum suspiratione sollicitudinem fateri aut quod quemque magis decet et ea diutius si iudex nondum intendet animum status sit rectus aequi et diducti paulum pedes uel procedens minimo momento sinister genua recta sic tamen ut non extendantur umeri remissi uultus seuerus non maestus nec stupens nec languidus bracchia a latere modice remota manus sinistra qualem supra demonstraui dextra cum iam incipiendum  erit paulum prolata ultra sinum gestu quam modestissimo uelut spectans quando incipiendum sit uitiosa enim sunt illa intueri lacunaria perfricare faciem et quasi improbam facere tendere confidentia uultum aut quo sit magis toruus superciliis adstringere capillos a fronte contra naturam retro agere ut sit horror ille terribilis tum id quod graeci frequentissime faciunt crebro digitorum labrorumque motu commentari clare excreare pedem alterum longe proferre partem togae sinistra tenere stare diductum uel rigidum uel supinum uel incuruum uel umeris ut luctaturi solent ad occipitium ductis prohoemio frequentissime lenis conuenit pronuntiatio nihil enim est ad conciliandum gratius uerecundia non tamen semper neque enim uno modo dicuntur exordia ut docui plerumque tamen et uox temperata et gestus modestus et sedens umero toga et laterum lenis in utramque partem motus eodem spectantibus oculis decebit narratio magis prolatam manum amictum recidentem gestum distinctum uocem sermoni proximam et tantum acriorem sonum simplicem frequentissime postulabitin his dumtaxat q enim ligarius cum esset in africa nulla belli suspicio et a cluentius habitus pater huiusce aliud in eadem poscent adfectus uel concitati nubit genero socrus uel flebiles constituitur in foro laodiceae spectaculum acerbum et miserum toti asiae prouinciae maxime uaria et multiplex actio est probationum nam et proponere partiri interrogare sermoni sunt proxima et contradictionem sumere nam ea quoque diuersa propositio est sed haec  tamen aliquando inridentes aliquando imitantes pronuntiamus argumentatio plerumque agilior et acrior et instantior consentientem orationi postulat etiam gestum id est fortem celeritatem instandum quibusdam in partibus et densanda oratio egressiones fere lenes et dulces et remissae raptus proserpinae siciliae descriptio cn pompei laus neque est mirum minus habere contentionis ea quae sunt extra quaestionem mollior nonnumquam cum reprensione diuersae partis imitatio uidebar uidere alios intrantis alios autem exeuntis quosdam ex uino uacillantis ubi non dissidens a uoce permittitur gestus quoque in utramque partem tenera quaedam sed intra manus tamen et sine motu laterum tralatio accendendi iudicis plures sunt gradus summus ille et quo nullus est in oratore acutior suscepto bello caesar gesto iam etiam ex parte magna praedixit enim quantum potero uoce contendam ut populus hoc romanus exaudiat paulum inferior et habens aliquid iam iucunditatis quid enim tuus ille tubero in acie pharsalica gladius agebat plenius adhuc et lentius ideoque dulcius in coetu uero populi romani negotium publicum gerens producenda omnia trahendaeque tum uocales aperiendaeque sunt fauces pleniore tamen haec canali fluunt uos albani tumuli atque luci iam cantici quiddam habent sensimque resupina sunt saxa atque solitudines uoci respondent tales sunt illae inclinationes uocis quas inuicem demosthenes atque aeschines exprobrant non ideo improbandae cum enim uterque  alteri obiciat palam est utrumque fecisse nam neque ille per marathonis et plataearum et salaminis propugnatores recto sono iurauit nec ille thebas sermone defleuit est his diuersa uox et paene extra organum cui graeci nomen amaritudinis dederunt super modum ac paene naturam uocis humanae acerba quin compescitis uocem istam indicem stultitiae testem paucitatis sed id quod excedere modum dixi in illa parte prima est quin compescitis epilogus si enumerationem rerum habet desiderat quandam concisorum continuationem si ad concitandos iudices est accommodatus aliquid ex iis quae supra dixi si placandos inclinatam quandam lenitatem si misericordia commouendos flexum uocis et flebilem suauitatem qua praecipue franguntur animi quaeque est maxime naturalis nam etiam orbos uiduasque uideas in ipsis funeribus canoro quodam modo proclamantis hic etiam fusca illa uox qualem cicero fuisse in antonio dicit mire faciet habet enim in se quod imitamur duplex est tamen miseratio altera cum inuidia qualis modo dicta de damnatione philodami altera cum deprecatione demissior quare etiam si est in illis quoque cantus obscurior in coetu uero populi romani non enim haec rixantis modo dixit et uos albani tumuli neque enim quasi inclamaret aut testaretur locutus est tamen infinito magis illa flexa et circumducta sunt me miserum me infelicem et quid respondebo liberis meis et reuocare tu me in patriam potuisti milo per hos ego te in eadem patria per  eosdem retinere non potero et cum bona c rabiri nummo sestertio addicit o meum miserum acerbumque praeconium illa quoque mire facit in peroratione uelut deficientis dolore et fatigatione confessio ut pro eodem milone sed finis sit neque enim prae lacrimis iam loqui possum quae similem uerbis habere debent etiam pronuntiationem possunt uideri alia quoque huius partis atque officii reos excitare pueros attollere propinquos producere uestes laniare sed suo loco dicta sunt et quia in partibus causae talis est uarietas satis apparet accommodandam sententiis ipsis pronuntiationem sicut ostendimus sed uerbis quoque quod nouissime dixeram non semper sed aliquando an non haec misellus et pauperculus summissa atque contracta fortis et uehemens et latro erecta et concitata uoce dicendum est accedit enim uis et proprietas rebus tali adstipulatione quae nisi adsit aliud uox aliud animus ostendat quid quod eadem uerba mutata pronuntiatione indicant adfirmant exprobrant negant mirantur indignantur interrogant inrident eleuant aliter enim dicitur tu mihi quodcumque hoc regni et cantando tu illum et tune ille aeneas et meque timoris argue tu drance et ne morer intra se quisque uel hoc uel aliud quod uolet per omnis adfectus uerset uerum esse quod dicimus sciet unum iam his adiciendum est cum praecipue in actione  spectetur decorum saepe aliud alios decere est enim latens quaedam in hoc ratio et inenarrabilis et ut uere hoc dictum est caput esse artis decere quod facias ita id neque sine arte esse neque totum arte tradi potest in quibusdam uirtutes non habent gratiam in quibusdam uitia ipsa delectant maximos actores comoediarum demetrium et stratoclea placere diuersis uirtutibus uidimus sed illud minus mirum quod alter deos et iuuenes et bonos patres seruosque et matronas et graues anus optime alter acres senes callidos seruos parasitos lenones et omnia agitatiora meliusfuit enim natura diuersa nam uox quoque demetri iucundior illius acrior erat adnotandae magis proprietates quae transferri non poterant manus iactare et dulces exclamationes theatri causa producere et ingrediendo uentum concipere ueste et nonnumquam dextro latere facere gestus quod neminem alium demetrium decuit namque in haec omnia statura et mira specie adiuuabatur illum cursus et agilitas et uel parum conueniens personae risus quem non ignarus rationis populo dabat et contracta etiam ceruicula quidquid horum alter fecisset foedissimum uideretur quare norit se quisque nec tantum ex communibus praeceptis sed etiam ex natura sua capiat consilium formandae actionis neque illud tamen est nefas ut aliquem uel omnia uel plura deceant huius quoque loci clausula sit eadem necesse est quae ceterorum est regnare maxime modum non enim                                                  comoedum esse sed oratorem uolo quare neque in gestu persequemur omnis argutias nec in loquendo distinctionibus  temporibus adfectionibus moleste utemur ut si sit in scaena dicendum quid igitur faciam non eam ne nunc quidem cum arcessor ultro an potius ita me comparem non perpeti meretricum contumelias hic enim dubitationis moras uocis flexus uarias manus diuersos nutus actor adhibebit aliud oratio sapit nec uult nimium esse condita actione enim constat non imitatione quare non inmerito reprenditur pronuntiatio uultuosa et gesticulationibus molesta et uocis mutationibus resultans nec inutiliter ex graecis ueteres transtulerunt quod ab iis sumptum laenas popilius posuit esse hanc mocosam actionem optime igitur idem qui omnia cicero praeceperat quae supra ex oratore posui quibus similia in bruto de m antonio dicit sed iam recepta est actio paulo agitatior et exigitur et quibusdam partibus conuenit ita tamen temperanda ne dum actoris captamus elegantiam perdamus uiri boni et grauis auctoritatem  liber duodecimus prohoemium uentum est ad partem operis destinati longe grauissimam cuius equidem onus sit si tantum opinione prima concipere potuissem quanto me premi ferens sentio maturius consuluissem uires meas sed initio pudor omittendi quae promiseram tenuit mox quamquam per singulas prope partis labor cresceret ne perderem quae iam effecta erant per omnes difficultates animo me sustentaui quare nunc quoque licet maior quam umquam moles premat tamen prospicienti finem mihi constitutum est uel deficere potius quam desperare fefellit autem quod initium a paruis ceperamus mox uelut aura sollicitante prouecti longius dum tamen nota illa et plerisque artium scriptoribus tractata praecipimus nec adhuc a litore procul uidebamur et multos circa uelut isdem se uentis credere ausos habebamus iam cum eloquendi rationem nouissime repertam paucissimisque temptatam ingressi sumus rarus qui tam procul a portu recessisset reperiebatur postquam uero nobis ille quem instituebamus orator a dicendi magistris dimissus aut suo iam impetu fertur aut maiora sibi auxilia ex ipsis sapientiae penetralibus petit quam in altum simus ablati sentire coepimus nunc caelum undique et undique pontus unum modo in illa inmensa uastitate cernere uidemur m tullium qui tamen ipse quamuis tanta atque ita instructa naue hoc mare ingressus contrahit uela inhibetque remos et de ipso  demum genere dicendi quo sit usurus perfectus orator satis habet dicere at nostra temeritas etiam mores ei conabitur dare et adsignabit officia ita nec antecedentem consequi possumus et longius eundum est ut res feret probabilis tamen cupiditas honestorum et uelut tutioris audentiae est temptare quibus paratior uenia est sit ergo nobis orator quem constituimus is qui a m catone finitur uir bonus dicendi peritus uerum id quod et ille posuit prius et ipsa natura potius ac maius est utique uir bonus id non eo tantum quod si uis illa dicendi malitiam instruxerit nihil sit publicis priuatisque rebus perniciosius eloquentia nosque ipsi qui pro uirili parte conferre aliquid ad facultatem dicendi conati sumus pessime mereamur de rebus humanis si latroni comparamus haec arma non militi quid de nobis loquor rerum ipsa natura in eo quod praecipue indulsisse homini uidetur quoque nos a ceteris animalibus separasse non parens sed nouerca fuerit si facultatem dicendi sociam scelerum aduersam innocentiae hostem ueritatis inuenit mutos enim nasci et egere omni ratione satius fuisset quam prouidentiae munera in mutuam perniciem conuertere longius tendit hoc iudicium meum neque enim tantum id dico eum qui sit orator uirum bonum esse oportere sed ne futurum quidem oratorem nisi uirum bonum nam certe neque intellegentiam concesseris iis qui proposita honestorum ac turpium uia peiorem sequi malent neque prudentiam cum in grauissimas frequenter legum semper uero malae conscientiae poenas a semet ipsis inprouiso rerum exitu induantur quod si neminem malum esse nisi stultum eundem non modo a sapientibus dicitur sed uulgo quoque  semper est creditum certe non fiet umquam stultus orator adde quod ne studio quidem operis pulcherrimi uacare mens nisi omnibus uitiis libera potest primum quod in eodem pectore nullum est honestorum turpiumque consortium et cogitare optima simul ac deterrima non magis est unius animi quam eiusdem hominis bonum esse ac malum tum illa quoque ex causa quod mentem tantae rei intentam uacare omnibus aliis etiam culpa carentibus curis oportet ita demum enim libera ac tota nulla distringente atque alio ducente causa spectabit id solum ad quod accingitur quod si agrorum nimia cura et sollicitior rei familiaris diligentia et uenandi uoluptas et dati spectaculis dies multum studiis auferunt huic enim rei perit tempus quodcumque alteri datur quid putamus facturas cupiditatem auaritiam inuidiam quarum inpotentissimae cogitationes somnos etiam ipsos et illa per quietem uisa perturbent nihil est enim tam occupatum tam multiforme tot ac tam uariis adfectibus concisum atque laceratum quam mala mens nam et cum insidiatur spe curis labore distringitur et etiam cum sceleris compos fuit sollicitudine paenitentia poenarum omnium expectatione torquetur quis inter haec litteris aut ulli bonae arti locus non hercule magis quam frugibus in terra sentibus ac rubis occupata age non ad perferendos studiorum labores necessaria frugalitas quid ergo ex libidine ac luxuria spei non praecipue acuit ad cupiditatem litterarum amor laudis num igitur malis esse laudem curae putamus iam hoc quis non uidet maximam partem orationis in tractatu aequi bonique consistere dicetne de his secundum debitam  rerum dignitatem malus atque iniquus denique ut maximam partem quaestionis eximam demus id quod nullo modo fieri potest idem ingenii studii doctrinae pessimo atque optimo uiro uter melior dicetur orator nimirum qui homo quoque melior non igitur umquam malus idem homo et perfectus orator non enim perfectum est quicquam quo melius est aliud sed ne more socraticorum nobismet ipsi responsum finxisse uideamur sit aliquis adeo contra ueritatem opstinatus ut audeat dicere eodem ingenio studio doctrina praeditum nihilo deteriorem futurum oratorem malum uirum quam bonum conuincamus huius quoque amentiam nam hoc certe nemo dubitabit omnem orationem id agere ut iudici quae proposita fuerint uera et honesta uideantur utrum igitur hoc facilius bonus uir persuadebit an malus bonus quidem et dicet saepius uera atque honesta sed etiam si quando aliquo ductus officio quod accidere ut mox docebimus potest falso haec adfirmare conabitur maiore cum fide necesse est audiatur at malis hominibus ex contemptu opinionis et ignorantia recti nonnumquam excidit ipsa simulatio inde inmodeste proponunt sine pudore adfirmant sequitur in iis quae certum est effici non posse deformis pertinacia et inritus labor nam sicut in uita ita in causis quoque spes improbas habent frequenter autem accidit ut iis etiam uera dicentibus fides desit uideaturque talis aduocatus malae causae argumentum nunc de iis dicendum est quae mihi quasi conspiratione quadam uulgi reclamari uidentur orator ergo demosthenes non fuit atqui malum uirum accepimus non cicero atqui huius quoque mores multi reprenderunt quid agam magna responsi inuidia subeunda est mitigandae sunt prius  aures mihi enim nec demosthenes tam graui morum dignus uidetur inuidia ut omnia quae in eum ab inimicis congesta sunt credam cum et pulcherrima eius in re publica consilia et finem uitae clarum legam nec m tullio defuisse uideo in ulla parte ciuis optimi uoluntatem testimonio est actus nobilissime consulatus integerrime prouincia administrata et repudiatus uigintiuiratus et ciuilibus bellis quae in aetatem eius grauissima inciderunt neque spe neque metu de                                                         clinatus animus quo minus optimis se partibus id est rei publicae iungeret parum fortis uidetur quibusdam quibus optime respondit ipse non se timidum in suscipiendis sed in prouidendis periculis quod probauit morte quoque ipsa quam praestantissimo suscepit animo quod si defuit his uiris summa uirtus sic quaerentibus an oratores fuerint respondebo quo modo stoici si interrogentur an sapiens zenon an cleanthes an chrysippus ipse respondeant magnos quidem illos ac uenerabiles non tamen id quod natura hominis summum habet consecutos nam et pythagoras non sapientem se ut qui ante eum fuerunt sed studiosum sapientiae uocari uoluit ego tamen secundum communem loquendi consuetudinem saepe dixi dicamque perfectum oratorem esse ciceronem ut amicos et bonos uiros et prudentissimos dicimus uulgo quorum nihil nisi perfecte sapienti datur sed cum proprie et ad legem ipsam ueritatis loquendum erit eum quaeram oratorem quem et ille quaerebat quamquam enim stetisse ipsum in fastigio eloquentiae fateor ac uix quid adici potuerit inuenio fortasse inuenturus quid adhuc abscisurum putem fuisse nam et fere sic docti  iudicauerunt plurimum in eo uirtutum nonnihil fuisse uitiorum et se ipse multa ex illa iuuenili abundantia coercuisse testatur tamen quando nec sapientis sibi nomen minime sui contemptor adseruit et melius dicere certe data longiore uita et tempore ad componendum securiore potuisset non maligne crediderim defuisse ei summam illam ad quam nemo propius accessit et licebat si aliter sentirem fortius id liberiusque defendere an uero m antonius neminem a se uisum eloquentem quod tanto minus erat professus est ipse etiam m tullius quaerit adhuc eum et tantum imaginatur ac fingit ego non audeam dicere aliquid in hac quae superest aeternitate inueniri posse eo quod fuerit perfectius transeo illos qui ciceroni ac demostheni ne in eloquentia quidem satis tribuunt quamquam neque ipsi ciceroni demosthenes uideatur satis esse perfectus quem dormitare interim dicit nec cicero bruto caluoque qui certe compositionem illius etiam apud ipsum reprendunt nec asinio utrique qui uitia orationis eius etiam inimice pluribus locis insecuntur concedamus sane quod minime natura patitur repertum esse aliquem malum uirum summe disertum nihilo tamen minus oratorem eum negabo nam nec omnibus qui fuerint manu prompti uiri fortis nomen concesserim quia sine uirtute intellegi non potest fortitudo an ei qui ad defendendas causas aduocatur non est opus fide quam neque cupiditas corrumpat nec gratia auertat nec metus frangat sed proditorem transfugam praeuaricatorem donabimus oratoris illo sacro nomine quod si mediocribus etiam patronis conuenit  haec quae uulgo dicitur bonitas cur non orator ille qui nondum fuit sed potest esse tam sit moribus quam dicendi uirtute perfectus non enim forensem quandam instituimus operam nec mercennariam uocem neque ut asperioribus uerbis parcamus non inutilem sane litium aduocatum quem denique causidicum uulgo uocant sed uirum cum ingenii natura praestantem tum uero tot pulcherrimas artis penitus mente complexum datum tandem rebus humanis qualem nulla antea uetustas cognouerit singularem perfectumque undique optima sentientem optimeque dicentem in hoc quota pars erit quod aut innocentis tuebitur aut improborum scelera compescet aut in pecuniariis quaestionibus ueritati contra calumniam aderit summus ille quidem in his quoque operibus fuerit sed maioribus clarius elucebit cum regenda senatus consilia et popularis error ad meliora ducendus an non talem quendam uidetur finxisse uergilius quem in seditione uulgi iam faces et saxa iaculantis moderatorem dedit tum pietate grauem ac meritis si forte uirum quem conspexere silent arrectisque auribus adstant habemus igitur ante omnia uirum bonum post hoc adiciet dicendi peritum ille regit dictis animos et pectora mulcet quid non in bellis quoque idem ille uir quem instituimus si sit ad proelium miles cohortandus ex mediis sapientiae praeceptis orationem trahet nam quo modo pugnam ineuntibus tot simul metus laboris dolorum postremo mortis ipsius exciderint nisi in eorum locum pietas et fortitudo et honesti praesens imago successerit quae certe melius  persuadebit aliis qui prius persuaserit sibi prodit enim se quamlibet custodiatur simulatio nec umquam tanta fuerit loquendi facultas ut non titubet ad haereat quotiens ab animo uerba dissentiunt uir autem malus aliud dicat necesse est quam sentit bonos numquam honestus sermo deficiet numquam rerum optimarum nam idem etiam prudentes erunt inuentio quae etiam si lenociniis destituta sit satis tamen natura sua ornatur nec quicquam non diserte quod honeste dicitur quare iuuentus immo omnis aetas neque enim rectae uoluntati serum est tempus ullum totis mentibus huc tendamus in haec elaboremus forsan et consummare contingat nam si natura non prohibet et esse uirum bonum et esse dicendi peritum cur non aliquis etiam unus utrumque consequi possit cur autem non se quisque speret fore illum aliquem ad quod si uires ingenii non suffecerint tamen ad quem usque modum processerimus meliores erimus ex utroque hoc certe procul eximatur animo rem pulcherrimam eloquentiam cum uitiis mentis posse misceri facultas dicendi si in malos incidit et ipsa iudicanda est malum peiores enim illos facit quibus contingit uideor mihi audire quosdam neque enim deerunt umquam qui diserti esse quam boni malint illa dicentis quid ergo tantum est artis in eloquentia cur tu de coloribus et difficilium causarum defensione nonnihil etiam de confessione locutus es nisi aliquando uis ac facultas dicendi expugnat ipsam ueritatem bonus enim uir non agit nisi bonas causas eas porro etiam sine doctrina satis per se tuetur ueritas ipsa quibus ego cum de meo primum opere respondero etiam pro boni uiri officio si quando eum ad defensionem nocentium ratio duxerit satisfaciam pertractare enim quo  modo aut pro falsis aut etiam pro iniustis aliquando dicatur non est inutile uel propter hoc solum ut ea facilius et deprendamus et refellamus quem ad modum remedia melius adhibebit cui nota quae nocent fuerint neque enim academici cum in utramque disserunt partem non secundum alteram uiuunt nec carneades ille qui romae audiente censorio catone non minoribus uiribus contra iustitiam dicitur disseruisse quam pridie pro iustitia dixerat iniustus ipse uir fuit uerum et uirtus quid sit aduersa ei malitia detegit et aequitas fit ex iniqui contemplatione manifestior et plurima contrariis probantur debent ergo oratori sic esse aduersariorum nota consilia ut hostium imperatori uerum et illud quod prima propositione durum uidetur potest adferre ratio ut uir bonus in defensione causae uelit auferre aliquando iudici ueritatem quod si quis a me proponi mirabitur quamquam non est haec mea proprie sententia sed eorum quos grauissimos sapientiae magistros aetas uetus credidit sic iudicet pleraque esse quae non tam factis quam causis eorum uel honesta fiant uel turpia nam si hominem occidere saepe uirtus liberos necare non numquam pulcherrimum est asperiora quaedam adhuc dictu si communis utilitas exegerit facere conceditur ne hoc quidem nudum est intuendum qualem causam uir bonus sed etiam quare et qua mente defendat ac primum concedant mihi omnes oportet quod stoicorum quoque asperrimi confitentur facturum aliquando bonum uirum ut mendacium dicat et quidem nonnumquam leuioribus causis ut in pueris aegrotantibus utilitatis eorum gratia multa fingimus multa non facturi promittimus nedum si ab homine occidendo grassator auertendus sit aut hostis pro  salute patriae fallendus ut hoc quod alias in seruis quoque reprendendum est sit alias in ipso sapiente laudandum id si constiterit multa iam uideo posse euenire propter quae orator bene suscipiat tale causae genus quale remota ratione                                                      honesta non recepisset nec hoc dico quia seueriores sequi placet leges pro patre fratre amico periclitantibus tametsi non mediocris haesitatio est hinc iustitiae proposita imagine inde pietatis nihil dubii relinquamus sit aliquis insidiatus tyranno atque ob id reus utrumne saluum eum nolet is qui a nobis finitur orator an si tuendum susceperit non tam falsis defendet quam qui apud iudices malam causam tuetur quid si quaedam bene facta damnaturus est iudex nisi ea non esse facta conuicerimus non uel hoc modo seruabit orator non innocentem modo sed etiam laudabilem ciuem quid si quaedam iusta natura sed condicione temporum inutilia ciuitati sciemus nonne utemur arte dicendi bona quidem sed malis artibus simili ad hoc nemo dubitabit quin si nocentes mutari in bonam mentem aliquo modo possint sicut posse conceditur saluos esse eos magis e re publica sit quam puniri si liqueat igitur oratori futurum bonum uirum cui uera obicientur non id aget ut saluus sit da nunc ut crimine manifesto prematur dux bonus et sine quo uincere hostem ciuitas non possit nonne ei communis utilitas oratorem aduocabit certe fabricius cornelium rufinum et alioqui malum ciuem et sibi inimicum tamen quia utilem sciebat ducem imminente bello palam consulem  suffragio suo fecit atque id mirantibus quibusdam respondit a ciue se spoliari malle quam ab hoste uenire ita hic si fuisset orator non defendisset eundem rufinum uel manifesti peculatus reum multa dici possunt similia sed uel unum ex iis quodlibet sufficit non enim hoc agimus ut istud illi quem formamus uiro saepe sit faciendum sed ut si talis coegerit ratio sit tamen uera finitio oratorem esse uirum bonum dicendi peritum praecipere uero ac discere quo modo etiam probatione difficilia tractentur necessarium est nam frequenter etiam optimae causae similes sunt malis et innocens reus multis ueri similibus premitur quo fit ut eadem actionis ratione defendendus sit qua si nocens esset iam innumerabilia sunt bonis causis malisque communia testes litterae suspiciones opiniones non aliter autem ueri similia quam uera et confirmantur et refelluntur quapropter ut res feret flectetur oratio manente honesta uoluntate  quando igitur orator est uir bonus is autem citra uirtutem intellegi non potest uirtus etiam si quosdam impetus ex natura sumit tamen perficienda doctrina est mores ante omnia oratori studiis erunt excolendi atque omnis honesti iustique disciplina pertractanda sine qua nemo nec uir bonus esse nec dicendi peritus potestnisi forte accedemus iis qui natura constare mores et nihil adiuuari disciplina putant scilicet ut ea quidem quae manu fiunt atque eorum etiam contemptissima confiteantur egere doctoribus uirtutem uero qua nihil homini quo ad deos inmortalis propius accederet datum est obuiam inlaboratam tantum quia nati simus habeamus abstinens erit qui id ipsum quid sit  abstinentia ignoret et fortis qui metus doloris mortis superstitionis nulla ratione purgauerit et iustus qui aequi bonique tractatum qui leges quaeque natura sunt omnibus datae quaeque propriae populis et gentibus constitutae numquam eruditiore aliquo sermone tractarit o quam istud paruum putant quibus tam facile uidetur sed hoc transeo de quo neminem qui litteras uel primis ut aiunt labris degustarit dubitaturum puto ad illud sequens praeuertar ne dicendi quidem satis peritum fore qui non et naturae uim omnem penitus perspexerit et mores praeceptis ac ratione formarit neque enim frustra in tertio de oratore libro l crassus cuncta quae de aequo iusto uero bono deque iis quae sunt contra posita dicantur propria esse oratoris adfirmat ac philosophos cum ea dicendi uiribus tuentur uti rhetorum armis non suis idem tamen confitetur ea iam esse a philosophia petenda uidelicet quia magis haec illi uidetur in possessione earum rerum fuisse hinc etiam illud est quod cicero pluribus et libris et epistulis testatur dicendi facultatem ex intimis sapientiae fontibus fluere ideoque aliquamdiu praeceptores eosdem fuisse morum atque dicendi quapropter haec exhortatio mea non eo pertinet ut esse oratorem philosophum uelim quando non alia uitae secta longius a ciuilibus officiis atque ab omni munere oratoris recessit nam quis philosophorum aut in iudiciis frequens aut clarus in contionibus fuit quis denique in ipsa quam maxime plerique praecipiunt rei publicae administratione uersatus est atqui ego illum quem instituo romanum quendam  uelim esse sapientem qui non secretis disputationibus sed rerum experimentis atque operibus uere ciuilem uirum exhibeat sed quia deserta ab iis qui se ad eloquentiam contulerunt studia sapientiae non iam in actu suo atque in hac fori luce uersantur sed in porticus et gymnasia primum mox in conuentus scholarum recesserunt id quod est oratori necessarium nec a dicendi praeceptoribus traditur ab iis petere nimirum necesse est apud quos remansit euoluendi penitus auctores qui de uirtute praecipiunt ut oratoris uita cum scientia diuinarum rerum sit humanarumque coniuncta quae ipsae quanto maiores ac pulchriores uiderentur si illas ii docerent qui etiam eloqui praestantissime possent utinamque sit tempus umquam quo perfectus aliquis qualem optamus orator hanc artem superbo nomine et uitiis quorundam bona eius corrumpentium inuisam uindicet sibi ac uelut rebus repetitis in corpus eloquentiae adducat quae quidem cum sit in tris diuisa partis naturalem moralem rationalem qua tandem non est cum oratoris opere coniuncta nam ut ordinem retro agamus de ultima illa quae tota uersatur in uerbis nemo dubitauerit si et proprietates uocis cuiusque nosse et ambigua aperire et perplexa discernere et de falsis iudicare et colligere ac resoluere quae uelis oratorum est quamquam ea non tam est minute atque concise in actionibus utendum quam in disputationibus quia non docere modo sed mouere etiam ac delectare audientis debet orator ad quod impetu quoque ac uiribus et decore est opus ut uis amnium maior est altis ripis multoque gurgitis tractu fluentium quam tenuis aquae et obiectu lapillorum resultantis et ut palaestrici doctores illos quos numeros uocant  non idcirco discentibus tradunt ut iis omnibus ii qui didicerint in ipso luctandi certamine utantur plus enim pondere et firmitate et spiritu agitur sed ut subsit copia illa ex qua unum aut alterum cuius se occasio dederit efficiant ita haec pars dialectica siue illam dicere malumus disputatricem ut est utilis saepe et finitionibus et comprehensionibus et separandis quae sunt differentia et resoluenda ambiguitate distinguendo diuidendo inliciendo inplicando ita si totum sibi uindicauerit in foro certamen obstabit melioribus et sectas ad tenuitatem suam uires ipsa subtilitate consumet itaque reperias quosdam in disputando mire callidos cum ab illa cauillatione discesserint non magis sufficere in aliquo grauiore actu quam parua quaedam animalia quae in angustis mobilia campo deprehenduntur iam quidem pars illa moralis quae dicitur ethice certe tota oratori est accommodata nam in tanta causarum sicut superioribus libris diximus uarietate cum alia coniectura quaerantur alia finitionibus concludantur alia iure summoueantur uel transferantur alia colligantur uel ipsa inter se concurrant uel in diuersum ambiguitate ducantur nulla fere dici potest cuius non parte in aliqua tractatus aequi ac boni reperiatur plerasque uero esse quis nescit quae totae in sola qualitate consistant in consiliis uero quae ratio suadendi est ab honesti quaestione seposita quin illa etiam pars tertia quae laudandi ac uituperandi officiis continetur nempe in tractatu recti prauique uersatur an de iustitia fortitudine abstinentia temperantia pietate non plurima dicet orator sed ille uir bonus qui haec non uocibus tantum sibi nota atque nominibus aurium tenus in usum linguae perceperit sed  qui uirtutes ipsas mente complexus ita sentiet nec in cogi                                        tando laborabit sed quod sciet uere dicet cum sit autem omnis generalis quaestio speciali potentior quia uniuerso pars utique continetur non utique accedit parti quod uniuersum est profecto nemo dubitabit generales quaestiones in illo maxime studiorum more uersatas iam uero cum sint multa propriis breuibusque comprensionibus finienda unde etiam status causarum dicitur finitiuus nonne ad id quoque instrui ab his qui plus in hoc studii dederunt oportet quid non quaestio iuris omnis aut uerborum proprietate aut aequi disputatione aut uoluntatis coniectura continetur quorum pars ad rationalem pars ad moralem tractatum redundat ergo natura permixta est omnibus istis oratio quae quidem oratio est uere nam ignara quidem huiusce doctrinae loquacitas erret necesse est ut quae uel nullos uel falsos duces habeat pars uero naturalis cum est ad exercitationem dicendi tanto ceteris uberior quanto maiore spiritu de diuinis rebus quam humanis eloquendum est tum illam etiam moralem sine qua nulla esse ut docuimus oratio potest totam complectitur nam si regitur prouidentia mundus administranda certe bonis uiris erit res publica si diuina nostris animis origo tendendum ad uirtutem nec uoluptatibus terreni corporis seruiendum an haec non frequenter tractabit orator iam de auguriis responsis religione denique omni de quibus maxima saepe in senatu consilia uersata sunt non erit ei disserendum si quidem ut nobis placet futurus est uir ciuilis idem quae denique intellegi saltem potest eloquentia hominis optima nescientis haec si rationi manifesta non essent exemplis tamen crederemus si quidem et periclem  cuius eloquentiae etiam si nulla ad nos monumenta uenerunt uim tamen quandam incredibilem cum historici tum etiam liberrimum hominum genus comici ueteres tradunt anaxagorae physici constat auditorem fuisse et demosthenen principem omnium graeciae oratorum dedisse operam platoni nam m tullius non tantum se debere scholis rhetorum quantum academiae spatiis frequenter ipse testatus est neque se tanta umquam in eo fudisset ubertas si ingenium suum consaepto fori non ipsius rerum naturae finibus terminasset uerum ex hoc alia mihi quaestio exoritur quae secta conferre plurimum eloquentiae possitquamquam ea non inter multas potest esse contentio nam in primis nos epicurus a se ipse dimittit qui fugere omnem disciplinam nauigatione quam uelocissima iubet neque uero aristippus summum in uoluptate corporis bonum ponens ad hunc nos laborem adhortetur pyrrhon quidem quas in hoc opere habere partis potest cui iudices esse apud quos uerba faciat et reum pro quo loquatur et senatum in quo sit dicenda sententia non liquebit academiam quidam utilissimam credunt quod mos in utramque partem disserendi ad exercitationem forensium causarum proxime accedat adiciunt loco probationis quod ea praestantissimos in eloquentia uiros ediderit peripatetici studio quoque se quodam oratorio iactant nam thesis dicere exercitationis gratia fere est ab iis institutum stoici sicut copiam nitoremque eloquentiae fere praeceptoribus suis defuisse concedant necesse est ita nullos aut probare acrius aut concludere subtilius contendunt sed haec inter ipsos qui uelut sacramento rogati uel etiam superstitione constricti nefas ducunt a suscepta semel persuasione  discedere oratori uero nihil est necesse in cuiusquam iurare leges maius enim opus atque praestantius ad quod ipse tendit et cuius est uelut candidatus si quidem est futurus cum uitae tum etiam eloquentiae laude perfectus quare in exemplum bene dicendi facundissimum quemque proponet sibi ad imitandum moribus uero formandis quam honestissima praecepta rectissimamque ad uirtutem uiam deliget exercitatione quidem utetur omni sed tamen erit plurimus in maximis quibusque ac natura pulcherrimis nam quae potest materia reperiri ad grauiter copioseque dicendum magis abundans quam de uirtute de re publica de prouidentia de origine animorum de amicitia haec sunt quibus mens pariter atque oratio insurgant quae uere bona quid mitiget metus coerceat cupiditates eximat nos opinionibus uulgi animumque caelestem cognatis sideribus admoueat neque ea solum quae talibus disciplinis continentur sed magis etiam quae sunt tradita antiquitus dicta ac facta praeclare et nosse et animo semper agitare conueniet quae profecto nusquam plura maioraque quam in nostrae ciuitatis monumentis reperientur an fortitudinem iustitiam fidem continentiam frugalitatem contemptum doloris ac mortis melius alii docebunt quam fabricii curii reguli decii mucii aliique innumerabiles quantum enim graeci praeceptis ualent tantum romani quod est maius exemplis tantum quod non cognatis ide rebus admoueri qui non modo proximum tempus lucemque praesentem intueri satis credat sed omnem posteritatis memoriam spatium uitae  honestae et curriculum laudis existimet hinc mihi ille iustitiae haustus bibat hinc sumptam libertatem in causis atque consiliis praestet neque erit perfectus orator nisi qui honeste dicere et sciet et audebit  iuris quoque ciuilis necessaria huic uiro scientia est et morum ac religionum eius rei publicae quam capesset nam qualis esse suasor in consiliis publicis priuatisue poterit tot rerum quibus praecipue ciuitas continetur ignarus quo autem modo patronum se causarum non falso dixerit qui quod est in causis potentissimum sit ab altero petiturus paene non dissimilis iis qui poetarum scripta pronuntiant nam quodam modo mandata perferet et ea quae sibi a iudice credi postulaturus est aliena fide dicet et ipse litigantium auxiliator egebit auxilio quod ut fieri nonnumquam minore incommodo possit cum domi praecepta et composita et sicut cetera quae in causa sunt in discendo cognita ad iudicem perfert quid fiet in iis quaestionibus quae subito inter ipsas actiones nasci solent non deformiter respectet et inter subsellia minores aduocatos interroget potest autem satis diligenter accipere quae tum audiet cum dicenda sunt aut fortiter adfirmare aut ingenue pro suis dicere possit in actionibus quid fiet in altercatione ubi occurrendum continuo nec libera ad discendum mora est quid si forte peritus iuris ille non aderit quid si quis non satis in ea re doctus falsum aliquid subiecerit hoc enim est maximum ignorantiae malum quod credit eum scire qui moneat neque ego sum nostri moris ignarus oblitusue eorum qui uelut ad arculas sedent et tela agentibus subministrant neque idem graecos quoque nescio factitasse unde nomen his pragmaticorum  datum est sed loquor de oratore qui non clamorem modo suum causis sed omnia quae profutura sunt debet itaque eum nec inutilem si ad horam forte constiterit neque in testationibus faciendis esse imperitum uelim quis enim potius praeparabit ea quae cum aget esse in causa uelit nisi forte imperatorem quis idoneum credit in proeliis quidem strenuum et fortem et omnium quae pugna poscit artificem sed neque dilectus agere nec copias contrahere atque instruere nec prospicere commeatus nec locum capere castris scientem prius est enim certe parare bella quam gerere atqui simillimus huic sit aduocatus si plura quae ad uincendum ualent aliis reliquerit cum praesertim hoc quod est maxime necessarium nec tam sit arduum quam procul intuentibus fortasse uideatur namque omne ius quod est certum aut scripto aut moribus constat dubium aequitatis regula examinandum est quae scripta sunt aut posita in more ciuitatis nullam habent difficultatemcognitionis sunt enim non inuentionis at quae consultorum responsis explicantur aut in uerborum interpretatione sunt posita aut in recti prauique discrimine uim cuiusque uocis intellegere aut commune prudentium est aut proprium oratoris aequitas optimo cuique notissima nos porro et bonum uirum et prudentem in primis oratorem putamus qui cum se ad id quod est optimum natura derexerit non magnopere commouebitur                                            si quis ab eo consultus dissentiet cum ipsis illis diuersas inter se opiniones tueri concessum sit sed etiam si nosse quid quisque senserit uolet lectionis opus est qua nihil est in studiis minus laboriosum quod si plerique desperata facultate agendi ad discendum ius declinauerunt quam id scire facile est oratori quod discunt qui sua quoque confessione oratores esse non possunt uerum et m cato cum in dicendo praestantissimus tum iuris idem fuit peritissimus et  scaeuolae seruioque sulpicio concessa est etiam facundiae uirtus et m tullius non modo inter agendum numquam est destitutus scientia iuris sed etiam componere aliqua de eo coeperat ut appareat posse oratorem non discendo tantum iuri uacare sed etiam docendo uerum ea quae de moribus excolendis studioque iuris praecipimus ne quis eo credat reprendenda quod multos cognouimus qui taedio laboris quem ferre tendentibus ad eloquentiam necesse est confugerint ad haec deuerticula desidiae quorum alii se ad album ac rubricas transtulerunt et formularii uel ut cicero ait legulei quidam esse maluerunt tamquam utiliora eligentes ea quorum solam facilitatem sequebantur alii pigritiae adrogantioris qui subito fronte conficta inmissaque barba ueluti despexissent oratoria praecepta paulum aliquid sederunt in scholis philosophorum ut deinde in publico tristes domi dissoluti captarent auctoritatem contemptu ceterorum philosophia enim simulari potest eloquentia non potest  in primis uero abundare debet orator exemplorum copia cum ueterum tum etiam nouorum adeo ut non ea modo quae conscripta sunt historiis aut sermonibus uelut per manus tradita quaeque cotidie aguntur debeat nosse uerum ne ea quidem quae sunt a clarioribus poetis ficta neglegere nam illa quidem priora aut testimoniorum aut etiam iudicatorum optinent locum sed haec quoque aut uetustatis fide tuta sunt aut ab hominibus magnis praeceptorum loco ficta creduntur sciat ergo quam plurima unde etiam senibus auctoritas maior est quod plura nosse et uidisse creduntur  quod homerus frequentissime testatur sed non est expectanda ultima aetas cum studia praestent ut quantum ad cognitionem pertinet rerum etiam praeteritis saeculis uixisse uideamur  haec sunt quae me redditurum promiseram instrumenta non artis ut quidam putauerunt sed ipsius oratoris haec arma habere ad manum horum scientia debet esse succinctus accedente uerborum figurarumque facili copia et inuentionis ratione et disponendi usu et memoriae firmitate et actionis gratia sed plurimum ex his ualet animi praestantia quam nec metus frangat nec adclamatio terreat nec audientium auctoritas ultra debitam reuerentiam tardet nam ut abominanda sunt contraria his uitia confidentiae temeritatis inprobitatis adrogantiae ita citra constantiam fiduciam fortitudinem nihil artes nihil studium nihil profectus ipse profuerit ut si des arma timidis et inbellibus inuitus mehercules dico quoniam et aliter accipi potest ipsam uerecundiam uitium quidem sed amabile et quae uirtutes facillime generet esse inter aduersa multisque in causa fuisse ut bona ingenii studiique in lucem non prolata situ quodam secreti consumerentur sciat autem si quis haec forte minus adhuc peritus distinguendi uim cuiusque uerbi leget non probitatem a me reprendi sed uerecundiam quae est timor quidam reducens animum ab iis quae facienda sunt inde confusio et coepti paenitentia et subitum silentium quis porro dubitet uitiis adscribere adfectum propter quem facere honeste pudet neque ego rursus nolo eum qui sit dicturus et sollicitum surgere et colore mutari et  periculum intellegere quae si non acciderent etiam simulanda erant sed intellectus hic sit operis non metus moueamurque non concidamus optima est autem emendatio uerecundiae fiducia et quamlibet inbecilla frons magna conscientia sustinetur sunt et naturalia ut supra dixi quae tamen et cura iuuantur instrumenta uox latus decor quae quidem tantum ualent ut frequenter famam ingeni faciant habuit oratores aetas nostra copiosiores sed cum diceret eminere inter aequalis trachalus uidebatur ea corporis sublimitas erat is ardor oculorum frontis auctoritas gestus praestantia uox quidem non ut cicero desiderat paene tragoedorum sed super omnis quos ego quidem audierim tragoedos certe cum in basilica iulia diceret primo tribunali quattuor autem iudicia ut moris est cogerentur atque omnia clamoribus fremerent et auditum eum et intellectum et quod agentibus ceteris contumeliosissimum fuit laudatum quoque ex quattuor tribunalibus memini sed hoc uotum est et rara felicitas quae si non adsit sane sufficiat ab iis quibus quis dicit audiri talis esse debet orator haec scire  agendi autem initium sine dubio secundum uires cuiusque sumendum est neque ego annos definiam cum demosthenen puerum admodum actiones pupillares habuisse manifestum sit caluus caesar pollio multum ante quaestoriam omnes aetatem grauissima iudicia susceperint praetextatos egisse quosdam sit traditum caesar augustus duodecim natus annos auiam pro rostris laudauerit modus mihi uidetur quidam tenendus ut neque praepropere destringatur  inmatura frons et quidquid est illud adhuc acerbum proferatur nam inde et contemptus operis innascitur et fundamenta iaciuntur impudentiae et quod est ubique perniciossimum praeuenit uires fiducia nec rursus differendum est tirocinium in senectutem nam cotidie metus crescit maiusque fit semper quod ausuri sumus et dum deliberamus quando incipiendum sit incipere iam serum est quare fructum studiorum uiridem et adhuc dulcem promi decet dum et uenia et spes est et paratus fauor et audere non dedecet et si quid desit operi supplet aetas et si qua sunt dicta iuueniliter pro indole accipiuntur ut totus ille ciceronis pro sexto roscio locus quid enim tam commune quam spiritus uiuis terra mortuis mare fluctuantibus litus eiectis quae cum sex et uiginti natus annos summis audientium clamoribus dixerit deferuisse tempore et annis liquata iam senior idem fatetur et hercule quantumlibet secreta studia contulerint est tamen proprius quidam fori profectus alia lux alia ueri discriminis facies plusque si separes usus sine doctrina quam citra usum doctrina ualeat ideoque nonnulli senes in schola facti stupent nouitate cum in iudicia uenerunt et omnia suis exercitationibus similia desiderant at illic et iudex tacet et aduersarius obstrepit et nihil temere dictum perit et si quid tibi ipse sumas probandum est et laboratam congestamque dierum ac noctium studio actionem aqua deficit et omisso magna semper flandi tumore in quibusdam causis loquendum est quod illi diserti minime sciunt itaque nonnullos reperias qui sibi eloquentiores uideantur quam ut causas agant ceterum illum quem iuuenem tenerisque adhuc  uiribus nitentem in forum deduximus et incipere quam maxime facili ac fauorabili causa uelim ferarum ut catuli molliore praeda saginantur et non utique ab hoc initio continuare operam et ingenio adhuc alendo callum inducere sed iam scientem quid sit pugna et in quam rem studendum sit refici atque renouari sic et tirocinii metum dum facilius est audere transierit nec audendi facilitatem usque ad contemptum operis adduxerit usus est hac ratione m tullius et cum iam clarum meruisset inter patronos qui tum erant nomen in asiam nauigauit seque et aliis sine dubio eloquentiae ac sapientiae magistris sed praecipue tamen apollonio moloni quem romae quoque audierat rhodi rursus formandum ac uelut recoquendum dedit tum dignum operae pretium uenit cum inter se congruunt praecepta et experimenta  cum satis in omne certamen uirium fecerit prima ei cura in suscipiendis causis erit in quibus defendere quidem reos profecto quam facere uir bonus malet non tamen ita nomen ipsum accusatoris horrebit ut nullo neque publico neque priuato duci possit officio ut aliquem ad reddendam rationem uitae uocet nam et leges ipsae nihil ualeant nisi        actoris idonea uoce munitae et si poenas scelerum expetere fas non est prope est ut scelera ipsa permissa sint et licentiam malis dari certe contra bonos est quare neque sociorum querelas nec amici uel propinqui necem nec erupturas in rem publicam conspirationes inultas patietur orator non poenae nocentium cupidus sed emendandi uitia corrigendique mores nam qui ratione traduci ad meliora non possunt solo metu continentur itaque ut accusatoriam uitam uiuere et ad deferendos reos praemio duci proximum  latrocinio est ita pestem intestinam propulsare cum propugnatoribus patriae comparandum ideoque principes in re publica uiri non detrectauerunt hanc officii partem creditique sunt etiam clari iuuenes opsidem rei publicae dare malorum ciuium accusationem quia nec odisse improbos nec simultates prouocare nisi ex fiducia bonae mentis uidebantur idque cum ab hortensio lucullis sulpicio cicerone caesare plurimis aliis tum ab utroque catone factum est quorum alter appellatus est sapiens alter nisi creditur fuisse uix scio cui reliquerit huius nominis locum neque defendet omnis orator idem portumque illum eloquentiae suae salutarem non etiam piratis patefaciet duceturque in aduocationem maxime causa quoniam tamen omnis qui non improbe litigabunt quorum certe pars est sustinere non potest unus aliquid et commendantium personis dabit et ipsorum qui iudicio decernent ut optimi cuiusque uoluntate moueatur namque hos et amicissimos habebit uir bonus summouendum uero est utrumque ambitus genus uel potentibus contra humiles uenditandi operam suam uel illud etiam iactantius minores utique contra dignitatem attollendi non enim fortuna causas uel iustas uel improbas facit neque uero pudor obstet quo minus susceptam cum melior uideretur litem cognita inter discendum iniquitate dimittat cum prius litigatori dixerit uerum nam et in hoc maximum si aequi iudices sumus beneficium est ut non fallamus uana spe litigantem neque est dignus opera patroni qui non utitur consilio et certe non conuenit ei quem oratorem esse uolumus iniusta tueri scientem nam si ex illis quas supra diximus causis falsum tuebitur erit tamen honestum quod ipse faciet  gratisne ei semper agendum sit tractari potest quod ex prima statim fronte diiudicare inprudentium est nam quis ignorat quin id longe sit honestissimum ac liberalibus disciplinis et illo quem exigimus animo dignissimum non uendere operam nec eleuare tanti beneficii auctoritatem cum pleraque hoc ipso possint uideri uilia quod pretium habent caecis hoc ut aiunt satis clarum est nec quisquam qui sufficientia sibi modica autem haec sunt possidebit hunc quaestum sine crimine sordium fecerit at si res familiaris amplius aliquid ad usus necessarios exiget secundum omnium sapientium leges patietur sibi gratiam referri cum et socrati conlatum sit ad uictum et zenon cleanthes chrysippus mercedes a discipulis acceptauerint neque enim uideo quae iustior adquirendi ratio quam ex honestissimo labore et ab iis de quibus optime meruerint quique si nihil inuicem praestent indigni fuerint defensione quod quidem non iustum modo sed necessarium etiam est cum haec ipsa opera tempusque omne alienis negotiis datum facultatem aliter adquirendi recidant sed tum quoque tenendus est modus ac plurimum refert et a quo accipiat et quantum et quo usque paciscendi quidem ille piraticus mos et imponentium periculis pretia procul abominanda negotiatio etiam a mediocriter improbis aberit cum praesertim bonos homines bonasque causas tuenti non sit metuendus ingratus quid si futurus malo tamen ille peccet nihil ergo adquirere uolet orator ultra quam satis erit ac ne pauper quidem tamquam mercedem accipiet sed mutua beniuolentia utetur cum sciet se tanto plus praestitisse non enim quia uenire hoc  beneficium non oportet oportet perire denique ut gratus sit ad eum magis pertinet qui debet  proxima discendae causae ratio quod est orationis fundamentum neque enim quisquam tam ingenio tenui reperietur qui cum omnia quae sunt in causa diligenter cognouerit ad docendum certe iudicem non sufficiat sed eius rei paucissimis cura est nam ut taceam de neglegentibus quorum nihil refert ubi litium cardo uertatur dum sint quae uel extra causam ex personis aut communi tractatu locorum occasionem clamandi largiantur aliquos et ambitio peruertit qui partim tamquam occupati semperque aliud habentes quod ante agendum sit pridie ad se uenire litigatorem aut eodem matutino iubent nonnumquam etiam inter ipsa subsellia didicisse se gloriantur partim iactantia ingenii ut res cito accepisse uideantur tenere se et intellegere prius paene quam audiant mentiti cum multa et diserte summisque clamoribus quae neque ad iudicem neque ad litigatorem pertineant decantauerunt bene sudantes beneque comitati per forum reducuntur ne illas quidem tulerim delicias eorum qui doceri amicos suos iubent quamquam minus mali est si illi saltem recte discant recteque doceant sed quis discet tam bene quam patronus quo modo autem sequester ille et media litium manus et quidam interpres inpendet aequo animo laborem in alienas actiones cum dicturis tanti suae non sint pessimae uero consuetudinis libellis esse contentum quos componit aut litigator qui confugit ad patronum quia liti ipse non sufficit aut aliquis ex eo genere aduocatorum qui se non posse agere confitentur deinde faciunt id quod est in agendo difficillimum nam qui iudicare quid dicendum quid dissimulandum quid declinandum mutandum fingendum etiam sit potest cur non sit orator quando  quod difficilius est oratorem facit hi porro non tantum nocerent si omnia scriberent uti gesta sunt nunc consilium et colores adiciunt et aliqua peiora ueris quae plerique cum acceperunt inmutare nefas habent et uelut themata in scholis posita custodiunt deinde deprenduntur et causam quam discere ex suis litigatoribus noluerunt ex aduersariis discunt liberum igitur demus ante omnia iis quorum negotium erit tempus ac locum exhortemurque ultro ut omnia quamlibet uerbose et unde uolent repetito tempore exponant non enim tam obest audire superuacua quam ignorare necessaria frequenter autem et uulnus et remedium in iis orator inueniet quae litigatori in neutram partem habere momentum uidebantur nec tanta sit acturo memoriae fiducia ut subscribere audita pigeat nec semel audisse sit satis cogendus eadem iterum ac saepius dicere litigator non solum quia effugere aliqua prima expositione potuerunt praesertim hominem quod saepe euenit imperitum sed etiam ut sciamus an eadem dicat plurimi enim mentiuntur et tamquam non doceant causam sed agant non ut cum patrono sed ut cum iudice locuntur quapropter numquam satis credendum est sed agitandus omnibus modis et turbandus et euocandus nam ut medicis non apparentia modo uitia curanda sunt sed etiam inuenienda quae latent saepe ipsis ea qui sanandi sunt occulentibus ita aduocatus plura quam ostenduntur aspiciat nam cum satis in audiendo patientiae inpenderit in aliam rursus ei personam transeundum est agendusque aduersarius proponendum quidquid  omnino excogitari contra potest quidquid recipit in eius modi disceptatione natura interrogandus quam infestissime ac premendus nam dum omnia quaerimus aliquando ad uerum ubi minime expectauimus peruenimus in summa optimus est in discendo patronus incredulus promittit enim litigator omnia testem populum paratissimas consignationes ipsum denique aduersarium quaedam non negaturum ideoque opus est intueri omne litis instrumentum quod uidere non est satis perlegendum erit nam frequentissime aut non sunt omnino quae promittebantur aut minus continent aut cum alio aliquo nocituro permixta sunt aut nimia sunt et fidem hoc ipso detractura quod non habent modum denique linum ruptum aut turbatam ceram aut sine agnitore signa frequenter inuenies quae nisi domi excusseris in foro inopinata decipient plusque nocebunt              destituta quam non promissa nocuissent multa etiam quae litigator nihil ad causam pertinere crediderit patronus eruet modo per omnis quos tradimus argumentorum locos eat quos ut circumspectare in agendo et adtemptare singulos minime conuenit propter quas diximus causas ita in discendo rimari necessarium est quae personae quae tempora loca instituta instrumenta cetera ex quibus non tantum illud quod est artificiale probationis genus colligi possit sed qui metuendi testes quo modo sint refellendi nam plurimum refert inuidia reus an odio an contemptu laboret quorum fere pars prima superiores proxima pares tertia humiliores premit sic causam perscrutatus propositis ante oculos omnibus quae prosint noceantue tertiam deinceps personam induat iudicis fingatque apud se agi causam et quod  ipsum mouisset de eadem re pronuntiaturum id potentissimum apud quemcumque agetur existimet sic eum raro fallet euentus aut culpa iudicis erit  quae sint in agendo seruanda toto fere opere executi sumus pauca tamen propria huius loci quae non tam dicendi arte quam officiis agentis continentur attingam ante omnia ne quod plerisque accidit ab utilitate eum causae praesentis cupido laudis abducat nam ut gerentibus bella non semper exercitus per plana et amoena ducendus est sed adeundi plerumque asperi colles expugnandae ciuitates quamlibet praecisis impositae rupibus aut operum mole difficiles ita oratio gaudebit quidem occasione laetius decurrendi et aequo congressa campo totas uires populariter explicabit at si iuris anfractus aut eruendae ueritatis latebras adire cogetur non obequitabit nec illis uibrantibus concitatisque sententiis uelut missilibus utetur sed operibus et cuniculis et insidiis et occultis artibus rem geret quae omnia non dum fiunt laudantur sed cum facta sunt unde etiam cupidissimis opinionis plus fructus uenit nam cum illa dicendi uitiosa iactatio inter plausores suos detonuit resurgit uerae uirtutis fortior fama nec iudices a quo sint moti dissimulant et doctis creditur nec est orationis uera laus nisi cum finita est ueteribus quidem etiam dissimulare eloquentiam fuit moris idque m antonius praecipit quo plus dicentibus fidei minusque suspectae aduocatorum insidiae forent sed illa dissimulari quae tum erat potuit nondum enim tantum dicendi lumen accesserat ut etiam per obstantia erumperet quare artes quidem et consilia lateant et quidquid si deprenditur perit hactenus eloquentia secretum habet uerborum quidem  dilectus grauitas sententiarum figurarum elegantia aut non sunt aut apparent sed uel propter hoc ipsum ostentanda non sunt quod apparent ac si unum sit ex duobus eligendum causa potius laudetur quam patronus finem tamen hunc praestabit orator ut uideatur optimam causam optime egisse illud certum erit neminem peius agere quam qui displicente causa placet necesse est enim extra causam sit quod placet nec illo fastidio laborabit orator non agendi causas minores tamquam infra eum sint aut detractura sit opinioni minus liberalis materia nam et suscipiendi ratio iustissima est officium et optandum etiam ut amici quam minimas lites habeant et abunde dixit bene quisquis rei satisfecit at quidam etiam si forte susceperunt negotia paulo ad dicendum tenuiora extrinsecus adductis ea rebus circumlinunt ac si defecerunt alia conuiciis implent uacua causarum si contingit ueris si minus fictis modo sit materia ingenii mereaturque clamorem dum dicitur quod ego adeo longe puto ab oratore perfecto ut eum ne uera quidem obiecturum nisi id causa exiget credam ea est enim prorsus canina ut ait appius eloquentia cognituram male dicendi subire quod facientibus etiam male audiendi praesumenda patientia est nam et in ipsos fit impetus frequenter qui egerunt et certe petulantiam patroni litigator luit sed haec minora sunt ipso illo uitio animi quod maledicus a malefico non distat nisi occasione turpis uoluptas et inhumana et nulli audientium bono grata a litigatoribus quidem frequenter  exigitur qui ultionem malunt quam defensionem sed neque alia multa ad arbitrium eorum facienda sunt hoc quidem quis hominum liberi modo sanguinis sustineat petulans esse ad alterius arbitrium atqui etiam in aduocatos partis aduersae libenter nonnulli inuehuntur quod nisi si forte meruerunt et inhumanum est respectu communium officiorum et cum ipsi qui dicit inutile nam idem iuris responsuris datur tum causae contrarium quia plane aduersarii fiunt et inimici et quantulumcumque eis uirium est contumelia augetur super omnia perit illa quae plurimum oratori et auctoritatis et fidei adfert modestia si a uiro bono in rabulam latratoremque conuertitur compositus non ad animum iudicis sed ad stomachum litigatoris frequenter etiam species libertatis deducere ad temeritatem solet non causis modo sed ipsis quoque qui dixerunt periculosam nec inmerito pericles solebat optare ne quod sibi uerbum in mentem ueniret quo populus offenderetur sed quod ille de populo id ego de omnibus sentio qui tantundem possunt nocere nam quae fortia dum dicuntur uidebantur stulta cum laeserunt uocantur nunc quia uarium fere propositum agentium fuit et quorundam cura tarditatis quorundam facilitas temeritatis crimine laborauit quem credam fore in hoc oratoris modum tradere non alienum uidetur adferet ad dicendum curae semper quantum plurimum poterit neque enim hoc solum neglegentis sed mali et in suscepta causa perfidi ac proditoris est peius agere quam possit ideoque ne suscipiendae quidem sunt causae plures quam quibus suffecturum se sciat dicet scripta quam res patietur plurima et ut demosthenes ait si continget et sculpta sed hoc aut primae actiones aut quae in publicis iudiciis post interiectos dies dantur  permiserint at cum protinus respondendum est omnia parari non possunt adeo ut paulo minus promptis etiam noceat scripsisse si alia ex diuerso quam opinati fuerint occurrerint inuiti enim recedunt a praeparatis et tota actione respiciunt requiruntque num aliquid ex illis interuelli atque ex tempore dicendis inseri possit quod si fiat non cohaeret nec commissuris modo ut in opere male iuncto hiantibus sed ipsa coloris inaequalitate detegitur ita nec liber est impetus nec cura contexta et utrumque alteri obstat illa enim quae scripta sunt retinent animum non secuntur itaque in iis actionibus omni ut agricolae dicunt pede standum est nam cum in propositione ac refutatione causa consistat quae nostrae partis sunt scripta esse possunt quae etiam responsurum aduersarium certum est est enim aliquando certum pari cura refelluntur ad alia unum paratum adferre possumus ut causam bene nouerimus alterum ibi sumere ut dicentem aduersarium diligenter audiamus licet tamen praecogitare plura et animum ad omnis casus componere idque est tutius stilo quo facilius et omittitur cogitatio et transfertur sed siue in respondendo fuerit subito dicendum siue quae alia ita exegerit ratio non oppressum se ac deprensum credet orator cui disciplina et studium et exercitatio dederit uires etiam facilitatis quem armatum semper ac uelut in procinctu stantem non magis umquam in causis oratio quam in rebus cotidianis ac domesticis sermo deficiet nec se umquam propter hoc oneri subtrahet modo sit causae discendae tempus nam cetera semper sciet  superest ut dicam de genere orationis hic erat propositus a nobis in diuisione prima locus tertius nam ita  promiseram me de arte de artifice de opere dicturum cum sit autem rhetorices atque oratoris opus oratio pluresque eius formae sicut ostendam in omnibus iis et ars est et artifex plurimum tamen inuicem differunt nec solum specie ut signum signo et tabula tabulae et actio actioni sed genere ipso ut graecis tuscanicae statuae ut asianus eloquens attico suos autem haec operum genera quae dico ut auctores sic etiam amatores habent atque ideo nondum est per                                                             fectus orator ac nescio an ars ulla non solum quia aliud in alio magis eminet sed quod non una omnibus forma placuit partim condicione uel temporum uel locorum partim iudicio cuiusque atque proposito primi quorum quidem opera non uetustatis modo gratia uisenda sint clari pictores fuisse dicuntur polygnotus atque aglaophon quorum simplex color tam sui studiosos adhuc habet ut illa prope rudia ac uelut futurae mox artis primordia maximis qui post eos extiterunt auctoribus praeferant proprio quodam intellegendi ut mea opinio est ambitu post zeuxis atque parrhasius non multum aetate distantes circa peloponnesia ambo tempora nam cum parrhasio sermo socratis apud xenophontem inuenitur plurimum arti addiderunt quorum prior luminum umbrarumque inuenisse rationem secundus examinasse subtilius lineas traditur nam zeuxis plus membris corporis dedit id amplius aut augustius ratus atque ut existimant homerum secutus cui ualidissima quaeque forma etiam in feminis placet ille uero ita circumscripsit omnia ut eum legum latorem uocent quia deorum atque heroum effigies quales ab eo sunt traditae ceteri tamquam ita necesse sit secuntur floruit autem circa philippum et usque ad successores alexandri pictura praecipue sed diuersis uirtutibus nam cura protogenes ratione  pamphilus ac melanthius facilitate antiphilus concipiendis uisionibus quas fantasias uocant theon samius ingenio et gratia quam in se ipse maxime iactat apelles est praestantissimus euphranorem admirandum facit quod et ceteris optimis studiis inter praecipuos et pingendi fingendique idem mirus artifex fuit similis in statuis differentia nam duriora et tuscanicis proxima callon atque hegesias iam minus rigida calamis molliora adhuc supra dictis myron fecit diligentia ac decor in polyclito supra ceteros cui quamquam a plerisque tribuitur palma tamen ne nihil detrahatur deesse pondus putant nam ut humanae formae decorem addiderit supra uerum ita non expleuisse deorum auctoritatem uidetur quin aetatem quoque grauiorem dicitur refugisse nihil ausus ultra leuis genas at quae polyclito defuerunt phidiae atque alcameni dantur phidias tamen dis quam hominibus efficiendis melior artifex creditur in ebore uero longe citra aemulum uel si nihil nisi mineruam athenis aut olympium in elide iouem fecisset cuius pulchritudo adiecisse aliquid etiam receptae religioni uidetur adeo maiestas operis deum aequauit ad ueritatem lysippum ac praxitelen accessisse optime adfirmant nam demetrius tamquam nimius in ea reprehenditur et fuit similitudinis quam pulchritudinis amantior in oratione uero si species intueri uelis totidem paene reperias ingeniorum quot corporum formas sed fuere quaedam genera dicendi condicione temporum horridiora alioqui magnam iam ingenii uim prae se ferentia hinc sint laelii africani catones etiam gracchique quos tu licet polygnotos uel callonas appelles mediam illam formam  teneant l crassus q hortensius tum deinde efflorescat non multum inter se distantium tempore oratorum ingens prouentus hic uim caesaris indolem caeli subtilitatem calidi diligentiam pollionis dignitatem messalae sanctitatem calui grauitatem bruti acumen sulpici acerbitatem cassi reperiemus in iis etiam quos ipsi uidimus copiam senecae uires africani maturitatem afri iucunditatem crispi sonum trachali elegantiam secundi at m tullium non illum habemus euphranorem circa pluris artium species praestantem sed in omnibus quae in quoque laudantur eminentissimum quem tamen et suorum homines temporum incessere audebant ut tumidiorem et asianum et redundantem et in repetitionibus nimium et in salibus aliquando frigidum et in compositione fractum exultantem ac paene quod procul absit uiro molliorem postea uero quam triumuirali proscriptione consumptus est passim qui oderant qui inuidebant qui aemulabantur adulatores etiam praesentis potentiae non responsurum inuaserunt ille tamen qui ieiunus a quibusdam et aridus habetur non aliter ab ipsis inimicis male audire quam nimiis floribus et ingenii adfluentia potuit falsum utrumque sit tamen illa mentiendi propior occasio praecipue uero presserunt eum qui uideri atticorum imitatores concupierant haec manus quasi quibusdam sacris initiata ut alienigenam et parum superstitiosum deuinctumque illis legibus insequebatur unde nunc quoque aridi et exsuci et exsangues hi sunt enim qui suae inbecillitati sanitatis appellationem quae est maxime contraria optendant qui quia clariorem uim eloquentiae uelut solem ferre non possunt umbra magni nominis delitescunt quibus quia  multa et pluribus locis cicero ipse respondit tutior mihi de hoc disserendi breuitas erit et antiqua quidem illa diuisio inter atticos atque asianos fuit cum hi pressi et integri contra inflati illi et inanes haberentur in his nihil superflueret illis iudicium maxime ac modus deesset quod quidam quorum et santra est hoc putant accidisse quod paulatim sermone graeco in proximas asiae ciuitates influente nondum satis periti loquendi facundiam concupierint ideoque ea quae proprie signari poterant circumitu coeperint enuntiare ac deinde in eo perseuerarint mihi autem orationis differentiam fecisse et dicentium et audientium naturae uidentur quod attici limati quidam et emuncti nihil inane aut redundans ferebant asiana gens tumidior alioqui atque iactantior uaniore etiam dicendi gloria inflata est tertium mox qui haec diuidebant adiecerunt genus rhodium quod uelut medium esse atque ex utroque mixtum uolunt neque enim attice pressi neque asiane sunt abundantes ut aliquid habere uideantur gentis aliquid auctoris aeschines enim qui hunc exilio delegerat locum intulit eo studia athenarum quae uelut sata quaedam caelo terraque degenerant saporem illum atticum peregrino miscuerunt lenti ergo quidam ac remissi non sine pondere tamen neque fontibus puris neque torrentibus turbidis sed lenibus stagnis similes habentur nemo igitur dubitauerit longe esse optimum genus atticorum in quo ut est aliquid inter ipsos commune id est iudicium acre tersumque ita ingeniorum plurimae formae quapropter mihi falli multum uidentur qui solos esse atticos credunt tenuis et lucidos et significantis sed quadam eloquentiae frugalitate contentos ac semper manum intra pallium continentis nam quis erit hic atticus sit lysias hunc  enim amplectuntur amatores istius nominis modum non igitur iam usque ad coccum et andociden remittemur interrogare tamen uelim an isocrates attice dixerit nihil enim tam est lysiae diuersum negabunt at eius schola principes oratorum dedit quaeratur similius aliquid hyperides atticus certe at plus indulsit uoluptati transeo plurimos lycurgum aristogitona et his priores isaeum antiphonta quos ut homines inter se genere similes differentis dixeris specie quid ille cuius modo fecimus mentionem aeschines nonne his latior et audentior et excelsior quid denique demosthenes non cunctos illos tenues et circumspectos ui sublimitate impetu cultu compositione superauit non insurgit locis non figuris gaudet non tralationibus nitet non oratione ficta dat tacentibus uocem non illud ius iurandum per caesos in marathone ac salamine propugnatores rei publicae satis manifesto docet praeceptorem eius platonem fuisse quem ipsum num asianum appellabimus plerumque instinctis diuino spiritu uatibus comparandum quid periclea similemne credemus lysiacae gracilitati quem fulminibus et caelesti fragori comparant comici dum illi conuiciantur quid est igitur cur in iis demum qui tenui uenula per calculos fluunt atticum saporem putent ibi demum thymum redolere dicant quos ego existimo si quod in iis finibus uberius inuenerint solum fertilioremue segetem negaturos atticam esse quod plus quam acceperit seminis reddat quia hanc eius terrae fidem menander eludit ita nunc si quis ad eas demosthenis uirtutes quas ille summus                                                            orator habuit tamen quae defuisse ei siue ipsius natura seu  lege ciuitatis uidentur adiecerit ut adfectus concitatius moueat audiam dicentem non fecit hoc demosthenes et si quid numeris exierit aptius fortasse non possit sed tamen si quid exierit non erit atticum melius de hoc nomine sentiant credantque attice dicere esse optime dicere atque in hac tamen opinione perseuerantis graecos magis tulerim latina mihi facundia ut inuentione dispositione consilio ceteris huius generis artibus similis graecae ac prorsus discipula eius uidetur ita circa rationem eloquendi uix habere imitationis locum namque est ipsis statim sonis durior quando et iucundissimas ex graecis litteras non habemus uocalem alteram alteram consonantem quibus nullae apud eos dulcius spirant quas mutuari solemus quotiens illorum nominibus utimur quod cum contingit nescio quo modo uelut hilarior protinus renidet oratio ut in zephyris et zopyris quae si nostris litteris scribantur surdum quiddam et barbarum efficient et uelut in locum earum succedunt tristes et horridae quibus graecia caret nam et illa quae est sexta nostrarum paene non humana uoce uel omnino non uoce potius inter discrimina dentium efflanda est quae etiam cum uocalem proxima accipit quassa quodam modo utique quotiens aliquam consonantium frangit ut in hoc ipso frangit multo fit horridior aeolicae quoque litterae qua seruum ceruumque dicimus etiam si forma a nobis repudiata est uis tamen nos ipsa persequitur duras et illa syllabas facit quae ad coniungendas demum subiectas sibi uocalis est utilis alias superuacua equos hac et aequum scribimus cum etiam ipsae hae uocales duae efficiant sonum qualis apud graecos nullus est ideoque scribi illorum litteris non potest quid quod pleraque nos illa quasi  mugiente littera cludimus in quam nullum graece uerbum cadit at illi ny iucundam et in fine praecipue quasi tinnientem illius loco ponunt quae est apud nos rarissima in clausulis quid quod syllabae nostrae in b litteram et d innituntur adeo aspere ut plerique non antiquissimorum quidem sed tamen ueterum mollire temptauerint non solum auersa pro abuersis dicendo sed et in praepositione b litterae absonam et ipsam s subiciendo sed accentus quoque cum rigore quodam tum similitudine ipsa minus suaues habemus quia ultima syllaba nec acuta umquam excitatur nec flexa circumducitur sed in grauem uel duas grauis cadit semper itaque tanto est sermo graecus latino iucundior ut nostri poetae quotiens dulce carmen esse uoluerunt illorum id nominibus exornent his illa potentiora quod res plurimae carent appellationibus ut eas necesse sit transferre aut circumire etiam in iis quae denominata sunt summa paupertas in eadem nos frequentissime reuoluit at illis non uerborum modo sed linguarum etiam inter se differentium copia est quare qui a latinis exiget illam gratiam sermonis attici det mihi in loquendo eandem iucunditatem et parem copiam quod si negatum est sententias aptabimus iis uocibus quas habemus nec rerum nimiam tenuitatem ut non dicam pinguioribus fortioribus certe uerbis miscebimus ne uirtus utraque pereat ipsa confusione nam quo minus adiuuat sermo rerum inuentione pugnandum est sensus sublimes uariique eruantur permouendi omnes adfectus erunt oratio tralationum nitore inluminanda non possumus esse tam graciles simus fortiores subtilitate uincimur ualeamus  pondere proprietas penes illos est certior copia uincamus ingenia graecorum etiam minora suos portus habent nos plerumque maioribus uelis mouemur ualidior spiritus nostros sinus tendat non tamen alto semper feremur nam et litora interim sequenda sunt illis facilis per quaelibet uada accessus ego aliquid non multo tamen altius in quo mea cumba non sidat inueniam neque enim si tenuiora haec ac pressiora graeci melius in eoque uincimur solo et ideo in comoediis non contendimus prorsus tamen omittenda pars haec orationis sed exigenda ut optime possumus possumus autem rerum et modo et iudicio esse similes uerborum gratia quam in ipsis non habemus extrinsecus condienda est an non in priuatis et acutus et distinctus et non super modum elatus m tullius non in m calidio insignis haec uirtus non scipio laelius cato in loquendo uelut attici romanorum fuerunt cui porro non satis est quo nihil esse melius potest adhuc quidam nullam esse naturalem putant eloquentiam nisi quae sit cotidiano sermoni simillima quo cum amicis coniugibus liberis seruis loquamur contento promere animi uoluntatem nihilque arcessiti et elaborati requirente quidquid huc sit adiectum id esse adfectationis et ambitiosae in loquendo iactantiae remotum a ueritate fictumque ipsorum gratia uerborum quibus solum natura sit officium attributum seruire sensibus sicut athletarum corpora etiam si ualidiora fiant exercitatione et lege quadam ciborum non tamen esse naturalia atque ab illa specie quae sit concessa hominibus abhorrere quid enim inquiunt attinet circumitu res ostendere et tralationibus id est aut pluribus aut alienis  uerbis cum sua cuique sint adsignata nomina denique antiquissimum quemque maxime secundum naturam dixisse contendunt mox poetis similiores extitisse etiam si parcius simili tamen ratione falsa et inpropria pro uirtute ducentis qua in disputatione nonnihil ueri est ideoque non tam procul quam fit a quibusdam recedendum a propriis atque communibus si quis tamen ut in loco dixi compositionis ad necessaria quibus nihil minus est aliquid melius adiecerit non erit hac calumnia reprendendus nam mihi aliam quandam uidetur habere naturam sermo uulgaris aliam uiri eloquentis oratio cui si res modo indicare satis esset nihil ultra uerborum proprietatem elaboraret sed cum debeat delectare mouere in plurimas animum audientis species inpellere utetur his quoque adiutoriis quae sunt ab eadem nobis concessa natura nam et lacertos exercitatione constringere et augere uires et colorem trahere naturale est ideoque in omnibus gentibus alius alio facundior habetur et loquendo dulcis magis quod si non eueniret omnes pares essent et idem homines aliter de re alia locuntur et seruant personarum discrimina ita quo quisque plus efficit dicendo hoc magis secundum naturam eloquentiae dicit quapropter ne illis quidem nimium repugno qui dandum putant nonnihil esse temporibus atque auribus nitidius aliquid atque adfectius postulantibus itaque non solum ad priores catone gracchisque sed ne ad hos quidem ipsos oratorem alligandum puto atque id fecisse m tullium uideo ut cum omnia  utilitati tum partem quandam delectationi daret cum et suam se rem agere diceret ageret autem maxime litigatoris nam hoc ipso proderat quod placebat ad cuius uoluptates nihil equidem quod addi possit inuenio nisi ut sensus nos quidem dicamus pluris nempe enim fieri potest salua tractatione causae et dicendi auctoritate si non crebra haec lumina et continua fuerint et inuicem offecerint sed me hactenus cedentem nemo insequatur ultra do tempori ne hirta toga sit non ut serica ne intonsum caput non ut in gradus atque anulos comptum cum eo quod si non ad luxuriam ac libidinem referas eadem speciosiora quoque sint quae honestiora ceterum hoc quod uulgo sententias uocamus quod ueteribus praecipueque graecis in usu non fuit apud ciceronem enim inuenio dum rem contineant et copia non redundent et ad uictoriam spectent quis utile neget feriunt animum et uno ictu frequenter inpellunt et ipsa breuitate magis haerent et delectatione persuadent at sunt qui haec excitatiora lumina etiam si dicere permittant a componendis tamen orationibus excludenda arbitrentur quocirca mihi ne hic quidem locus intactus est omittendus nam plurimi eruditorum aliam esse dicendi rationem aliam scribendi putauerunt ideoque in agendo clarissimos quosdam nihil posteritati mansurisque mox litteris reliquisse ut periclem ut demaden rursus alios ad        componendum optimos actionibus idoneos non fuisse ut isocraten praeterea in agendo plus impetus plerumque et petitas uel paulo licentius uoluptates commouendos enim esse ducendosque animos imperitorum at quod libris  dedicatum in exemplum edatur et tersum ac limatum et ad legem ac regulam compositum esse oportere quia ueniat in manus doctorum et iudices artis habeat artifices quin illi subtiles ut sibi ac multis persuaserunt magistri paradeigma dicendo enqumhma scribendo esse aptius tradiderunt mihi unum atque idem uidetur bene dicere ac bene scribere neque aliud esse oratio scripta quam monumentum actionis habitae itaque non illas modo ut opinor debet habere uirtutes  dico non uitia nam imperitis placere aliquando quae uitiosa sint scio quo different igitur quod si mihi des consilium iudicum sapientium perquam multa recidam ex orationibus non ciceronis modo sed etiam eius qui est strictior multo demosthenis neque enim adfectus omnino mouendi erunt nec aures delectatione mulcendae cum etiam prohoemia superuacua esse apud talis aristoteles existimet non enim trahentur his illi sapientes proprie et significanter rem indicare probationes colligere satis est cum uero iudex detur aut populus aut ex populo laturique sententiam indocti saepius atque interim rustici omnia quae ad optinendum quod intendimus prodesse credemus adhibenda sunt eaque et cum dicimus promenda et cum scribimus ostendenda sunt si modo ideo scribimus ut doceamus quo modo dici oporteat an demosthenes male sic egisset ut scripsit aut cicero aut eos praestantissimos oratores alia re quam scriptis cognoscimus melius egerunt igitur an peius nam si peius sic potius oportuit dici ut scripserunt si melius sic potius oportuit scribi ut dixerunt quid ergo semper sic aget orator ut scribet si licebit semper sed erunt quae impediant breuitate tempora a iudice  data multum ex eo quod potuit dici recidetur editio habebit omnia quaedam secundum naturam iudicantium dicta sunt non ita posteris tradentur ne uideantur propositi fuisse non temporis nam id quoque plurimum refert quo modo audire iudex uelit atque eius uultus saepe ipse rector est dicentis ut cicero praecipit ideoque instandum iis quae placere intellexeris resiliendum ab iis quae non recipientur sermo ipse qui facillime iudicem doceat aptandus nec id mirum sit cum etiam testium personis aliqua mutentur prudenter enim qui cum interrogasset rusticum testem an amphionem nosset negante eo detraxit adspirationem breuiauitque secundam eius nominis syllabam et ille eum sic optime norat huius modi casus efficient ut aliquando dicatur aliter quam scribitur cum dicere quo modo scribendum est non licet altera est diuisio quae in tris partis et ipsa discedit qua discerni posse etiam recta dicendi genera inter se uidentur namque unum subtile quod isxnon uocant alterum grande atque robustum quod adron dicunt constituunt tertium alii medium ex duobus alii floridum namque id anqhron appellant addiderunt quorum tamen ea fere ratio est ut primum docendi secundum mouendi tertium illud utrocumque est nomine delectandi siue ut alii dicunt conciliandi praestare uideatur officium in docendo autem acumen in conciliando lenitas in mouendo uis exigi uideatur itaque illo subtili praecipue ratio narrandi probandique consistet estque  id etiam detractis ceteris uirtutibus suo genere plenum medius hic modus et tralationibus crebrior et figuris erit iucundior egressionibus amoenus compositione aptus sententiis dulcis lenior tamquam amnis et lucidus quidem sed uirentibus utrimque ripis inumbratus at ille qui saxa deuoluat et pontem indignetur et ripas sibi faciat multus et torrens iudicem uel nitentem contra feret cogetque ire qua rapiet hic orator et defunctos excitabit ut appium caecum apud hunc et patria ipsa exclamabit aliquandoque  ciceronem in oratione contra catilinam in senatu adloquetur hic et amplificationibus extollet orationem et in supralationem quoque erigetur quae charybdis tam uorax et oceanus medius fidius ipse nota sunt enim etiam studiosis haec lumina hic deos ipsos in congressum prope suum sermonemque deducet uos enim albani tumuli atque luci uos inquam albanorum obrutae arae sacrorum populi romani sociae et aequales hic iram hic misericordiam inspirabit hoc dicente iudex pallebit et flebit et per omnis adfectus tractus huc atque illuc sequetur nec doceri desiderabit quare si ex tribus his generibus necessario sit eligendum unum quis dubitet hoc praeferre omnibus et ualidissimum alioqui et maximis quibusque causis accommodatissimum  nam et homerus breuem quidem cum iucunditate et propriam id enim est non deerrare uerbis et carentem superuacuis eloquentiam menelao dedit quae sunt uirtutes generis illius primi et ex ore nestoris dixit dulciorem melle profluere sermonem qua certe delectatione nihil fingi maius potest sed summam expressurus est in ulixe facundiam et magnitudinem illi uocis et uim orationis niuibus et copia uerborum atque impetu parem tribuit cum hoc igitur nemo mortalium contendet hunc ut deum homines intuebuntur hanc uim et celeritatem in pericle miratur eupolis hanc fulminibus aristophanes comparat haec est uere dicendi facultas sed neque his tribus quasi formis inclusa eloquentia est nam ut inter gracile ualidumque tertium aliquid constitutum est ita horum interualla sunt atque inter haec ipsa mixtum quiddam ex duobus medium est quoniam et subtili plenius aliquid atque subtilius et uehementi remissius atque uehementius inuenitur ut illud lene aut ascendit ad fortiora aut ad tenuiora summittitur ac sic prope innumerabiles species reperiuntur quae utique aliquo momento inter se differant sicut quattuor uentos generaliter a totidem mundi cardinibus accepimus flare cum interim plurimi medii et eorum uaria nomina et quidam etiam regionum ac fluminum proprii deprehenduntur eademque musicis ratio est qui cum in cithara quinque constituerunt sonos plurima  deinde uarietate complent spatia illa neruorum atque his atque huc quos interposuerant inserunt alios ut pauci illi transitus multos gradus habeant plures igitur etiam eloquentiae facies sed stultissimum quaerere ad quam se recturus sit orator cum omnis species quae modo recta est habeat usum atque id ipsum non sit oratoris quod uulgo genus dicendi uocant utetur enim ut res exiget omnibus nec pro causa modo sed pro partibus causae nam ut non eodem modo pro reo capitis et in certamine hereditatis et de interdictis ac sponsionibus et de certa credita dicet sententiarum quoque in senatu et contionum et priuatorum consiliorum seruabit discrimina multa ex differentia personarum locorum temporumque mutabit ita in eadem oratione aliter concitabit aliter conciliabit non ex isdem haustibus iram et misericordiam petet alias ad docendum alias ad mouendum adhibebit artis non unus color prohoemii narrationis argumentorum egressionis perorationis seruabitur dicet idem grauiter seuere acriter uehementer concitate copiose amare idem comiter remisse subtiliter blande leniter dulciter breuiter urbane non ubique similis sed ubique par sibi sic fiet cum id propter quod maxime repertus est usus orationis ut dicat utiliter et ad efficiendum quod intendit potenter tum laudem quoque nec doctorum modo sed etiam uulgi consequatur falluntur enim plurimum qui uitiosum et corruptum dicendi genus quod aut uerborum licentia exultat aut puerilibus sententiolis lasciuit aut inmodico tumore turgescit aut inanibus locis bacchatur aut casuris si leuiter excutiantur flosculis nitet aut praecipitia pro sublimibus habet aut specie libertatis insanit magis existimant populare atque  plausibile quod quidem placere multis nec infitior nec miror est enim iucunda res ac fauorabilis qualiscumque eloquentia et ducit animos naturali uoluptate uox omnis                                   neque aliunde illi per fora atque aggerem circuli quo minus mirum est quod nulli non agentium parata uulgi corona est ubi uero quid exquisitius dictum accidit auribus imperitorum qualecumque id est quod modo se ipsi posse desperent habet admirationem neque inmerito nam ne illud quidem facile est sed euanescunt haec atque emoriuntur comparatione meliorum ut lana tincta fuco citra purpuras placet at si contuleris eam lacaenae conspectu melioris obruatur ut ouidius ait si uero iudicium his corruptis acrius adhibeas ut fucinis sulphura iam illum quo fefellerant exuant mentitum colorem et quadam uix enarrabili foeditate pallescant lucent igitur haec citra solem et ut quaedam exigua animalia igniculi uidentur in tenebris denique mala multi probant nemo improbat bona neque uero omnia ista de quibus locuti sumus orator optime tantum sed etiam facillime faciet neque enim uim summam dicendi et os admiratione dignum infelix usque ad ultimum sollicitudo persequitur nec oratorem macerat et coquit aegre uerba uertentem et perpendendis coagmentandisque eis intabescentem nitidus ille et sublimis et locuples circumfluentibus undique eloquentiae copiis imperat desinit enim in aduersa niti qui peruenit in summum scandenti circa ima labor est ceterum quantum  processeris mollior cliuus ac laetius solum et si haec quoque iam lenius supina perseuerantibus studiis euaseris inde fructus inlaborati offerunt sese et omnia sponte proueniunt quae tamen cotidie nisi decerpantur arescunt sed et copia habeat modum sine quo nihil nec laudabile nec salutare est et nitor ille cultum uirilem et inuentio iudicium sic erunt magna non nimia sublimia non abrupta fortia non temeraria seuera non tristia grauia non tarda laeta non luxuriosa iucunda non lux dissoluta grandia non tumida similis in ceteris ratio est ac tutissima fere per medium uia quia utriusque ultimum uitium est  his dicendi uirtutibus usus orator in iudiciis consiliis contionibus senatu in omni denique officio boni ciuis finem quoque dignum et optimo uiro et opere sanctissimo faciet non quia prodesse umquam satis sit et illa mente atque illa facultate praedito non optandum operis pulcherrimi quam longissimum tempus sed quia decet hoc quoque prospicere ne quid peius quam fecerit faciat neque enim scientia modo constat orator quae augetur annis sed uoce latere firmitate quibus fractis aut inminutis aetate seu ualetudine cauendum ne quid in oratore summo desideretur ne intersistat fatigatus ne quae dicet parum audiri sentiat ne se quaerat priorem uidi ego longe omnium quos mihi cognoscere contigit summum oratorem domitium afrum ualde senem cotidie aliquid ex ea quam meruerat auctoritate perdentem cum agente illo quem principem fuisse quondam fori non erat dubium alii quod indignum uideatur riderent alii erubescerent quae occasio illo fuit dicendi malle eum deficere  quam desinere neque erant illa qualiacumque mala sed minora quare antequam in has aetatis ueniat insidias receptui canet et in portum integra naue perueniet neque enim minores eum cum id fecerit studiorum fructus prosequentur aut ille monumenta rerum posteris aut ut l crassus aut in libris ciceronis destinat iura quaerentibus reddet aut eloquentiae componet artem aut pulcherrimis uitae praeceptis dignum os dabit frequentabunt uero eius domum optimi iuuenes more ueterum et uere dicendi uiam uelut ex oraculo petent hos ille formabit quasi eloquentiae parens et ut uetus gubernator litora et portus et quae tempestatium signa quid secundis flatibus quid aduersis ratio poscat docebit non humanitatis solum communi ductus officio sed amore quodam operis nemo enim minui uelit id in quo maximus fuit quid porro est honestius quam docere quod optime scias sic ad se caelium deductum a patre cicero profitetur sic pansam hirtium dolabellam ad morem praeceptoris exercuit cotidie dicens audiensque ac nescio an eum tum beatissimum credi oporteat fore cum iam secretus et consecratus liber inuidia procul contentionibus famam in tuto conlocarit et sentiet uiuus eam quae post fata praestari magis solet et uenerationem et quid apud posteros futurus sit uidebit conscius sum mihi quantum mediocritate ualui quaeque antea scierim quaeque operis huiusce gratia potuerim inquirere candide me atque simpliciter in notitiam eorum si qui forte cognoscere uoluissent protulisse atque id uiro bono  satis est docuisse quod scierit uereor tamen ne aut magna nimium uidear exigere qui eundem uirum bonum esse et dicendi peritum uelim aut multa qui tot artibus in pueritia discendis morum quoque praecepta et scientiam iuris ciuilis praeter ea quae de eloquentia tradebantur adiecerim quique haec operi nostro necessaria esse crediderint uelut moram rei perhorrescant et desperent ante experimentum tu qui primum renuntient sibi quanta sit humani ingenii uis quam potens efficiendi quae uelit cum maria transire siderum cursus numerosque cognoscere mundum ipsum paene dimetiri minores sed difficiliores artes potuerint tum cogitent quantam rem petant quamque nullus sit hoc proposito praemio labor recusandus quod si mente conceperint huic quoque parti facilius accedent ut ipsum iter neque inperuium neque saltem durum putent nam id quod prius quodque maius est ut boni uiri simus uoluntate maxime constat quam qui uera fide induerit facile eas idem quae uirtutem docent artis accipiet neque enim aut tam perplexa aut tam numerosa sunt quae praemuntur ut non paucorum admodum annorum intentione discantur longam in eam facit operam quod repugnamus breuis est institutio uitae honestae beataeque si credas natura enim nos ad mentem optimam genuit adeoque discere meliora uolentibus promptum est ut uere intuenti mirum sit illud magis malos esse tam multos nam ut aqua piscibus ut sicca terrenis circumfusus nobis spiritus uolucribus conuenit ita certe facilius esse oportebat secundum naturam quam contra eam uiuere cetera uero etiam si aetatem nostram non spatio  senectutis sed tempore adulescentiae metiamur abunde multos ad discendum annos habent omnia enim breuiora reddet ordo et ratio et modus sed culpa est in praeceptoribus prima qui libenter detinent quos occupauerunt partim cupiditate diutius exigendi mercedulas partim ambitione quo difficilius uideatur esse quod pollicentur partim etiam inscientia tradendi uel neglegentia proxima in nobis qui morari in eo quod nouimus quam discere quae nondum scimus melius putamus nam ut de nostris potissimum studiis dicam quid attinet tam multis annis quam in more est plurimorum ut de iis a quibus magna in hoc pars aetatis absumitur taceam declamitare in schola et tantum laboris in rebus falsis consumere cum satis sit modico tempore imaginem ueri discriminis et dicendi leges comperisse quod non eo dico quia sit umquam omittenda dicendi exercitatio sed quia non in una sit eius specie consenescendum  cognoscere et praecepta uiuendi perdiscere et in foro nos experiri potuimus dum scholastici sumus discendi ratio talis ut non multos poscat annos quaelibet enim ex iis partibus quarum habui mentionem in paucos libros contrahi solet adeo non est infinito spatio ad traditionem opus reliqua est exercitatio quae uires cito facit cum fecit tuetur rerum cognitio cotidie crescit et tamen quam multorum ad eam librorum necessaria lectio est quibus aut rerum exempla ab historicis aut dicendi ab oratoribus petuntur philosophorum quoque  consultorumque opiniones si utilia uelimus legere non quod ne fieri quidem potest omnia sed breue nobis tempus nos fecimus quantulum enim studiis partimur alias horas uanus salutandi labor alias datum fabulis otium alias spectacula alias conuiuia trahunt adice tot genera ludendi et insanam corporis curam peregrinationes rura calculorum anxiam sollicitudinem inuitamenta libidinum et uinum et fractis omni genere uoluptatum animis ne ea quidem tem  pora idonea quae supersunt quae si omnia studiis inpenderentur iam nobis longa aetas et abunde satis ad discendum spatii uideretur uel diurna tantum computantibus tempora ut nihil noctes quarum bona pars omni somno longior est adiuuarent nunc computamus annos non quibus studuimus sed quibus uiximus nec uero si geometrae et musici et grammatici ceterarumque artium professores omnem suam uitam quamlibet longa fuerit in singulis artibus consumpserunt sequitur ut pluris quasdam uitas ad plura discenda desideremus neque enim illi didicerunt haec usque in senectutem sed ea sola didicisse contenti fuerunt ac tot annos non in percipiendo exhauserunt sed in praecipiendo ceterum ut de homero taceam in quo nullius non artis aut opera perfecta aut certe non dubia uestigia reperiuntur ut elium hippian transeam qui non liberalium modo disciplinarum prae se scientiam tulit sed uestem et anulum crepidasque quae omnia manu sua fecerat in usu habuit  atque ita se praeparauit ne cuius alterius ope egeret inlusisse tot malis quot summa senectus habet uniuersae graeciae credimus gorgian qui quaerere auditores de quo quisque uellet iubebat quae tandem ars digna litteris platoni defuit quot saeculis aristoteles didicit ut non solum quae ad philosophos atque oratores pertinent scientia complecteretur sed animalium satorumque naturas omnis perquireret illis haec inuenienda fuerunt nobis cognoscenda sunt tot nos praeceptoribus tot exemplis instruxit antiquitas ut possit uideri nulla sorte nascendi aetas felicior quam nostra cui docendae priores elaborarunt m igitur cato idem summus imperator idem sapiens idem orator idem historiae conditor idem iuris idem rerum rusticarum peritissimus fuit inter tot operas militiae tantas domi contentiones rudi saeculo litteras graecas aetate iam declinata didicit ut esset hominibus documento ea quoque percipi posse quae senes concupissent quam multa paene omnia tradidit uarro quod instrumentum dicendi m tullio defuit quid plura cum etiam cornelius celsus mediocri uir ingenio non solum de his omnibus conscripserit artibus sed amplius rei militaris et rusticae et medicinae praecepta reliquerit dignus uel ipso proposito ut eum scisse omnia illa credamus at perficere tantum opus arduum et nemo perfecit ante omnia sufficit ad exhortationem studiorum capere id rerum naturam nec quidquid non est factum ne fieri quidem posse cum omnia quae magna sunt atque admirabilia tempus aliquod quo primum efficerentur habuissent nam et poesis ab homero et uergilio tantum fastigium accepit et  eloquentia a demosthene atque cicerone denique quidquid est optimum ante non fuerat uerum etiam si qui summa desperet quod cur faciat cui ingenium ualetudo facultas praeceptores non deerunt tamen est ut cicero ait pulchrum in secundis tertiisque consistere neque enim si quis achillis gloriam in rebus bellicis consequi non potest aiacis aut diomedis laudem aspernabitur nec qui homeri non fuerunt  quin immo si hanc cogitationem homines habuissent ut nemo se meliorem fore eo qui optimus fuisset arbitraretur ii ipsi qui sunt optimi non fuissent nec post lucretium ac macrum uergilius nec post crassum et hortensium cicero sed nec illi qui post eos fuerunt uerum ut transeundi spes non sit magna tamen est dignitas subsequendi an pollio et messala qui iam cicerone arcem tenente eloquentiae agere coeperunt parum in uita dignitatis habuerunt parum ad posteros gloriae tradiderunt alioqui pessime de rebus humanis perductae in summum artes mererentur si quod optimum idem ultimum fuisset adde quod magnos modica quoque eloquentia parit fructus ac si quis haec studia utilitate sola metiatur paene illi perfectae par est neque erat difficile uel ueteribus uel nouis exemplis palam facere non aliunde maiores opes honores amicitias laudem praesentem futuram hominibus contigisse nisi indignum litteris esset ab opere pulcherrimo cuius tractatus atque ipsa possessio plenissimam studiis gratiam refert hanc minorem exigere mercedem more eorum qui a se non uirtutes sed uoluptatem quae fit ex uirtutibus peti dicunt ipsam igitur orandi maiestatem qua nihil di inmortales  melius homini dederunt et qua remota muta sunt omnia et luce praesenti ac memoria posteritatis carent toto animo petamus nitamurque semper ad optima quod facientes aut euademus in summum aut certe multos infra nos uidebimus haec erant marcelle uitori quibus praecepta dicendi pro uirili parte adiuuari posse per nos uidebantur quorum cognitio studiosis iuuenibus si non magnam utilitatem adferet at certe quod magis petimus bonam uoluntatem