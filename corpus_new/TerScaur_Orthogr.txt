de orthographia liber  scribendi autem ratio quattuor modis uitiatur per adiectionem detractionem inmutationem adnexionem per adiectionem ut cum querelam per duo l scribunt cum querulus sit non querullus per detractionem ut cum haedus sine aspiratione scribitur cum alioqui cum ea debeat quoniam apud antiquos faedus sit dictus et ubi illi f litteram posuerunt nos h substituimus ut quod illi fordeum dicebant nos hordeum fariolum quem nos hariolum similiter faedum quem nunc nos haedum dicimus per inmutationem ut cum at coniunctionem per d scribunt et eandem quotiens praepositio sit per t cum alioqui e contrario debeat fieri per  adnexionem ut cum in uerbo nescio s litteram priori syllabae iungunt cum posterioris initium esse debeat est enim ne scio nam ne pro non positum est apud antiquos significat nefrendes porcos qui sunt sine dentibus id est qui fabam frendere non possunt nesapus qui non sapit ita et nescio non scio diductis in uerbum et aduerbium syllabis recorrigitur uero regulis tribus historia originatione quam graeci etumologian appellant proportione quae graece analogia dicitur et historia quidem ut cum sed per nouissimam litteram d scribimus quoniam antiqui sedum dixerint et per abscisionem coniunctionis pars remanserit at originatione ut cum dicimus inchoare cum aspiratione scribendum quoniam a chao dictum sit quod fuerit initium omnium rerum proportione ut cum dicimus equum et seruum et similia debere scribi quia antiqui per uo scripserint quoniam scierunt uocalem non posse geminari credebantque et hanc litteram geminatam utroque loco in sua potestate perseuerare ignorantes eam praepositam uocali consonantis uice fungi et poni pro ea littera quae sit f deinde quod omnia nomina feminina nominatiuo singulari a finita quotiens in masculinum transeant seruatis praecedentibus litteris nouissimum a in u uertant et assumpta s contrarium sexum significent ut iusta iustus casta castus pia pius ita et equa et serua seruatis praecedentibus litteris et u pro a substituto equus et seruus et equum et seruum per duo u non per unum u efficiunt excepto uno auia auus unde apparet auium debuisse dici  redditis ergo uitiorum modis et emendationis regula exposita antequam ad ea ueniamus circa quae scribentium error argui solet necessarium putamus ante cognationem explicare litterarum quoniam huius quoque notitia haesitantibus saepe succurrat uocales itaque inter se mutuis uicibus in declinatione funguntur ut ago egi tango tetigi salit exilit salsus insulsus quod non minus in extremitatibus nominum apparet cum iustus iusti iusto iuste dicimus uni litterae subinde succedentibus ceteris nec minus consonantes ut f et h utraque enim est flatus quare quem antiqui fircum nos hircum et quam falisci habam nos fabam appellamus et quem antiqui fariolum nos hariolum item l et d et r et s cuius rei maximum argumentum est quod balbi qui r exprimere non possunt aut l dicunt aut s nec minus quod capra per deminutionem capella dicitur et frater fratellus item furios dicimus quos antiqui fusios et aras quas illi asas et lares quos illi lases item sellam quam illi seddam et attulit attinet t pro d substitutum deinde m et n consentiunt et paene idem sonant unde distinguendorum sonorum utriusque litterae causa m dicere antiqui praepositam n litterae quam n maluerunt hoc probant etiam graeci qui ubi nos m litteram ponimus n ponunt ut graphium  grafeion et salum salon et similia x littera cognata est cum c et g quod lingua sublata paulum hae dicuntur ut ab eo quod est lux et lex dicimus lucis et legis b cum p et m consentit quoniam origo earum non sine labore coniuncto ore respondet a quo quem graeci purrian nos byrriam et quem nos pyrrum antiqui burrum et palatium balatium item publicolam poplicolam et alii scamillum alii scabillum dicunt aut cum ab eadem uoce duae gignuntur ut ab eo quod est princeps et caelebs principis et caelibis nec minus e contrario in uerbis cum a carpo et scribo carpsi et scripsi proferimus c cognationem habet cum g et ideo alii dicunt gaunacen alii caunacen item camellum gamellum cum x quoque graeca littera consentit unde quidam coronam non nulli choronam dixerunt k quidam superuacuam esse litteram iudicauerunt quoniam uice illius fungi satis c posset sed retenta est ut quidam putant quoniam notas quasdam significaret ut kaesonem et kaput et kalumniam et kalendas hac tamen antiqui in conexione syllabarum ibi tantum utebantur ubi a littera subiungenda erat quoniam multis uocalibus instantibus quotiens  id uerbum scribendum erat in quo retinere hae litterae nomen suum possent singulae pro syllaba scribebantur tamquam satis eam ipso nomine explerent ut puta decimus d per se deinde cimus item cera c simplex et ra et bene b et ne ita et quotiens kanus et karus scribendum erat quia singulis litteris primae syllabae notabantur k prima ponebatur quae suo nomine a continebat quia si c posuissent cenus et cerus futurum erat non canus et carus ego autem contenderim magis superuacuam esse c quam k quoniam k ut apud graecos satis uim etiam c litterae exprimat sed quosdam figura deceptos qua non solum apud nos uerum etiam apud antiquos graecorum g littera notabatur ut testatur foedus graeciae camelo aereo in hortis caesaris in aede fortis fortunae incisum ubi pro g haec forma posita est item xii tabulae ubi est ni pacunt per hanc formam quod male quidam per c enuntiant est enim praeteritum eius pepigi a pango ut a tango tetigi non paxi ut a dico dixi credidisse nobis k deesse et hanc quidem k dixisse ceterum pro ea nota adiecta a spurio caruilio nouam formam g litterae positam nam non fuerunt tam inperiti antiqui ut k seruarent si aliam litteram idem sonantem habuissent quis enim uel hebetis animi sonorum similitudinem sentire non possit q littera aeque retenta est propter notas quod per se posita  significaret quaestorem et quia cum illa u littera conspirat quotiens consonantis loco ponitur id est pro uau littera ut quis et qualis unde et graeci coppa quod pro hac ponebant omiserunt postquam usu quoque quod auxilio eius litterae non indigebant superuacuum uisum est sequitur ut demonstremus quae littera aut praeponi possit aut subici a igitur littera praeposita est u et e litteris ae au subiectiua uero u uerum u sequitur ut au et apud antiquos i littera pro ea scribebatur ut testantur metaplasmoi in quibus est eius modi syllabarum diductio ut pictai uestis et aulai medio pro pictae et aulae sed magis in illis e nouissima sonat et propterea antiqui quoque graecorum hanc syllabam per  ae scripsisse traduntur o praeiectiua est e litterae ut oe et secundum antiquos eadem syllaba i u littera omnibus uocalibus et praeiectiua et subiecta consentit ut ua ue ui uo et rursus au eu iu ou in quibus syllabis non uocalis sed consonantis uicem praestat est enim posita pro digamma quod quidam graecorum etiam uau appellant i littera cum omnibus uocalibus praeiciatur nulli subicitur nisi u litterae ut uidi uir nisi secundum antiquos eius modi syllabae loi et moi per oi scribebantur non per oe u littera cuicumque uocali praeici sed tamquam consonans potest nec minus subici ex consonantibus b praeicitur in litteris d l n r ut bde ble bne bre alii nulli c praecedens in consortium syllabae assumit litteras l m n r t ut cle cme cne cre cte aliarum consortium respuit d praeicitur l n r ut dle dne dre aliis minime f praeiecta conspirat cum l n r ut fle fne fre g praeicitur l m n r ut gle gme gne gre et litterae digamma u sequente uocali ut gue id est gue h nulli consonantium praeicitur uocalibus uero modo utroque consentit praeiecta ut heri hodie humus hilum hamus item subiecta ut ah eh ih oh uh consonantibus                                       tribus subicitur c p t ut che phe the k omnibus litteris quibus c et praeici et subiungi potest l nulli consonantium praeicitur sed subiectiuam tantum modo habet potestatem subiungitur autem f litterae ut fla  tus et p ut placidus et b ut blandus et g ut glaucus et t ut tlo m uni tantum consonanti praeiecta conspirat n ut mnestheus n nulli consonantium praeiectiua est sed subiectiuam tantum habet potestatem p praeicitur consonantibus l n r s t ut ple pne pre pse pte q neque subicitur cuiquam consonantium excepta s ut squilla neque praeponitur excepta u ita tamen si ab illa uocalis tertio loco fuerit ut que quis r nulli consonantium praeicitur sed subiectiuam habet potestatem s omnibus consonantibus praeicitur exceptis h et x quibus nihil praeici potest t praeicitur litteris l m n r ut tle tme tne tre et quatenus huic parti satisfactum est hinc iam quaestiones quae in rationem scribendi cadunt secundum praepositae diuisionis ordinem explicare temptabimus primum igitur per adiectionem illa uidentur esse uitiosa quod accius geminatis uocalibus scribi natura longas syllabas uoluit cum alioqui adiecto uel sublato apice longitudinis et breuitatis nota posset ostendi nam singulares uocales et produci et corripi possunt unde etiam lucilius in nono saturarum de orthographia praecipiens ait a primum est hinc incipiam et quae nomina ab hoc sunt deinde a primum longa breuis syllaba nos tamen unum hoc faciemus et uno eodemque ut dicimus pacto scribemus pacem placide ianum aridum acetum ares ares graeci ut faciunt itemque quod lucilius ubi i exile est per se iubet scribi at ubi plenum est praeponendum esse e credit his uersibus  mille hominum duo meilia item hisce utroque opus meiles meilitiam tenues i pilam qua ludimus pilum quo pisunt tenues si plura haec feceris pila quae iacimus addes e peila ut plenius fiat quam inconstantiam uarro arguens in eundem errorem diuersa uia delabitur dicens in plurali quidem numero debere litterae i e praeponi in singulari uero minime cum alioqui i non aliud in singulari quam in plurali neque aliud in media quam in extrema syllaba sonet ut in uerbis manifestum est dicimus enim mitto misi misimus nisi aliam hic uult esse rationem quod absurdum est ut cum uerba quoque ex syllabis constent ex diuersa regula corrigantur similiter peccant et qui nux et trux et ferox in nouissimam litteram s dirigunt cum alioqui duplex sufficiat quae in se et s habet item qui reprehensus cum aspiratione scribunt cum eam prima positio non habeat et similiter uehemens cum a ui mentis dicatur quam quidam putant  adiciendam quoniam i non aliud putant esse quam alterius ferri cum hoc uerbo sine dubitatione aspiretur negat uarro etiam gracco aspirandum quoniam a gerendo sit cognominatus matrem enim eius qui primus graccus sit dictus duodecim mensibus utero eum gessisse et pulcrum quamuis in consuetudine aspiretur nihilo minus tamen ratio exiliter et enuntiandum et scribendum esse persuadet ne una omnino dictio aduersus latini sermonis naturam media aspiretur quamuis santra a graecis putet esse translatum quasi polichrum in mensoribus litteram n quamuis recuset ratio quia metior sine illa dicatur uindicat tamen consuetudo quod uox plenius sonet in coniugis tamen nominatiuo utramque partem ratio defendit nam et siue detrahendum n nouissimae parti putauerimus auxilio erit quod genetiuo non coniungis sed coniugis dicimus siue adiciendum quod a uerbo quod est iungo hoc nomen declinatum sit sed melius tamen uidetur sine n littera dicere et scribere uerum sine dubio peccant qui paulum et paululum per unum l scribunt cum alioqui prima positio eius duplici hac littera enuntietur ut pullum et pusillum  interdum et p littera superuacuo adicitur ut cum scribimus sumptus et demptus et emptus cum alioqui ceteris declinationibus uerborum non adsit sumo enim et demo et emo dicimus et detracta uerbis littera superuacua quare participationibus adiciatur ratio non est nam ruptum cum ea dici mirum non est cum uerba quoque non sine ea sint ut rumpo et rupi et reliqua similiter hiems carere p littera debet quia in ceteris casibus nusquam p nec b propinqua eius respondet sine quarum altera nusquam in latinis ea nomina declinantur quae in y graeca uoce efferuntur ut princeps et caelebs quia principis et caelibis scribitur non mediocriter peccant etiam qui formoso n litteram assumunt non magis enim haec littera huic nomini necessaria est quam glorioso quod a gloria uenit ita ut gloriosus a gloria formosus a forma nec minus falluntur qui mezentium per duo z scribunt ignorantes duplicem litteram non debere geminari quamquam quidam colligant duplicem non esse causam item a multis scio per duo s scribi non attendentibus hanc litteram ut etiam cognatam illius r nisi praecedente uocali correpta non solere geminari et praeterea quotiens productam uocalem u sequatur in hac solere desinere syllabae sonum ut in plausu et lusu ita cum in hac utique littera eius modi syllabarum finiri sonus debeat numquam autem a gemina ulla syllaba incipiat apparet causam geminatum s non recipere quoniam neque in fine praecedentis syllabae alterum potest poni neque a gemino  sequens incipere sed illud secuti uidentur quod cauissa dicta sit a cauillationibus uel a cauendo deinde per sugkophn caussa ita et in hoc propter sugkophn geminandum s putauerunt ut originatio appareret deinde per detractionem hoc modo scribendi ratio corrupta est quibusdam uno i scribentibus genetiuum eorum nominum quae ius nominatiuo singulari finiuntur ut antonius antoni tremelius tremeli exigente regula ut in horum genetiuis i littera geminetur quoniam genetiuus singularis non debet minorem numerum habere syllabarum quam nominatiuus quin immo interdum etiam maior fit propter quam causam ego etiam uocatiuos horum per duo i non ut consuetudo usurpauit per unum putem esse scribendos quia non debeat aeque uocatiuus minorem numerum syllabarum habere quam nominatiuus ita o antonii et o aemilii in singulari uocatiuo et dicendum et scribendum esse contenderim item cum exul et expectatus sine s littera scribuntur cum alioqui adiecta ea debeant scribi quoniam similiter solum spectatusque dicatur et adiecta praepositione saluum esse illis initium debeat detrahitur a quibusdam eis nominibus quae ab y littera incipiunt h contendentibus neque litteram eam esse et posse uel non adiecta illa aspirationem in y littera secundum haec nomina intellegi quoniam  nusquam y littera praecedens exiliter enuntietur ut hypnos hymnos hyacinthos ita satis per se positam aspirationem sui declarare nisi opicus legat quibus primum illud respondemus h et esse litteram et apud graecos quoque fuisse quod significant attici qui principibus litteris a quibus eorum nomina incipiunt numeros notantes hac quoque in eadem significatione utuntur nam quotiens unum notant iwta litteram ponunt quoniam apud illos pro mia et ia dicitur duo d tria t sic et hekaton id est centum h littera notant deinde quod in ordine litterarum nulla nota sibi locum uindicet cum h octauo loco posita sit sequitur quod more reliquarum litterarum h quoque mutato ordine alias atque alias efficiat potestates quod notae non ualent et sicuti as et sa aliam uocem et aliam efficiunt potestatem et ad et da ita et ha et ah praeterea quod litteris principibus dictionum singula nomina aut uerba conprehendimus ut cum scribimus rp et rem publicam significamus ita et h per se cum hac lege et hac die significamus et horam tertiam heredesue extremo quod proprium est litterarum quod propinquitate sociari et inuicem succedere ut cum fusios furios dicimus et seddam sellam ita cum h eiusdem sit facultatis nimi                                                       rum haec quoque littera est quod cum f inuicem ita mutatur ut quam nos fabam dicimus antiqui habam dixerunt et quod nos hordeum dicimus  illi fordeum nominauerunt apparet itaque adiciendam esse nec sine scripto intellegendam quotiens in latinis nominibus uis illius exegerit quaesitum est extrinsecus et intrinsecus utrum cum n littera an sine ea scribendum esset et quidam sine illa putauerunt quoniam extra diceretur et a in compositione in i interdum mutaretur ut facere efficere ita quod est conpositum ex aduerbiis extra et secus extrisecus quidam cum n quoniam extraneus diceretur intrisecus uero sine n ne bis posita eadem littera duriorem sonum faceret sequitur mutatio in qua multa quaeruntur et primum quidem illud de quo diximus utrum per ai an per ae genetiuo et datiuo singulari et nominatiuo et uocatiuo plurali eius modi nomina scribenda sint senecae et catilinae et perpennae quorum quoniam iam reddita est ratio ad reliqua ueniamus in uocalibus ergo quaeritur maximus an maxumus id est per u an per i debeat scribi item optimus et optumus et artibus et artubus et manibus et manubus et qui haec nomina scribenda per u litteram putant illam rationem secuntur quoniam nominatiuo et prima positione quorundam per eandem litteram artus et manus et magnus et bonus dicantur ignorantes cognationem inter se litterarum de qua praediximus nam et castus castis facit et iulianus iulianis et restitutus restitutis u in i transit et fluctus fluctibus et anus anibus adde quod maximus corruptum sit ex magnissimo nam secundum analogiam magnus superlatiuo magnissimus facit inde corrupte maximus figuratum item  optimus ab optione dicitur quare optimus artibus autem et artubus quidam uariauerunt et per i quidem datiuo et ablatiuo plurali scribi putauerunt quotiens ab arte dicerent ut sit ars artis artibus artubus autem per u quotiens ab eo quod essent artus unde apud lucretium legunt hinc noua proles artubus infirmis teneras lasciua per herbas l l n m p n quodsi distinctionis causa ratio corrumpitur in eo quod est caueas quare non aut accentum aut litteram mutamus cum et uerbum et nomen significet et in hoc tectis cum et nomen et participium sit et in similibus ergo uox scribenda quo modo et sonat nemo autem umquam tam insulse per u artubus dixerit y litteram superuacuam latino sermoni putauerunt quoniam pro illa u cederet sed cum quaedam in nostrum sermonem graeca nomina admissa sint in quibus euidenter sonus huius litterae exprimitur ut hyperbaton et hymnus et hyacinthus et similia in eisdem hac littera necessario utimur quaesitum est et de mutatione nouissimae litterae praepositionum quotiens in compositionem uenirent quam quidam imperite semper custodiunt ut adripit dicentes et conripit et conludit quotiens ergo a liquida littera sequens coeperit uerbum cui liquidae praepositae fuerint liquidae autem  sunt quattuor l m n r amissa nouissima sui parte sequentis uerbi primam litteram geminant ut rapio arripio et corripio et surripio item accerso quamuis alii arcesso dicant non sine ratione quod etiam in r in eius modi compositionibus d littera transit qua ad praepositio finitur ut arripio sed quidam differentiam esse uoluerunt ut arcesso quidem ab eo uerbo esset quod est arceo accerso uero ab eo quod est accio sed nobis utcumque scribendum ad eandem significationem uidentur pertinere similiter lego alligo colligo pelligo ut omnes antiqui dixerunt unde et apud uergilium legendum pelligerent oculis non perlegerent item muto commuto per duo m et immuto et imminet et impius in his autem seruat praepositio litteram suam ut innumerabilis et innupta et innocens quoniam sequentia uerba ab eadem littera incipiunt in semiuocalibus quoque geminant praepositiones primam sequentis uerbi litteram ut effatus non exfatus nec ecfatus ut quidam putauerunt et efferuens item in mutis ut attulit per t et attigit et attinuit in contulit tamen non mutat nec  in conuiuit nec in consumit et sicubi longa sequatur aut natura aut positione nisi media consonans liquida fuerit quaesitum est hiems utrum per ps an per ms deberet scribi cum alioqui dubium non sit quin per ms scribenda sit quoniam genetiuo hiemis facit et quoniam per p et s ea scribuntur quae apud graecos in y desinunt hanc autem non in y desinere manifestum est ex eo quod quae illa littera terminantur aut in pos ut peloy pelopos aut in bos desinunt ut fley flebos hiems autem neutram harum syllabarum genetiuo recipit item non constat obscurum utrum per ob an per op debeat scribi nec minus obseruo obsido cum in illis b littera euidenter sonum suum uindicet non carent quaestione etiam plebs et urbs et pelops quae uarro ita distinguit ut per b et s ea nominatiuo casu putet esse scribenda quae eandem litteram genetiuo singulari reddant ut plebs plebis urbs urbis ea uero per p et s quae similiter genetiuo eiusdem modi numeri in pis excurrant ut pelops pelopis sed nobis utrumque per ps uidetur esse scribendum quoniam ex his y littera constet quam genetiuo diximus aut in bis aut in pis exire quis quidam per cuis scribunt quoniam superuacuam esse q litteram putant sed nos cum illa u litteram si quando tertia ab ea uocalis ponitur  consentire iam demonstrauimus c autem in datiuo ponimus ut sit differentia cui et qui id est datiui et uocatiui singularis et nominatiui et uocatiui pluralis quamquam secundum analogiam omnes partes orationis quae per casus declinantur eandem litteram in prima parte per omnes casus seruent quam nominatiuo habuerint cum quidam per cum non nulli per quom quidam etiam esse differentiam putant quod praepositio quidem per c cum illo cum claudio cum camillo aduerbium autem per q debeat scribi ut quom legissem quom fecissem quoniam antiqui pro hoc aduerbio cume dicebant ut numa in saliari carmine cuine ponas leucesiae praetexere monti quot ibet etinei de is cum tonarem per conexionem illa adnotanda sunt ut negotium cuius primae syllabae g debet adiungi non sequenti quod dictum est quasi nec otium item nescire quod sit ne scire et exsul ita ut s sequenti syllabae adiungatur quia significetur extra solum patriae missus haec sunt quae urgenti tempore complecti tibi in praesentia potui  siquid exemplis defecerit uel quaestionibus subiungetur nam quod ad rem maxime pertinet regulam uides