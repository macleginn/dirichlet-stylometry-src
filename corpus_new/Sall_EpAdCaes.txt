epistulae ad caesarem senem de re publica pro uero antea optinebat regna atque imperia fortunam dono dare item alia quae per mortaleis auide cupiuntur quia et apud indignos saepe erant quasi per libidinem data neque cuiquam incorrupta permanserant sed res docuit id uerum esse quod in carminibus appius ait fabrum esse suae quemque fortunae atque in te maxume qui tantum alios praegressus es ut prius defessi sint homines laudando facta tua quam tu laude digna faciundo ceterum ut fabricata sic uirtute parta quam magna industria haberei decet ne incuria deformentur aut conruant infirmata nemo enim alteri imperium uolens concedit et quamuis bonus atque clemens sit qui plus potest tamen quia malo esse licet formeidatur id eo euenit quia plerique rerum potentes peruorse consulunt et eo se munitiores putant quo illei quibus imperitant nequiores fuere at contra id eniti decet cum ipse bonus atque strenuus sis uti quam optumis imperites nam pessumus quisque asperrume rectorem patitur sed tibi hoc grauius est quam ante te omnibus armis parta componere quod bellum aliorum pace mollius gessisti ad hoc uic  tores praedam petunt uicti ciues sunt inter has difficultates euadendum est tibi atque in posterum firmanda res publica non armis modo neque aduorsum hostis sed quod multo multoque asperius est pacis bonis artibus ergo omnes magna mediocri sapientia res huc uocat quae quisque optima potest utei dicant ac mihi sic uidetur qualeicumque modo tu uictoriam composuereis ita alia omnia futura   sed iam quo melius faciliusque constituas paucis quae me animus monet accipe bellum tibi fuit imperator cum homine claro magnis opibus auido potentiae maiore fortuna quam sapientia quem secuti sunt pauci per suam iniuriam tibi inimici item quos adfinitas aut alia necessitudo traxit nam particeps dominationis neque fuit quisquam neque si pati potuisset orbis terrarum bello concussus foret cetera multitudo uolgi more magis quam iudicio post alius alium quasi prudentiorem secuti per idem tempus maledictis ineiquorum occupandae rei publicae in spem adducti homines quibus omnia probro ac luxuria polluta erant concurrere in castra tua et aperte quieteis mortem rapinas postremo omnia quae corrupto animo lubebat minitari ex queis magna pars ubi neque creditum condonare neque te ciuibus sicuti hostibus uti uident defluxere pauci restitere quibus maius otium in castris quam romae futurum erat tanta uis creditorum inpendebat sed ob easdem causas immane dictust quanti et quam multi mortales postea ad pompeium discesserint eoque per omne tempus belli quasi sacro atque inspoliato fano debitores usi  igitur quoniam tibi uictori de bello atque pace agitandum est hoc uti ciuiliter deponas illa ut quam  iustissima et diuturna sit de te ipso primum qui ea compositurus es quid optimum factu sit existima equidem ego cuncta imperia crudelia magis acerba quam diuturna arbitror neque quemquam multis metuendum esse quin ad eum ex multis formido reccidat eam uitam bellum aeternum et anceps gerere quoniam neque aduersus neque ab tergo aut lateribus tutus sis semper in periculo aut metu agites contra qui benignitate et clementia imperium temperauere iis laeta et candida omnia uisa etiam hostes aequiores quam aliis ciues haud scio an qui me his dictis corruptorem uictoriae tuae nimisque in uictos bona uoluntate praedicent scilicet quod ea quae externis nationibus natura nobis hostibus nosque maioresque nostri saepe tribuere ea ciuibus danda arbitror neque barbaro ritu caede caedem et sanguinem sanguine expianda   an illa quae paulo ante hoc bellum in cn pompeium uictoriamque sullanam increpabantur obliuio interfecit domitium carbonem brutum alios item non armatos neque in proelio belli iure sed postea supplices per summum scelus interfectos plebem romanam in uilla publica pecoris modo conscissam eheu quam illa occulta ciuium funera et repentinae caedes in parentum aut liberorum sinum fuga mulierum et puerorum uastatio domuum ante partam a te uictoriam saeua atque crudelia erant ad quae te idem illi hortantur et scilicet id certatum esse utrius uestrum arbitrio iniuriae fierent neque receptam sed captam a te rem publicam et ea causa exercitus stipendiis confectis optimos et ueterrimos omnium aduorsum fratres parentisque alii liberos armis contendere ut ex alienis malis deterrumi mortales uentri atque profundae lubi  dini sumptus quaererent atque essent obprobria uictoriae quorum flagitiis commacularetur bonorum laus neque enim te praeterire puto quali quisque eorum more aut modestia etiam tum dubia uictoria sese gesserit quoque modo in belli administratione scorta aut conuiuia exercuerint nonnulli quorum aetas ne per otium quidem talis uoluptatis sine dedecore attingerit  de bello satis dictum de pace firmanda quoniam tuque et omnes tui agitatis primum id quaeso considera quale sit de quo consultas ita bonis malisque dimotis patenti uia ad uerum perges ego sic existimo quoniam orta omnia intereunt qua tempestate urbi romanae fatum excidii aduentarit ciuis cum ciuibus manus conserturos ita defessos et exsanguis regi aut nationi praedae futuros aliter non orbis terrarum neque cunctae gentes conglobatae mouere aut contundere queunt hoc imperium firmanda igitur sunt uel concordiae bona et discordiae mala expellenda id ita eueniet si sumptuum et rapinarum licentiam dempseris non ad uetera instituta reuocans quae iam pridem corruptis moribus ludibrio sunt sed si suam quoique rem familiarem finem sumptuum statueris quoniam is incessit mos ut homines adulescentuli sua atque aliena                                                        consumere nihil libidinei atque aliis rogantibus denegare pulcherrimum putent eam uirtutem et magnitudinem animi pudorem atque modestiam pro socordia aestiment ergo animus ferox praua uia ingressus ubi consueta non suppetunt fertur accensus in socios modo  modo in ciuis mouet composita et res nouas ueteribus neclectis conquirit quare tollendus est fenerator in posterum uti suas quisque res curemus ea uera atque simplex uia est magistratum populo non creditori gerere et magnitudinem animi in addendo non demendo rei publicae ostendere  atque ego scio quam aspera haec res in principio futura sit praesertim is qui se in uictoria licentius liberiusque quam artius futuros credebant quorum si saluti potius quam lubidini consules illosque nosque et socios in pace firma constitues sin eadem studia artesque iuuentuti erunt ne ista egregia tua fama simul cum urbe roma breui concidet postremo sapientes pacis causa bellum gerunt laborem spe otii sustentant nisi illam firmam efficis uinci an uicisse quid retulit quare capesse per deos rem publicam et omnia aspera uti soles peruade namque aut tu mederi potes aut omittenda est cura omnibus neque quisquam te ad crudelis poenas aut acerba iudicia inuocat quibus ciuitas uastatur magis quam corrigitur sed ut prauas artis malasque libidines ab iuuentute prohibeas ea uera clementia erit consuluisse ne merito ciues patria expellerentur retinuisse ab stultitia et falsis uoluptatibus pacem et concordiam stabiliuisse non si flagitiis opsecutus delicta perpessus praesens gaudium quom mox futuro malo concesseris  ac mihi animus quibus rebus alii timent maxume fretus est negotii magnitudine et quia tibi terrae et maria simul omnia componenda sunt quippe res par  uas tantum ingenium attingere nequiret magnae curae magna merces est igitur prouideas oportet uti pleps largitionibus et publico frumento corrupta habeat negotia sua quibus ab malo publico detineatur iuuentus probitati et industriae non sumptibus neque diuitiis studeat id ita eueniet si pecuniae quae maxuma omnium pernicies est usum atque decus dempseris nam saepe ego quom animo meo reputans quibus quisque rebus clari uiri magnitudinem inuenissent quaeque res populos nationesue magnis auctibus auxissent ac deinde quibus causis amplissima regna et imperia conruissent eadem semper bona atque mala reperiebam omnesque uictores diuitias contempsisse et uictos cupiuisse neque aliter quisquam extollere sese et diuina mortalis attingere potest nisi omissis pecuniae et corporis gaudiis animo indulgens non adsentando neque concupita praebendo peruorsam gratiam gratificans sed in labore patientia bonisque praeceptis et factis fortibus exercitando  nam domum aut uillam exstruere eam signis aulaeis alieisque operibus exornare et omnia potius quam semet uisendum efficere id est non diuitias decori habere sed ipsum illis flagitio esse porro ei quibus bis die uentrem onerare nullam noctem sine scorto quiescere mos est ubi animum quem dominari decebat seruitio oppressere nequeiquam eo postea hebeti atque claudo pro exercito uti uolunt nam inprudentia pleraque et se praecipitat uerum haec et omnia mala pariter cum honore pecuniae desinent si neque magistratus neque alia uolgo cupienda uenalia erunt ad hoc prouidendum est tibi quonam modo italia atque prouinciae tutiores sint id quod factu haut obscurum est nam idem omnia uastant suas deserendo domos et per iniuriam alienas occupando item ne uti adhuc  militia iniusta aut inaequalis sit cum alii triginta pars nullum stipendium facient et frumentum id quod antea praemium ignauiae fuit per municipia et colonias illis dare conueniet qui stipendiis emeritis domos reuerterint quae rei publicae necessaria tibique gloriosa ratus sum quam paucissimis apsolui non peius uidetur pauca nunc de facto meo disserere plerique mortales ad iudicandum satis ingenii habent aut simulant uerum enim ad reprehendunda aliena facta aut dicta ardet omnibus animus uix satis apertum os aut lingua prompta uidetur quae meditata pectore euoluat quibus me subiectum haud paenitet magis reticuisse pigeret nam siue hac seu meliore alia uia perges a me quidem pro uirili parte dictum et adiutum fuerit relicuum est optare uti quae tibi placuerint ea di immortales adprobent beneque euenire sinant scio ego quam difficile atque asperum factu sit consilium dare regi aut imperatori postremo quoiquam mortali quoius opes in excelso sunt quippe cum et illis consultorum copiae adsint neque de futuro quisquam satis callidus satisque prudens sit quin etiam saepe praua magis quam bona consilia prospere eueniunt quia plerasque res fortuna ex libidine sua agitat sed mihi studium fuit adulescentulo rem publicam capessere atque in ea cognoscenda multam magnamque curam habui non ita ut magistratum modo caperem  quem multi malis artibus adepti erant sed etiam ut rem publicam domi militiaeque quantumque armis uiris opulentia posset cognitum habuerim itaque mihi multa cum animo agitanti consilium fuit famam modestiamque meam post tuam dignitatem haberei et quoius rei lubet periculum facere dum quid tibi ex eo gloriae acciderit idque non temere neque ex fortuna tua decreui sed quia in te praeter ceteras artem unam egregie mirabilem comperi semper tibi maiorem in aduersis quam in secundis rebus animum esse sed per ceteros mortalis illa res clarior est quod prius defessi sunt homines laudando atque admirando munificentiam tuam quam tu in faciundo quae gloria digna essent   equidem mihi decretum est nihil tam ex alto reperiri posse quod non cogitanti tibi in promptu sit neque eo quae uisa sunt de re publica tibi scripsi quia mihi consilium atque ingenium meum amplius aequo probaretur sed inter labores militiae interque proelia uictorias imperium statui admonendum te de negotiis urbanis namque tibi si id modo in pectore consilii est ut te ab inimicorum impetu uindices quoque modo contra aduersum consulem beneficia populi retineas indigna uirtute tua cogitas sin in te ille animus est qui iam a principio nobilitatis factionem disturbauit plebem romanam ex graui seruitute in libertatem restituit in praetura inimicorum arma inermis disiecit domi militiaeque tanta et tam praeclara facinora fecit ut ne inimici quidem queri quicquam audeant nisi de magnitudine tua quin tu accipe ea quae dicam de summa re publica quae profecto aut uera inuenies aut certe haud procul a uero   sed quoniam cn pompeius aut animi prauitate aut quia nihil eo maluit quod tibi obesset ita lapsus est ut hostibus tela in manus iaceret quibus ille rebus rem publicam conturbauit eisdem tibi restituendum est primum omnium summam potestatem moderandi de uectigalibus sumptibus iudiciis senatoribus paucis tradidit plebem romanam quoius antea summa potestas erat ne aequeis quidem legibus in seruitute reliquit iudicia tametsi sicut antea tribus ordinibus tradita sunt tamen idem illi factiosi regunt dant adimunt quae lubet innocentis circumueniunt suos ad honorem extollunt non facinus non probrum aut flagitium obstat quo minus magistratus capiant quos commodum est trahunt rapiunt postremo tanquam urbe capta libidine ac licentia sua pro legibus utuntur ac me quidem mediocris dolor angeret si uirtute partam uictoriam more suo per seruitium exercerent sed homines inertissimi quorum omnis uis uirtusque in lingua sita est forte atque alterius socordia dominationem oblatam insolentes agitant nam quae seditio aut dissensio ciuilis tot tam inlustris familias ab stirpe euertit aut quorum unquam in uictoria animus tam praeceps tamque inmoderatus fuit   l sulla cui omnia in uictoria lege belli licuerunt tametsi supplicio hostium partis suas muniri intellegebat tamen paucis interfectis ceteros beneficio quam metu retinere maluit at hercule m catoni l domitio ceterisque eiusdem                                                  factionis quadraginta senatores multi praeterea cum  spe bona adulescentes sicutei hostiae mactati sunt quom interea inportunissima genera hominum tot miserorum ciuium sanguine satiari nequierunt non orbi liberi non parentes exacta aetate non luctus gemitus uirorum mulierum immanem eorum animum inflexit quein acerbius in dies male faciundo ac dicundo dignitate alios alios ciuitate euersum irent nam quid ego de te dicam cuius contumeliam homines ignauissimi uita sua commutare uolunt si liceat neque illis tantae uoluptati est tametsi insperantibus accidit dominatio quanto maerori tua dignitas quein optatius habent ex tua calamitate periculum libertatis facere quam per te populi romani imperium maximum ex magno fieri quo magis tibi etiam atque etiam animo prospiciendum est quonam modo rem stabilias communiasque mihi quidem quae mens suppetit eloqui non dubitabo ceterum tuei erit ingenii probare quae uera atque utilia factu putes  in duas partes ego ciuitatem diuisam arbitror sicut a maioribus accepi in patres et plebem antea in patribus summa auctoritas erat uis multo maxuma in plebe itaque saepius in ciuitate secessio fuit semperque nobilitatis opes deminutae sunt et ius populi amplificatum sed plebs eo libere agitabat quia nullius potentia super leges erat neque diuitiis aut superbia sed bona fama factisque fortibus nobilis ignobilem anteibat humillimus quisque in aruis aut in militia nullius honestae rei egens satis sibi satisque patriae erat sed ubi eos paulatim expulsos agris inertia atque inopia incertas domos habere subegit coepere alienas opes petere libertatem suam cum re publica uenalem  habere ita paulatim populus qui dominus erat cunctis gentibus imperitabat dilapsus est et pro communi imperio priuatim sibi quisque seruitutem peperit haec igitur multitudo primum malis moribus inbuta deinde in artis uitasque uarias dispalata nullo modo inter se congruens parum mihi quidem idonea uidetur ad capessendam rem publicam ceterum additis nouis ciuibus magna me spes tenet fore ut omnes expergiscantur ad libertatem quippe cum illis libertatis retinendae tum his seruitutis amittendae cura orietur hos ego censeo permixtos cum ueteribus nouos in coloniis constituas ita et res militaris opulentior erit et plebs bonis negotiis impedita malum publicum facere desinet  sed non inscius neque inprudens sum quom ea res agetur quae saeuitia quaeque tempestates hominum nobilium futurae sint quom indignabuntur omnia funditus misceri antiquis ciuibus hanc seruitutem inponi regnum denique ex libera ciuitate futurum ubi unius munere multitudo ingens in ciuitatem peruenerit equidem ego sic apud animum meum statuo malum facinus in se admittere qui incommodo rei publicae gratiam sibi conciliet ubi bonum publicum etiam priuatim usui est id uero dubitare adgredi socordiae atque ignauiae duco m druso semper consilium fuit in tribunatu summa ope niti pro nobilitate neque ullam rem in principio agere intendit nisi illei auctores fuerant sed homines factiosi quibus dolus atque malitia fide cariora erant ubi intellexerunt per unum hominem maxumum beneficium multis mortalibus dari uidelicet sibi quisque conscius malo atque infido animo esse de m druso iuxta ac se existumauerunt itaque  metu ne per tantam gratiam solus rerum poteretur contra eam nisi sua et ipseius consilia disturbauerunt quo tibi imperator maiore cura fideique amici et multa praesidia paranda sunt  hostem aduersum deprimere strenuo homini haud difficilest occulta pericula neque facere neque uitare bonis in promptu est igitur ubi eos in ciuitatem adduxeris quoniam quidem renouata plebs erit in ea re maxume animum exerceto ut colantur boni mores concordia inter ueteres et nouos coalescat sed multo maxumum bonum patriae ciuibus tibi liberis postremo humanae genti pepereris si studium pecuniae aut sustuleris aut quoad res feret minueris aliter neque priuata res neque publica neque domi neque militiae regi potest nam ubi cupido diuitiarum inuasit neque disciplina neque artes bonae neque ingenium ullum satis pollet quin animus magis aut minus mature postremo tamen succumbat saepe iam audiui qui reges quae ciuitates et nationes per opulentiam magna imperia amiserint quae per uirtutem inopes ceperant id adeo haud mirandum est nam ubi bonus deteriorem diuitiis magis clarum magisque acceptum uidet primo aestuat multaque in pectore uoluit sed ubi gloria honorem magis in dies uirtutem opulentia uincit animus ad uoluptatem a uero deficit quippe gloria industria alitur ubi eam dempseris ipsa per se uirtus amara atque aspera est postremo ubi diuitiae clarae habentur ibi omnia bona uilia sunt fides probitas pudor pudicitia nam ad uirtutem una ardua uia est ad pecuniam qua cuique lubet nititur et malis et bonis rebus ea creatur ergo in primis auctoritatem pecuniae demito neque de capite neque de honore ex copiis quis  quam magis aut minus iudicauerit sicut neque praetor neque consul ex opulentia uerum ex dignitate creetur sed de magistratu facile populi iudicium fit iudices a paucis probari regnum est ex pecunia legi inhonestum quare omnes primae classis iudicare placet sed numero plures quam iudicant neque rhodios neque alias ciuitates unquam iudiciorum suorum paenituit ubi promiscue diues et pauper ut cuique fors tulit de maximis rebus iuxta ac de minimis disceptat   sed magistratibus creandis haud mihi quidem apsurde placet lex quam c gracchus in tribunatu promulgauerat ut ex confusis quinque classibus sorte centuriae uocarentur ita coaequantur dignitate pecuniae uirtute anteire alius alium properabit haec ego magna remedia contra diuitias statuo nam perinde omnes res laudantur atque adpetuntur ut earum rerum usus est malitia praemiis exercetur ubi ea dempseris nemo omnium gratuito malus est ceterum auaritia belua fera inmanis intoleranda est quo intendit oppida agros fana atque domos uastat diuina cum humanis permiscet neque exercitus neque moenia obstant quominus ui sua penetret fama pudicitia liberis patria atque parentibus cunctos mortalis spoliat uerum si pecuniae decus ademeris magna illa uis auaritiae facile bonis moribus uincetur atque haec ita sese habere tametsi omnes aequi atque iniqui memorant tamen tibi cum factione nobilitatis haut mediocriter certandum est quoius si dolum caueris alia omnia in procliui erunt nam ii si uirtute satis ualerent magis aemuli bonorum quam inuidi essent quia desidia et inertia stupor eos atque torpedo  inuasit strepunt obtrectant alienam famam bonam suum dedecus aestumant  sed quid ego plura quasi de ignotis memorem m bibuli fortitudo atque animi uis in consulatum erupit hebes lingua magis malus quam callidus ingenio quid ille audeat quoi consulatus maximum imperium maxumo dedecori fuit an l domiti magna uis est quoius nullum membrum a flagitio aut facinore uacat lingua uana manus cruentae pedes fugaces quae honeste nominari nequeunt inhonestissima unius tamen m catonis ingenium uersutum loquax callidum haud contemno parantur haec disciplina graecorum sed uirtus uigilantia labor apud graecos nulla sunt quippe qui domi libertatem suam per inertiam amiserint censesne eorum praeceptis imperium haberi posse reliqui de factione sunt inertissimi nobiles in quibus sicut in titulo praeter bonum nomen nihil est additamenti l postumii m fauonii mihi uidentur quasi magnae nauis superuacuanea onera esse ubi salui peruenere usui sunt si quid aduersi coortum est de illeis potissimum iactura fit quia pretii minimi sunt  nunc quoniam sicut mihi uideor de plebe renouanda conrigendaque satis disserui de senatu quae tibi agenda uidentur dicam postquam mihi aetas ingeniumque adoleuit haud ferme armis atque equis corpus exercui sed animum in litteris agitaui quod natura firmius erat id in laboribus habui atque ego in                                  ea uita multa legendo atque audiendo ita comperi om  nia regna item ciuitates et nationes usque eo prosperum imperium habuisse dum apud eos uera consilia ualuerunt ubicumque gratia timor uoluptas ea corrupere post paulo inminutae opes deinde ademptum imperium postremo seruitus imposita est equidem ego sic apud animum meum statuo cuicumque in sua ciuitate amplior inlustriorque locus quam aliis est ei magnam curam esse rei publicae nam ceteris salua urbe tantum modo libertas tuta est qui per uirtutem sibi diuitias decus honorem pepererunt ubi paulum inclinata res publica agitari coepit multipliciter animus curis atque laboribus fatigatur aut gloriam aut libertatem aut rem familiarem defensat omnibus locis adest festinat quanto in secundis rebus florentior fuit tanto in aduersis asperius magisque anxie agitat igitur ubi plebs senatui sicuti corpus animo oboedit eiusque consulta exsequitur patres consilio ualere decet populo superuacuanea est calliditas itaque maiores nostri cum bellis asperrumis premerentur equis uiris pecunia amissa numquam defessi sunt armati de imperio certare non inopia aerarii non uis hostium non aduersa res ingentem eorum animum subegit quin quae uirtute ceperant simul cum anima retinerent atque ea magis fortibus consiliis quam bonis proeliis patrata sunt quippe apud illos una res publica erat ei omnes consulebant factio contra hostis parabatur corpus atque ingenium patriae non suae quisque potentiae exercitabat at hoc tempore contra ea homines nobiles quorum animos socordia atque ignauia inuasit ignarei laboris hostium militiae domi factione instructi per superbiam cunctis gentibus moderantur   itaque patres quorum consilio antea  dubia res publica stabiliebatur oppressi ex aliena libidine huc atque illuc fluctuantes agitantur interdum alia deinde alia decernunt uti eorum qui dominantur simultas aut gratia fert ita bonum malumque publicum aestumant quodsi aut libertas aequa omnium aut sententia obscurior esset maioribus opibus res publica et minus potens nobilitas esset sed quoniam coaequari gratiam omnium difficile est quippe cum illis maiorum uirtus partam reliquerit gloriam dignitatem clientelas cetera multitudo pleraque insiticia sit sententias eorum a metu libera ita in occulto sibi quisque alterius potentia carior erit libertas iuxta bonis et malis strenuis atque ignauis optabilis est uerum eam plerique metu deserunt stultissimi mortales quod in certamine dubium est quorsum accidat id per inertiam in se quasi uicti recipiunt igitur duabus rebus confirmari posse senatum puto si numero auctus per tabellam sententiam feret tabella obtentui erit quo magis animo libero facere audeat in multitudine et praesidii plus et usus amplior est nam fere his tempestatibus alii iudiciis publicis alii priuatis suis atque amicorum negotiis inplicati haud sane rei publicae consiliis adfuerunt neque eos magis occupatio quam superba imperia distinuerunt homines nobiles cum paucis senatoriis quos additamenta factionis habent quaecumque libuit probare reprehendere decernere ea uti lubido tulit fecere uerum ubi numero senatorum aucto per tabellam sententiae dicentur ne illi superbiam suam dimittent ubi iis oboediendum erit quibus antea crudelissime imperitabant   forsitan imperator perlectis litteris desideres quem numerum senatorum fieri placeat quoque modo is in multa et uaria officia distribuatur iudicia quoniam omnibus primae classis committenda putem quae discriptio quei numerus in quoque genere futurus sit ea mihi omnia generatim discribere haud difficile factu fuit sed prius laborandum uisum est de summa consilii idque tibi probandum uerum esse si hoc itinere uti decreueris cetera in promptu erunt uolo ego consilium meum prudens maxumeque usui esse nam ubicumque tibi res prospere cedet ibi mihi bona fama eueniet sed me illa magis cupido exercet ut quocumque modo quam primum res publica adiutetur libertatem gloria cariorem habeo atque ego te oro hortorque ne clarissimus imperator gallica gente subacta populi romani summum atque inuictum imperium tabescere uetustate ac per summam socordiam dilabi patiaris profecto si id accidat neque tibi nox neque dies curam animi sedauerit quin insomniis exercitus furibundus atque amens alienata mente feraris namque mihi pro uero constat omnium mortalium uitam diuino numine inuisier neque bonum neque malum facinus quoiusquam pro nihilo haberi sed ex natura diuorsa praemia bonos malosque sequi interea si forte ea tardius procedunt suus quoique animus ex conscientia spem praebet  quodsi tecum patria atque parentes possent loqui scilicet haec tibi dicerent o caesar nos te genuimus fortissimi uiri in optima urbe decus praesidiumque nobis hostibus terrorem quae multis laboribus  et periculis ceperamus ea tibi nascenti cum anima simul tradidimus patriam maxumam in terris domum familiamque in patria clarissimam praeterea bonas artis honestas diuitias postremo omnia honestamenta pacis et praemia belli pro iis amplissimis beneficiis non flagitium a te neque malum facinus petimus sed utei libertatem euersam restituas qua re patrata profecto per gentes omnes fama uirtutis tuae uolitabit namque hac tempestate tametsi domi militiaeque praeclara facinora egisti tamen gloria tua cum multis uiris fortibus aequalis est si uero urbem amplissimo nomine et maxumo imperio prope iam ab occasu restitueris quis te clarior quis maior in terris fuerit quippe si morbo iam aut fato huic imperio secus accidat cui dubium est quin per orbem terrarum uastitas bella caedes oriantur quodsi tibi bona lubido fuerit patriae parentibusque gratificandi posteroque tempore re publica restituta super omnes mortales gloriam agitabis tuaque unius mors uita clarior erit nam uiuos interdum fortuna saepe inuidia fatigat ubi anima naturae cessit demptis optrectatoribus ipsa se uirtus magis magisque extollit quae mihi utilissima factu uisa sunt quaeque tibi usui fore credidi quam paucissimis potui perscripsi ceterum deos inmortales optestor ut quocumque modo ages ea res tibi reique publicae prospere eueniat 