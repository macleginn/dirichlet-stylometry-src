

 recensio   

incipit chronica isidori

 breuem temporum per generationes et regna primus ex nostris
iulius africanus sub imperatore marco aurelio antonino simplici
historiae stilo elicuit dehinc eusebius caesariensis atque
sanctae memoriae hieronymus chronicorum canonum multiplicem
ediderunt historiam regnis simula c temporibus ordinatam post
hos alii atque alii inter quos praecipue uictor tonnonensis
ecclesiae episcopus recensitis praedictorum historiis gesta
sequentium aetatum usque ad consulatum iustini iunioris expleuit

 horum nos temporum summam ab exordio mundi usque ad augusti
eracli uel sisebuti regis principatum quanta potuimus breuitate
notauimus adicientes e latere descendentem linea temporum cuius
indicio summa praeteriti saeculi cognoscatur

 sex diebus rerum omnium creaturam deus formauit primo die
condidit lucem secundo firmamentum caeli tertio speciem
maris et terrae quarto sidera quinto pisces et uolucres sexto
bestias atque iumenta nouissime ad similitudinem suam
hominem primum adam

 ccxxx adam annorum ccxxx genuit seth qui pro abel
natus est interpretaturque resurrectio quia in ipso resuscitatum
est semen iustum quod est stirpis filiorum dei

 ccccxxxu seth annorum ccu genuit enos qui primus coepit
inuocare nomen domini

 dcxxu enos annorum cxc genuit cainan cuius nomen
interpretatur natura dei

 dccxcu cainan annorum clxx genuit malalehel cuius nomen
dicitur plantatio dei

 dcccclx malalehel annorum clxu genuit iareth qui
interpretatur descendens siue roborans

  cxxii iareth annorum clxii genuit enoch qui translatus
est a deo quique etiam nonnulla scripsisse fertur sed ob
antiquitatem suspectae fidei a patribus refutata sunt

 cclxxxuii enoch annorum clxu genuit matusalam qui iuxta
annorum seriem uixisse quattordecim annis post diluuium
reperitur propter quod eum nonnulli cum patre suo enoch qui
translatus fuerat aliquantulum fuisse donec diluuium
praeteriret falsa opinione existimant

 hac generatione concupierunt filii dei filias hominum

 ccccliiii matusalam annorum clxuii genuit lamech

 hac generatione gigantes nati sunt

 hac quoque aetate iubal ex genere cain artem musicam
repperit cuius etiam frater tubalcain aeris ferrique
inuentor fuit

 dcxlii lamech annorum clxxxuiii genuit noe cuius diuino
oraculo arca aedificare iubetur anno aetatis suae quingentesimo

 his temporibus ut refert iosephus scientes illi homines
quod aut igne aut aquis perire poterant in duabus columnis ex
latere et lapide factis studia sua conscripserunt ne delerentur
memoria quae sapienter inuenerant quarum lapidea columna fertur
diluuium euasisse et actenus in syria permanere

 ccxlii noe annorum dc factum legitur diluuium cuius
arcam iosephus sedisse refert in montes armeniae qui uocatur
ararat

 fuerunt autem noe filii tres ex quibus septuaginta duae
gentes sunt ortae id est xu de iafeth xxx de cham xxuii de sem

 ccxliiii sem anno secundo post diluuium genuit arfatax
a quo chaldei

 ccclxxuiiii arfatax annorum cxxxu genuit salam a quo
antiqui samaritae uel indii

 duiiii sala annorum cxxx genuit heber a quo hebrei
nuncupati sunt

 dcxliii heber annorum cxxxiiii genuit falech cuius
tempore turris aedificata est factaque linguarum diuisio huius
turris altitudo quinque milia centum septuaginta quattuor dicitur
tenere passuum paulatim a latioribus in angustiis coartata ut
pondus inminens facilius sustentaret describunt ibi templa
marmorea lapidibus pretiosis auroque distincta et multa alia quae
uidentur incredibilia hanc turrem nebroth gigans construxit
qui post confusionem linguarum migrauit inde ad persas eosque
ignem colere docuit

 dcclxxiii falech annorum cxxx genuit ragau

 his temporibus primum templa constructa sunt et quidam
principes gentium tamquam dii adorari coeperunt

 dccccu ragau annorum cxxxii genuit seruch

 sub quo scitarum regnum exortum est ubi primus regnauit
tanus

 xxxu seruch annorum cxxx genuit nahor

 aegyptiorum regnum sumit principium ubi primus regnauit
zoes

 cxiiii nahor annorum lxxuiiii genuit thara

 sub quo regnum assyriorum siciniorumque exoritur sed primus
in assyriis regnauit belus quem quidam saturnum existimant
primusque in siciniis agialeus a quo agialea noncupata est quae
actenus peloponensis uocatur

 clxxxiiii thara annorum lxx genuit abraham

 sub quo zoroastres magiae inuentor a nino rege occiditur

 murique babyloniae a semiramide regina assyriorum
aedificantur

 cclxxxiiii abraham annorum c genuit isaac ex sarra
libera nam primum ex ancilla agar genuerat ismahel a quo
ismahelitarum genus qui postea agareni ad ultimum sarraceni
sunt dicti

 cccxliiii isaac annorum lx genuit geminos quorum
primus esau a quo idumei secundus iacob qui cognominatus est
israhel a quo et israhelitae sunt nuncupati

 hoc tempore regnum graecorum inchoat ubi primus regnauit
inachus

 cuius filius fuit foroneus rex qui primus in graecia leges
iudiciaque conscripsit

 his temporibus apud lacum tritonidem minerua in specie
uirginali apparuisse scribitur

 ccccxxxiiii iacob annorum xc genuit ioseph

 his temporibus sirapis iouis filius aegyptiorum rex moriens
in deos transfertur

 et memphis ciuitas in aegypto conditur

 dxliiii ioseph annos cx

 hoc tempore graecia argo regnante habere segetes coepit
delatis aliunde seminbus

 dclxxxuiii hebreorum seruitutis in aegypto annos
cxliiii

 his temporibus prometheus fuisse scribitur quemfingunt
fabulae de luto formasse omines

 tunc etiam frater eius atlans magnus est astrologus habitus

 mercuriusque nepus atlantis multarum artium peritus et ob hoc
post mortem in deos translatus

 hac etiam aetate primus prociclus quadrigam iunxit

 eodemque tempore cecrobs athenas condidit et ex nomine
mineruae atticos athenienses uocauit

 iste etiam bouem immolans primus in sacrificio iouem adorare
praecepit

 tunc primi coretes et coribantes modulatam in armis
saltationem et consonam inuenerunt

 tunc etiam fuisse scribitur in tessalia sub diocalione factum
diluuium

 et faetontis fabulosum incendium

 dccxxuiii moyses annos xl in heremo rexit populum de
seruitute aegyptia liberatum

 hoc tempore iudaei per moysen simul cum lege et litteras
habere coeperunt

 tunc templum delphis construitur

 lacedemon conditur

 uitis in graecia inuenitur

 dcclu iosue successor moysi rexit populum annos xxuii

 his temporibus primus erectonius athenensium princeps in
graeciam quadrigam iunxit

 dccxcu gothonihel annos xl

 cadmus regnat thebis qui primus graecas litteras adinuenit

 per idem tempus primi clinus et anfion apud graecos in musica
arte claruerunt

 ideique dactili ferrum eo tempore inuenerunt

 dccclxxu aoth annos lxxx

 his temporibus fabulae fictae sunt de treptolemo quod
iubente cerere serpentium pinnis gestatus indigentibus frumenta
uolando distribuerit

 de hipocentarius quod equorum hominumque fuerint natura
permixti

 de cerbero tricipite inferorum cane

 de frixo et helle sorore sua quod ariete uecti per aerem
uolauerint

 de gorgone meretrice quae crinita serpentibus fuerit et
aspicientes conuertebat in lapides

 de bellorofonte quod equo pinnis uolante sit uectus

 de anfione quod citharae cantu lapides et saxa commouerit

 dccccxu debbora annos xl

 per idem tempus apollo medicinae artem inuenit

 fabula quoque tunc ficta est de fabro dedalo et eius icaro
filio quod coaptatis sibi pinnis uolauerint

 hac aetate primus regnat latinis picus qui fertur fuisse
saturni filius

 dcccclu gedeon annos xl

 urbs tyria construitur

 orfeus trax linusque magister herculis artis musicae
inuentores clari habentur

 argonautarum nauigatio scribitur

 dccccluiii abimelech annos iii

 iste lxx fratres suos interfecit

 dcccclxxxi tola annos xxiii

 huius temporibus in troia post laumedontem regnauit priamus

 tunc fabula ficta est de minotauro bestia laberinto inclusa

 iii iait annos xxii

 per haec tempora hercules agonem olympiacum constituit

 atque in libia anteum occidit

 uiiii iepte annos ui

 huius tempore hercules quinquagesimum secundum annum agens ob
morbi dolorem sese flammis iniecit

 per idem tempus alexander helenam rapuit troianumque bellum
decennale surrexit

 xui abessa annos uii

 amazones arma sumpserunt

 xxiiii abdon annos uiii

 cuius anno tertio troia capta est

 et aeneas italiam uenit

 hac aetate carmentis nympha latinas litteras repperit

 xliiii samson annos xx

 ascanius aeneae filius albam condidit

 ulixis quoque fabulae uel sirenarum eodem tempore fictae
sunt

 lxxxiiii heli sacerdos annos xl

 arca testamenti ab alienigenis capitur

 regnumque siciniorum finitur

 cxxiii samuhel et saul annos xl

 lacedemoniorum regnum exoritur

 atque homerus fuisse putatur

 clxiiii dauid regnauit annos xl

 codrus sponte se hostibus offerens interimitur

 cartago a didone aedificatur

 prophetantibus in iudaea gad nathan et asaph

 cciiii salomon regnauit annos xl

 iste quarto regni sui anno templum hierusolimis aedificauit
consummauitque anno octauo

 ccxxi roboam regnauit annos xuii

 sub quo decem tribus a duabus separatae sunt et reges in
samaria habere coeperunt

 hac aetate samus conditur

 sibilla eritria inlustris habetur

 ccxxiiii abia regnauit annos iii

 sub quo hebreorum pontifex maximus abimelech insignis est
habitus

 cclxu asa regnauit annos xli

 prophetabant in iudaea achias ieu amos iohel et azarias

 ccxc iosaphat regnauit annos xxu

 prophetabant helias et heliseus abdias azarias et micheas

 ccxcuiii ioram regnauit annos uiii

 prophetabant helias et heliseus et abdias

 ccxcuiiii ochozias regnauit annum i

 helias rapitur

 cccui athalia regnauit annos uii

 ionadab filius recab sacerdos clarus habetur

 et ioiade pontifex qui solus post moysen uixisse annis cxxx
perhibetur

 cccxlui ioas regnauit annos xl

 zacharias propheta interficitur

 et heliseus moritur

 ligurgus quoque legislator apollinis insignis habetur

 ccclxxu amasias regnauit annos xxuiiii

 ccccxxuii ozias regnauit annos lii

 sardanapallus rex incendio concrematur

 asyriorumque regnum in medos transfertur

 tunc esiodus poeta claruit

 atque fidon argiuus mensuras et pondera repperit

 per idem tempus olympias prima a graecis constituitur

 osee amos esaia et iona in iudaea prophetantibus

 ccccxliii ioathan regnauit annos xui

 rremus romulusque nascuntur

 prophetantibus in iudaea osee et iohel esaia et michea

 ccccluiiii achaz regnauit annos xui

 huius temporibus romulus romam condidit

 et sennacherib assyriorum rex decem tribus in medis
transtulit atque in iudaea samaritas accolas misit

 cccclxxxuiii ezechias regnauit annos xxuiiii

 sub quo prophetabant esaias et osee

 hoc tempore romulus primus milites ex populo sumpsit
centumque a populo nobilissimos uiros elegit qui ob aetatem
senatores ob cura mac sollicitudinem rei publicaepatres uocati
sunt

 dxliii manasses regnauit annos lu

 per idem tempus romanis praefuit numa pompilius qui primus
uestales uirgines instituit

 duosque menses ianuarium et februarium decem mensibus anni
adiecit

 tunc quoque sibilla samia claruit

 dlu amon regnauit annos xii

 huius temporibus tullius hostilius prior in re publica
censum egit primusque purpura et fascibus usus est

 dlxxxuii iosias regnauit annos xxxii

 tales milesius primus phisicus clarus habetur

 prophetantibus in iudaea heremia olda et sofonia

 dcxuiii ioachim regnauit annos xi

 huius tertio anno nabuchodonosor iudaeam captam tributariam
fecit

 tunc danihel ananias azarias et misahel in babylone
claruerunt

 dcuiiii sedecias regnauit annos xi

 hunc rex babyloniae secundo ueniens ad hierusalem cum
populum captiuum ducit templo incenso anno aedificationis suae
ccccliiii

 per idem tempus sappho mulier in diuerso poemate claruit

 solon leges atheniensibus dedit

 dclxxuiiii hebreorum captiuitas annos lxx in quibus
ignis ab altario sublatus et absconditus in puteo post
septuagesimo regressionis anno adsumitur inuentus uiuus

 per idem captiuitatis tempus iudith historia conscribitur

 pythagoras quoque philosophus et arithmeticae artis inuentor
clarus habetur

 dccxiii darius regnauit annos xxxiiii

 huius secundo anno iudaeorum est resoluta captiuitas a quo
tempore in hierusalem non reges sed principes fuerunt usque ad
aristobulum

 tunc romani pulsis regibus consules habere coeperunt

 dccxxxiii xerxes regnauit annos xx

 escilius pindarus sophocles et euripides tragoediarum
scriptores celebrantur insignes

 herodotus quoque historiarum scriptor et zeusis agnoscitur
pictor

 dcclxxiii artaxerxes qui et longimanus regnauit
annos xl

 eo regnante esdras sacerdos legem renouauit

 neemias muros hierusolimorum restituit

 aristarcus etiam et aristophanes atque sofocles tragoediarum
scriptores habiti sunt

 hippocrates quoque medicus ac socrates philosophus et
democritus claruerunt

 dccxcii darius qui et notus regnauit annos xuiiii

 plautus nascitur

 dcccxxxii artaxerxes regnauit annos xl

 huius tempore hester historia docetur esse expleta

 plato quoque et xenofon socratici insignes habentur

 dcccluiii artaxerxes qui et ochus regnauit annos
xxui

 demosthenes orator agnoscitur

 aristoteles philosophus praedicatur

 plato moritur

 dccclxii xerxes ochi filius regnauit annos iiii

 exenocrates philosophus inlustris habetur

 dccclxuiii darius regnauit annos ui

 alexander illirios et traces superans dehinc hierusolimam
capit atque templum ingressus deo hostias immolauit

 hucusque persarum regnum stetit dehinc reges graecorum
incipiunt

 dccclxxiii alexander macedo regnauit annos u huius
enim quinque anni postremi in ordine numerantur quibus
monarchiam orbis obtinuit nam septem eius priores in persarum
regibus supputantur dehinc alexandriae reges incipiunt

 dccccxii ptolomeus lagi filius regnauit annos xl

 hinc iudaeam capiens plurimos hebreorum in aegypto
transtulit

 hoc tempore zenon stoicus et menander comicus et theufrastes
philosophus claruerunt

 per idem etiam tempus machabeorum liber inchoat primus

 dccccli ptolomeus philadephus regnauit annos
xxxuiii

 hic iudaeos qui in aegypto erant absoluit et uasa sancta
eleazaro pontifici restituens septuaginta interpretes petit ac
diuinas scripturas in graecum eloquium transtulit

 per idem tempus aratus astrologus agnoscitur

 atque argentei nummi primum romae constituuntur

 dcccclxxuii ptolomeus euergetes regnauit annos xxui

 sub quo ihesus filius sirach sapientiae librum conposuit

 dccccxciiii ptolomeus philopator regnauit annos
xuii

 ab isto iudaei proelio uicti lx milia armatorum corruerunt

 siciliamque marcellus consul obtinuit

 uxiii ptolomeus epiphanes regnauit annos xxiiii

 huius tempore gesta sunt quae secundi libri machabeorum
historia continet

 hac aetate poeta ennius celebratur

 uliii ptolomeus philometor regnauit annos xxxu

 hunc antiochus proelio superauit it iudaeos uaria calamitate
oppressit

 per idem tempus scipio africam uicit

 ulxxxii ptolomeus euergetes regnauit annos
xxuiiii

 hoc tempore per consulem brutum spania a romanis obtenta
est

 uxcuiiii ptolomeus soter regnauit annos xuii

 uarro ciceroque nascuntur

 traces romanis subiciuntur

 ucuiiii ptolomeus alexander regnauit annos x

 syria per gabinium ducem in romanorum dominio transit

 poeta quoque lucretius nascitur qui postea sese furore
amatorio interfecit

 ucxuii ptolomeus cleopatrae filius regnauit annos
uiii

 per idem tempus plotius gallus romae latinam rhetoricam
docuit primus

 tunc quoque sallustius historiographus nascitur

 ucxluii ptolomeus dionisius regnauit annos xxx

 pompeius hierusolima capta iudaeos romanis tributarios
efficit

 per idem tempus cato philosophus agnoscitur

 uirgilius oratiusque nascuntur

 apollodorus praeceptor augusti clarus habetur

 cicero laude oratoria celebratur

 ucxluiiii cleopatra regnauit annos ii quia tertio
eius anno iulius caesar sumit imperium

 ucliiii gaius iulius caesar regnauit annos u

 hic primus romanorum singulare obtinuit principatum a quo
etiam caesares appellati sunt abhinc sequuntur imperatores

 uccx octauianus augustus regnauit annos lui

 sub cuius imperio lxuiiii ebdomades in danihelo sciptae
conplentur

 et cessante regno ac sacerdotio iudaeorum dominus ihesus
xristus ex uirgine nascitur anno regni eius quadragesimo secundo

 uccxxxiii tiberius filius augusti regnauit annos
xxiii

 huius octauo decimo anno dominus crucifixus est peractis a
principio mundi annis uccxxuiii

 uccxxxuii gaius caligola regnauit annos iiii

 hic in deos se transferens in templo hierusolimorum statuam
iouis sub nomine suo poni iussit

 per idem tempus matheus apostolus euangelium in iudaea
primus scripsit

 uccli claudius regnauit annos xiiii

 petrus ad superandum simonem magum romam pergit

 marcus quoque euangelista alexandriae xristum euangelizat

 ucclxu nero regnauit annos xiiii

 huius temporibus simon magus cum altercationem proposuisset
cum petro et paulo apostolis dicens se quendam uirtutem
esse dei magnam medio die dum ad patrem uolare promittit in
caelum a daemonibus quibus in aera ferebatur adiurante eos
petro per deum paulo uero orante dimissus crepuit ob cuius
necem a nerone petrus crucifigitur paulus gladio caeditur

 hac tempestate persius poeta moritur

 lucanus quoque ac seneca praeceptor neronis interficiuntur

 ucclxxu uespasianus regnauit annos x

 huius secundo anno titus hierusolimam cepit atque subuerit
ubi undecies centena milia iudaeorum fame et gladio perierunt
sed et praeter hos centum milia publice uenundata sunt

 ucclxxuii titus regnauit annos ii

 iste in utraque lingua tanto facundissimus extitit ut
causas latine ageret poemata et tragoedias graece conponeret

 tanto autm bellicosissimus ut in expugnatione hierusolimorum
sub patre militans duodecim propugnatores duodecim sagittarum
confoderet ictibus

 porro in imperio tantae bonitatis fuit ut nullum omnino
puniret sed conuictos aduersum se coniuratione dimitteret atuqe
in eadem familiaritate qua antea habuerat retineret

 huius etiam inter omnia fuit illud celbre dictum perdidisse
diem quo nihil boni fecerat

 uccxciii domitianus frater titi regnauit annos
xui

 hic post neronem secundus xristianos persequitur

 sub quo et apostolus iohannes in pathmos insula religatur

 iste multos senatorum in exilio mittit ac perimit

 cunctosque qui de genere dauid erant interfici iussit ut
nullus iudaeorum ex regali superesset origine

 uccxciiii nerua regnauit annum i

 iohannes apostolus ab exilio ephesum redit atque
efflagitatus ab asiae episcopis euangelium nouissimus edidit

 ucccxiii traianus regnauit annos xuiiii

 iste asia et babylonia capta usque ad indiae fines post
alexandrum accessit

 huius temporibus simon cleopas hierusolimorum episcopus
crucifigitur

 et requiescit iohannes apostolus

 ucccxxxiiii adrianus regnauit annos xxi

 hic iudaeos secundo rebelles subiugat urbemque hierusolimam
restaurat eamque ex nomine suo heliam uocat

 per idem tempus aquila ponticus interpres secundus post lxx
oritur

 et basilides heresiarces agnoscitur

 uccclui antoninus pius regnauit annos xxii

 iste ob hoc tale cognomentum accepit quia in omni regno
romano cautionibus incensis cunctorum debita relaxauit unde et
pater patriae appellatus est

 eo regnante ualentinus et marcion heresiarces produntur

 atque gallienus medicus pergamo genitus romae clarus
habetur

 uccclxxu antoninus minor regnauit annos xuiii

 montanus catafrigarum auctor et titianus a quo heresis
encratitarum exorti sunt

 uccclxxxuiii commodus regnauit annos xiii

 theodotion ephesius interpres tertius apparuit

 atque ireneus episcopus lugdunensis in doctrina habetur
insignis

 uccclxxxuiiii helius pertinax regnauit annum i

 hic supplicante senatu ut uxorem augustam et filium
caesaremfaceret rennuens ait sufficere sibi debere quod ipse
imperaret inuitus

 uccccuii seuerus pertinax regnauit annuos xuiii

 symmachus interpres quartus agnoscitur

 narcissus hierusolimorum episcopus uirtutibus plurimis
celebratur

 tertullianus afer in ecclesia insignis habetur

 origenes alexandriae studiis eruditur

 uccccxiiii antoninus caracalla seueri filius
regnauit annos uii

 in hiericho quinta editio diuinarum scripturarum inuenta
est cuius auctor non apparet

 uccccxu macrinus regnauit annum i

 uccccxuiii aurelius antoninus regnauit annos iii

 sexta editio inuenta est nicopoli

 sabellius heresiarces oritur

 uccccxxxi alexander regnauit annos xiii

 origenes alexandriae claruit

 et romae ulpianus insignis iuris peritus

 uccccxxxiiii maximinus regnauit annos iii

 iste primus ex militari corpore absque decreto senatus
imperator efficitur

 et xristianos persequitur

 uccccxli gordianus regnauit annos uii

 flauianus testimonio spiritus sancti in specie columbae
super caput eius descendentis romae episcopus ordinatur licet
quidam hoc uerius de zeferino adfirment

 uccccxluiii philippus regnauit annos uii

 iste prior inter imperatores credidit xristo

 cuius etiam primo anno millesimus annus romanae urbis fuisse
docetur expletus

 uccccxluiiii decius regnauit annum i

 sanctus antonius monahus aegypto docetur exortus

 uccccli gallus et uolusianus filius regnauerunt
annos ii

 nouatus cypriani episcopi presbyter romam ueniens nouatianam
heresem condidit

 ucccclxui ualerianus cum gallieno regnauit annos
xu

 cyprianus primum rhetor deinde episcopus martyrio
coronatur

 gothi quoque graeciam macedoniam asiam pontumque
depopulant

 ualerianus xristianis persecutionem mouens a rege persarum
captus ibi in dedecore uitae consenuit

 ucccclxuiii claudius regnauit annos ii

 iste gothos illiricum macedoniamque uastantes exsuperat

 paulus samosatenus heresiarces agnoscitur

 ucccclxxiii aurelianus regnauit annos u

 hic persecutionem aduersus xristianos efficiens fulmine
corripitur et nec mora occiditur

 ucccclxxiiii tacitus regnauit annum i

 huius uitae breuitas gestorum nihil dignum praenotat

 ucccclxxx probus regnauit annos ui

 manicheorum heresis orta est

 ucccclxxxii carus cum filio carino et numeriano
regnauit annos ii

 carus postquam de persis triumphauit uictor circa tigridem
castra ponens ictu fulminis concidit

 udii diocletianus et maximianus regnauerunt annos
xx

 diocletianus diuinis libris adustis xristianos toto orbe
persequitur

 iste primus gemmas uestibus calciamentisque inseri iussit
dum sola purpura retro principes uterentur

 udiiii galerius regnauit annos xxx

 huius breuitas imperii nihil dignum historiae contulit

 udxxxiiii constantinus regnauit annos xxx

 iste primus imperatorum xristianus effectus licentiam dedit
xristianis libere congregari et in honore xristi basilicas
construi

 his temporibus heresis arriana exoritur nicenumque concilio
a constantino ad condemnationem arrii congregatur

 donatistarum scisma oboritur

 per idem tempus crux domini ab helena constantini matre
hierusolimis reperta est

 constantinus autem in extremo uitae suae ab eusebio
nicomediense episcopo baptizatus in arrianum dogma conuertitur
heu pro dolor bono usus principio et fine malo 

 udluiii constantinus et constans regnauerunt annos
xxiiii

 constans arrianus effectus catholicos toto orbe persequitur

 cuius etiam fauore arrius fretus dum in constantinopolim ad
ecclesiam pergeret aduersus nostros de fide dimicaturus
diuertens per forum constantini ad necessariam causam uiscera
eius repente simul cum uita effusa sunt

 per idem tempus athanasius et hilarius doctrina et
confessione fidei celebrantur

 heresis antropomorfitarum in syria et macedoniana in
constantinopoli nascitur

 donatus artis grammaticae scriptor ac praeceptor hieronymi
romae inlustris habetur

 antonius monachus moritur

 ossa andreae et lucae apostolorum constantinopoli
transferuntur

 udlx iulianus regnauit annos ii

 hic ex clerico imperator effectus in idolorum cultu
conuertitur martyriaque infert xristianis

 qui etiam dum in odio xristi templum in hierusolimis iudaeis
reparare permisisset atque ex omnibus prouinciis iudaei collecti
noua templi fundamenti iacerent subito nocte oborto terrae motu
saxa ab imo fundamentorum excussa longe lateque sparsa sunt
igneus quoque globus ab interiore aede templi egressus plurimos
eorum suo prostauit incendio quo terrore reliqui pauefacti
xristum confitebantur inuiti et ne hoc casu crederent factum
sequenti nocte in uestimentis cunctorum crucis apparuit signum

 udlxi iouianus regnauit annum i

 qui dum se ab exercitu imperatorem fieri conspiceret seque
xristianum adfirmans paganis praeesse non posse adsereret et
nos inquit omnis exercitus qui per iulianum nomen xristi
abiecimus tecum xristiani esse uolumus quibus ille auditis
imperii sceptra suscepit

 udlxxu ualentinianus et ualens frater eius
regnauerunt annos xiiii

 gothi apud strium bifarie in fridigerno et atalarico diuisi
sunt sed fridigernus atalaricum ualentis auxilio superans huius
beneficii gratia ex catholico arrianus cum omni gente gothorum
effectus est

 tunc gulfilas eorum episcopus gothicas litteras repperit et
utrumque testamentum in linguam propriam transtulit

 fotinus quoque et eunomius atque apollinaris heretici eo
tempore agnoscuntur

 udlxxxi gratianus cum fratre ualentiniano regnauit
annos ui

 ambrosius mediolanensis episcopus in catholicorum dogmate
claruit

 priscillanus heresim sui nominis condidit

 martinus episcopus turonorum galliae ciuitatis multis
miraculorum signis effulsit

 udxc ualentinianus cum theodosio regnauit annos
uiiii

 synodus constantinopoli cl sanctorum patrum collegitur in
quo omnes hereses condemnatur

 hieronymus presbyter in bethleem toto mundo clarus habetur

 priscillianus accusante itacio a maximo tyranno gladio
caeditur

 per idem tempus caput iohannis baptistae constantinopoli est
perductum et in septimo miliario ciuitatis humatum

 gentium quoque templa per totum orbem iubente theodosio
eodem tempore subuertuntur nam adhuc intemerata manebant

 udxciii theodosius cum arcadio et honorio regnauit
annos iii

 per idem tempus iohannes anachorita insigniter claruit

 qui etiam theodosio consulenti de eugenio tyranno uictoriam
illi praedixit

 udcui arcadius cum fratre honorio regnauit annos
xiii

 huius temporibus donatus epiri episcopus uirtutibus insignis
est habitus qui draconem ingentem expuens in ore eius necauit
quem octo iuga boum ad locum incendii uix trahere potuerunt ne
aere putredo eius corrumperet

 per idem tempus corpora sanctorum abbacuc et micheae
prophetarum diuina reuelatione produntur

 gothi italiam uuandali atque alani gallias adgrediuntur

 augustinus quoque episcopus doctrinae scientia insignis
habetur

 iohannes quoque constantinopolitanus et theophilus
alexandrinus inlustres episcopi praedicantur

 udcxxi honorius cum theodosio minore fratris filio
regnauit annos xu

 his imperantibus gothi romam capiunt

 uuandali quoque spanias et sueui gallaeciam occupant

 hac tempestate pelagius aduersus xristi gratiam erroris sui
dogmata praedicat ad cuius damnationem concilium apud cartaginem
ccxiiii episcoporum congregantur

 hoc tempore cyrillus alexandriae episcopus insignis est
habitus

 udcxluiii theodosius minor arcadii filius regnauit
annos xxuii

 gens uuandalorum ab spaniis ad africam transit ibique
catholicam fidem arriana impietate subuertit

 per idem tempus nestorius constantinopolitanus episcopus
suae perfidiae molitur errorem aduersus quem ephesena synodus
congregata eius impia dogma condemnat

 hoc etiam tempore diabolus in specie moysi iudaeis in creta
apparens dum eos per mare pede sicco ad terram repromissionis
promittit perducere plurimis necatis reliqui qui saluati sunt
confestim ad xristi gratiam conuertuntur

 udcliiii marcianus regnauit annos ui

 cuius initio calcedonense concilium geritur ubi eutices cum
dioscoro alexandrino episcopo condemnantur

 huius etiam sexto imperatoris anno theudericus rex gothorum
cum ingenti exercitu spaniam ingreditur

 udclxx leo maior cum leone minore regnauit annos
xui

 alexandria et aegyptus errore dioscori heretici languens
inmundo repleta spiritu canina rabie latrat

 per idem tempus apparuit heresis acefalorum calcedonense
concilium inpugnantium atque ideo acefali id est sine capite
nominantur quia quis primus eam heresem introduxerit non
inuenitur cuius heresis peste plurimi actenus orientalium
languent

 udclxxxuii zenon regnauit annos xuii

 iste zenon leonem augustum filium suum interficere quaerens
pro eo mater eius alium figura similem obtulit ipsumque leonem
occulte clericum fecit quique in clericatu usque ad iustiniani
tempore uixit

 per idem tempus corpus barnabae apostoli et euangelium
mathei eius stilo scriptum ipso reuelante repertum est

 udccxiiii anastasius regnauit annos xxuii

 trasamundus uuandalorum rex catholicas ecclesias claudit et
cxx episcopos exilio in sardiniam mittit

 fulgentius quoque in confessione fidei et scientia floruit

 per idem tempus apud cartaginem olimpius quidam arrianus in
balneis sanctam trinitatem blasphemans tribus igneis iaculis
angelo emittente uisibiliter est conbustus

 barbas quoque quidam arrianus episcopus dum contra regulam
fidei quendam baptizans dixisset baptizat te barbas in nomine
patris per filium in spiritu sancto statim aqua quae fuerat ad
baptizandum deportata nusquam conparuit quod aspiciens qui
baptizandus erat confestim ad catholicam ecclesiam abiit et iuxta
morem fidei baptismum xristi suscepit

 udccxxii iustinus maior regnauit annos uiii

 post trasamundum childericus ex ualentiniani imperatoris
captiua filia genitus in uuandalis regnum suscepit

 qui sacramento a trasamundo obstrictus ne catholicis in
regno suo consuleret antequam regnum susciperet episcopos ab
exilio reuerti iussit eisque ecclesias reformari praecepit

 udcclxi iustinianus regnauit annos xxxuiiii

 belisarius patricius mirabiliter de persis triumpauit

 qui deinde a iustiniano in africam missus uuandalorum gentem
deleuit

 per idem tempus corpus sancti antonii monachi diuina
reuelatione repertum alexandria perducitur et ecclesia sancti
iohannis baptistae humatur

 udcclxxii iustinus minor regnauit annos xi

 narsis patricius postquam sub iustiniano augusto totilanem
gothorum regem in italiam superauit sofiae augustae iustini
coniugis minis perterritus langobardos a pannoniis inuitauit
eosque in italiam introducit

 hac tempestate leuuigildus rex gothorum quasdam spaniae
regiones sibi rebelles in potestatem sui regni superando redigit

 udcclxxuiiii tiberius regnauit annos uii

 gothi per ermenegildum leuuigildi regis filium bifariae
diuisi mutua caede uastantur

 udccc mauricius regnauit annos xxi

 sueui a leuuigi rege obtenti gothis subiciuntur

 gothi reccaredo principe innitente ad fidem catholicam
reuertuntur

 auares aduersus romanos dimicantes auro magis quam ferro
pelluntur

 udcccuiii focas regnauit annos uiii

 iste seditione militari imperator effectus mauricium
augustum nobiliumque multos interfecit

 huius tempore prasini et ueneti per orientem uel aegyptum
ciuile bellum faciunt ac sese mutua caede prosternunt

 proelia quoque persarum grauissima aduersus rem publicam
excitantur a quibus romani fortiter debellati plurimas
prouincias et ipsam hierusolimam amiserunt

 udcccxiii eraclius dehinc quintum agit annum
imperii

 sisebutus gothorum gloriosissimus princeps in spania
plurimas romanae militiae urbes sibi bellando subiecit

 et iudaeos sui regni subditos ad xristi fidem conuertit

 fiunt igitur ab exordio mundi usque in eram praesentem hoc
est in anno quinto imperatoris eraclii et quarto religiosissimi
principis sisebuti anni udcccxiii

 residuum saeculi tempus humanae inuestigationis incertum
est omnem enim de hac re quaestionem dominus ihesus xristus
abstulit dicens non est uestrum scire tempora uel momenta quae
pater posuit in sua potestate et alibi de die autem
inquit et hora nemo scit neque angeli caelorum nisi solus
pater unus quisque ergo de suo cogitet transitu sicut sacra
scriptura ait in omnibus operibus tuis memorare nouissima tua
et in aeternum non peccabis 

quando enim quisque de saeculo migrat tunc illi consummatio
saeculi est

 recensio   

incipit chronica isidori

 breuem temporum per generationes et regna primus ex nostris
iulius africanus sub imperatore marco aurelio antonino simplici
historiae stilo elicuit dehinc eusebius caesariensis atque
sanctae memoriae hieronymus chronicorum canonum multiplicem
ediderunt historiam regnis simula c temporibus ordinatam post
hos alii atque alii inter quos praecipue uictor tonnonensis
ecclesiae episcopus recensitis praedictorum historiis gesta
sequentium aetatum usque ad consulatum iustini iunioris expleuit

 horum nos temporum summam ab exordio mundi usque ad augusti
eracli uel suinthilani regis temporibus quanta potuimus breuitate
notauimus adicientes e latere descendentem lineam temporum
cuius indicio summa praeteriti saeculi cognoscatur

a prima aetas saeculi

 sex diebus rerum omnium creaturam deus formauit primo die
condidit lucem secundo firmamentum caeli tertio speciem
maris et terrae quarto sidera quinto pisces et uolucres sexto
bestias atque iumenta nouissime ad similitudinem suam
hominem primum adam

 ccxxx adam annorum ccxxx genuit seth qui pro abel
natus est interpretaturque resurrectio quia in ipso resuscitatum
est semen iustum quod est stirpis filiorum dei

 ccccxxxu seth annorum ccu genuit enos qui primus coepit
inuocare nomen domini

 dcxxu enos annorum cxc gnuit cainan

a per idem tempus cain primus ante diluuium ciuitatem condidit
quam de sola multitudine posteritatis suae impleuit

 dccxcu cainan annorum clxx genuit malalehel cui nomen
dicitur plantatio dei

 dcccclx malalehel annorum clxu genuit iareth qui
interpretatur descendens siue roborans

 cxxii iareth annorum clxii genuit enoch qui translatus
est a deo quique etiam nonnulla scripsisse fertur sed ob
antiquitatem suspectae fidei a patribus refutata sunt

 cclxxxuii enoch annorum clxu genuit matusalam qui iuxta
annorum seriem uixisse quattordecim annis post diluuium
reperitur propter quod eum nonnulli cum patre suo enoch qui
translatus fuerat aliquantulum fuisse donec diluuium
praeteriret falsa opinione existimant

 hac generatione concupierunt filii dei filias hominum

 ccccliiii matusalam annorum clxuii genuit lamech

 hac generatione gigantes nati sunt

 hac quoque aetate iubal ex genere cain artem musicam
repperit cuius etiam frater tubalcain aeris ferrique
inuentor fuit

 dcxlii lamech annorum clxxxuiii genuit noe cuius diuino
oraculo arca aedificare iubetur anno aetatis suae quingentesimo

 his temporibus ut refert iosephus scientes illi homines
quod aut igne aut aquis perire poterant in duabus columnis ex
latere et lapide factis studia sua conscripserunt ne delerentur
memoria quae sapienter inuenerant quarum lapidea columna fertur
diluuium euasisse et actenus in syria permanere

 ccxlii noe annorum dc factum legitur diluuium cuius
arcam iosephus sedisse refert in montes armeniae qui uocatur
ararat

 fuerunt autem noe filii tres ex quibus septuaginta duae
gentes sunt ortae id est xu de iafeth xxx de cham xxuii de sem

a secunda aetas saeculi

 ccxliiii sem anno secundo post diluuium genui arfaxat
a quo gens chaldeorum exorta est

a iste sem fertur fuisse melchisedech qui primus post diluuium
condidit urbem salem quae nunc uocatur hierusalem

 ccclxxuiiii arfatax annorum cxxxu genuit salam a quo
antiqui samaritae uel indii

 duiiii sala annorum cxxx genuit heber a quo hebrei
nuncupati sunt

 dcxliii heber annorum cxxxiiii genuit falech cuius
tempore turris aedificata est factaque linguarum diuisio huius
turris altitudo quinque milia centum septuaginta quattuor dicitur
tenere passuum paulatim a latioribus in angustiis coartata ut
pondus inminens facilius sustentaret describunt ibi templa
marmorea lapidibus pretiosis auroque distincta et multa alia quae
uidentur incredibilia hanc turrem nebroth gigans construxit
qui post confusionem linguarum migrauit inde ad persas eosque
ignem colere docuit

 dcclxxiii falech annorum cxxx genuit ragau

 his temporibus primum templa constructa sunt et quidam
principes gentium tamquam dii adorari coeperunt

 dccccu ragau annorum cxxxii genuit seruch

 sub quo scitarum regnum exortum est ubi primus regnauit
tanus

 xxxu seruch annorum cxxx genuit nahor

 aegyptiorum regnum sumit principium ubi primus regnauit
zoes

 cxiiii nahor annorum lxxuiiii genuit thara

 sub quo regnum assyriorum siciniorumque exoritur sed primus
in assyriis regnauit belus quem quidam saturnum existimant
primusque in siciniis agialeus a quo agialea noncupata est quae
actenus peloponensis uocatur

a tertia aetas saeculi

 clxxxiiii thara annorum lxx genuit abraham

a per idem tempus ninus rex assyriorum regnauit qui primus
bella instituit et armorum instrumenta inuenit

 

a hac aetate magica ars in persida a zoroastre rege
bactrianorum reperta est

 muri quoque babyloniae a semiramide regina assyriorum hoc
tempore aedificantur

 cclxxxiiii abraham annorum c genuit isaac ex sarra
libera nam primum ex ancilla agar genuerat ismahel a quo
ismahelitarum gens qui postea agareni ad ultimum sarraceni sunt
dicti

 cccxliiii isaac annorum lx genuit geminos quorum
primus esau a quo idumei secundus iacob qui cognominatus est
israhel a quo et israhelitae sunt nuncupati

 hoc tempore regnum graecorum inchoat ubi primus regnauit
inachus

 

 

 ccccxxxiiii iacob annorum xc genuit ioseph

 his temporibus sirapis iouis filius aegyptiorum rex moriens
in deos transfertur

 tunc apud lacum tritonidem miuerua in specie uirginali
apparuit quae plurimis claruisse ingeniis praedicatur haec enim
inuentrix fabricae fuisse dicitur clipeum et arcum haec
repperit ordire telam et colorare lanas haec docuit

 hac etiam aetate foroneus rex inachi filius claruit qui
primus in graecia legis iudiciaque instituit

 

 dxliiii ioseph annos cx

 hoc tempore graecia argo regnante habere segetes coepit
delatis aliunde seminbus

 dclxxxuiii hebreorum seruitutis in aegypto annos
cxliiii

 his temporibus prometheus fuisse scribitur quemfingunt
fabulae de luto formasse omines

 

a tunc etiam frater eius atlans astrologiam repperit motumque
caeli et rationem primus considerauit

 tunc fuit et mercurius nepus atlantis multarum artium peritus
et ob hoc post mortem in deos translatus

 hac etiam aetate primus prociclus quadrigam iunxit

 eodemque tempore cecrobs athenas condidit et ex nomine
mineruae atticos athenienses uocauit

 iste etiam bouem immolans primus in sacrificio iouem adorare
praecepit

b hoc etiam tempore in graecia corinthus condita ibique
picturae ars a cleanthe reperta

 coretes et coribantes modulatam in armis saltationem et
consonam primi tunc inuenerunt

 tunc etiam fuisse scribitur in tessalia sub diocalione factum
diluuium

 et faetontis fabulosum incendium

 dccxxuiii moyses annos xl in heremo rexit populum de
seruitute aegyptia liberatum

 hoc tempore iudaei per moysen simul cum lege et litteras
habere coeperunt

 tunc templum delphis construitur

 lacedemon conditur

 uitis in graecia inuenitur

 dcclu iosue successor moysi rexit populum annos xxuii

 his temporibus primus erectonius athenensium princeps in
graeciam quadrigam iunxit

 dccxcu gothonihel annos xl

 cadmus regnat thebis qui primus graecas litteras adinuenit

 linus quoque et anfion apud graecos in musica arte primi tunc
claruerunt

 

a ideique dactili ferri metallum in graecia eodem tempore
inuenerunt

 dccclxxu aoth annos lxxx

 his temporibus fabulae fictae sunt de treptolemo quod
iubente cerere serpentium pinnis gestatus indigentibus frumenta
uolando distribuerit 

 de hipocentarius quod equorum hominumque fuerint natura
permixti 

 de cerbero tricipite inferorum cane 

 de frixo et helle sorore sua quod ariete uecti per aerem
uolauerint

 de gorgone meretrice quae crinita serpentibus fuerit et
aspicientes conuertebat in lapides

 de bellorofonte quod equo pinnis uolante sit uectus 

 de anfione quod citharae cantu lapides et saxa commouerit

 dccccxu debbora annos xl

 per idem tempus apollo citharam condidit et medicinae artem
inuenit

 fabula quoque tunc ficta est de fabro dedalo et eius icaro
filio quod coaptatis sibi pinnis uolauerint

 hac aetate primus regnat latinis picus qui fertur fuisse
saturni filius

 dcccclu gedeon annos xl

a hac aetate alter mercurius lyram repperit et orpheo
tradidit

b hoc tempore filemon primus apud pitium chorum instituit

 

 

 argonautarum quoque nauigatio tunc scribitur

 dccccluiii abimelech annos iii

 

a hercules ilium uastat

 et anteum palestrae artis inuentorem interimit

 dcccclxxxi tola annos xxiii

 huius temporibus in troia post laumedontem regnauit priamus

 tunc fabula ficta est de minotauro bestia laberinto inclusa

 iii iait annos xxii

 hercules agonem olympiacum instituit

 

 carmentis nympha latinas litteras repperit

 uiiii iepte annos ui

 huius tempore hercules quinquagesimum secundum annum agens ob
morbi dolorem sese flammis iniecit

 

 xui abessa annos uii

 per idem tempus alexander helenam rapuit troianumque bellum
decennale surrexit

 amazones arma sumpserunt

 xxiiii abdon annos uiii

 troia capitur

 et aeneas italiam uenit

 

 xliiii samson annos xx

 ascanius aeneae filius albam condidit

 ulixis quoque fabulae uel sirenarum eodem tempore fictae
sunt

 lxxxiiii heli sacerdos annos xl

 arca testamenti ab allofilis capitur

 regnumque siciniorum finitur

 cxxiii samuhel et saul annos xl

 lacedemoniorum regnum exoritur

 atque in graecia homerus poeta primus fuisse putatur

a quarta aetas saeculi

 clxiiii dauid regnauit annos xl

 codrus atheniensium rex sponte se pro salute patriae
hostibus offerens interimitur

 et cartago a didone aedificatur

 prophetantibus in iudaea gad nathan et asaph

 cciiii salomon regnauit annos xl

 iste quarto regni sui anno templum hierusolimis aedificauit
consummauitque anno octauo

 ccxxi roboam regnauit annos xuii

 sub quo decem tribus a duabus separatae sunt et reges in
samaria habere coeperunt

 hac aetate samus conditur

 sibilla eritria inlustris habetur

 ccxxiiii abia regnauit annos iii

 sub quo hebreorum pontifex maximus abimelech insignis est
habitus

 cclxu asa regnauit annos xli

 prophetabant in iudaea achias ieu amos iohel et azarias

 ccxc iosaphat regnauit annos xxu

 prophetabant helias abdias et micheas

 ccxcuiii ioram regnauit annos uiii

 prophetabant helias et heliseus

 ccxcuiiii ochozias regnauit annum i

 helias rapitur cuius septem insignia miracula numerantur

 cccui athalia regnauit annos uii

 ionadab sacerdos filius recab clarus habetur

 et ioiade pontifex qui solus post moysen uixisse annis cxxx
perhibetur

 cccxlui ioas regnauit annos xl

 zacharias propheta occiditur

 heliseus moriturcuius uirtutes quattuordecim praedicantur

 ligurgus quoque legislator apollinis apud graeciam insignis
habetur

 ccclxxu amasias regnauit annos xxuiiii

a cartaginem hoc tempore quidam asserunt conditam alii ut
superius

 ccccxxuii ozias regnauit annos lii

 olympias primum a graecis instituitur

a agnus in aegypto loquitur

 sardanapallus rex spontaneo oncendio concrematur

 assyriorumque regnum in medos transfertur

 tunc esiodus poeta claruit

 atque fidon argiuus mensuras et pondera repperit

 

 osee amos esaia et iona in iudaea prophetauerunt

 ccccxliii ioathan regnauit annos xui

 remus romulusque nascuntur

 prophetantibus in iudaea osee et iohel esaia et michea

 ccccluiiii achaz regnauit annos xui

 huius temporibus romulus romam condidit

 et sennacherib assyriorum rex decem tribus in medis
transduxit atque in iudaea samaritas accolas misit

 cccclxxxuiii ezechias regnauit annos xxuiiii

 sub quo prophetabant esaias et osee

 hoc tempore romulus primus milites ex populo sumpsit
centumque a populo nobilissimos uiros elegit quos ob aetatem
senatores ob cura mac sollicitudinem rei publicaepatres uocati
sunt

 dxliii manasses regnauit annos lu

 per idem tempus romanis praefuit numa pompilius qui primus
pontifices et uirgines uestales instituit falsorum deorum
numerositate ciuitatem impleuit

 

a duos menses in annum romanis ad decem menses adiecit
ianuarium diis superis februarium diis inferis dedicauit

 tunc quoque sibilla samia claruit

 dlu amon regnauit annos xii

 huius temporibus tullius hostilius primus purpura et
fascibus usus est priorque in re publica cesum egit quod adhuc
per orbem terrarum incognitum erat

 dlxxxuii iosias regnauit annos xxxii

 tales milesius philosophus phisicus claruit qui defectus
solis acutissima perscrutatione conprehensis astrologiae
numeris primus inuestigauit

 prophetantibus in iudaea heremia olda et sofonia

 dcxuiii ioachim regnauit annos xi

 huius tertio anno nabuchodonosor iudaeam captam tributariam
fecit

 tunc danihel ananias azarias et misahel in babylone
claruerunt

 dcuiiii sedecias regnauit annos xi

 hunc rex babyloniae secundo ueniens ad hierusalem cum
populum captiuum ducit templo incenso anno aedificationis suae
ccccliiii

 per idem tempus sappho mulier in graecia diuerso poemate
claruit

 solon leges atheniensibus dedit

a quinta aetas saeculi

 dclxxuiiii hebreorum captiuitas annos lxx in quibus
ignis ab altario dei sublatus et absconditus in puteo post
septuagesimo regressionis anno adsumitur inuentus uiuus

 per idem captiuitatis tempus iudith historia conscribitur

 pythagoras quoque philosophus et arithmeticae artis inuentor

a et ferecides historiarum primus scriptor et xenofanes
tragoediarum inuentor insignes habetur

 dccxiii darius regnauit annos xxxiiii

 huius secundo anno iudaeorum est resoluta captiuitas a quo
tempore in hierusalem non reges sed principes fuerunt usque ad
aristobulum

 tunc romani pulsis regibus consules habere coeperunt

 dccxxxiii xerxes regnauit annos xx

 escilius pindarus sophocles et euripides tragoediarum
scriptores insignes celebrantur

 herodotus quoque historiarum scriptor et zeusis agnoscitur
pictor

 dcclxxiii artaxerxes qui et longimanus regnauit
annos xl

 eo regnante esdras sacerdos incensam ex gentibus legem
renouauit

 neemias muros hierusolimorum restituit

 aristarcus etiam et aristophanes atque sofocles tragoediarum
scriptores

 cratinus quoque comicus primus et hippocrates medicus ac
socrates philosophus atque democritus claruerunt

 dccxcii darius qui et notus regnauit annos xuiiii

 

a haec aetas habuit philosophum platonem et gorgiam primum
rhetorem

 dcccxxxii artaxerxes regnauit annos xl

 huius tempore hester historia docetur esse expleta

 xenofon quoque socraticus insignis habetur

 dcccluiii artaxerxes qui et ochus regnauit annos
xxui

 demosthenes orator primus agnoscitur

 et aristoteles primus dialecticus praedicatur

 plato moritur

 dccclxii xerxes ochi filius regnauit annos iiii

 xenocrates philosophus inlustris habetur

 dccclxuiii darius regnauit annos ui

 alexander illirios et traces superans dehinc hierusolimam
capit atque templum ingressus deo hostias immolauit

 hucusque persarum regnum stetit dehinc reges graecorum
incipiunt

 dccclxxiii alexander macedo regnauit annos u huius
enim quinque anni postremi in ordine numerantur quibus
monarchiam orbis obtinuit nam septem eius priores in persarum
regibus supputantur dehinc alexandriae reges incipiunt

 dccccxii ptolomeus lagi filius regnauit annos xl

 hinc iudaeam capiens plurimos hebreorum in aegypto
transtulit

 hoc tempore zenon stoicus et menander comicus et theufrastes
philosophus claruerunt

 per idem etiam tempus machabeorum liber inchoat primus

 dccccli ptolomeus philadephus regnauit annos
xxxuiii

 hic iudaeos qui in aegypto erant absoluit et uasa sancta
eleazaro pontifici restituens septuaginta interpretes petit ac
diuinas scripturas in graecum eloquium transtulit

 per idem tempus aratus astrologus agnoscitur

 atque argentei nummi primum romae constituuntur

 dcccclxxuii ptolomeus euergetes regnauit annos xxui

 sub quo ihesus filius sirach sapientiae librum conposuit

 dccccxciiii ptolomeus filopator regnauit annos xuii

 ab isto iudaei proelio uicti lx milia armatorum corruerunt

 per idem tempus siciliam marcellus consul obtinuit

 uxiii ptolomeus epiphanes regnauit annos xxiiii

 huius tempore gesta sunt quae secundi libri machabeorum
historia continet

a hac aetate romani uictos graecos liberos esse iusserunt

 

a hoc tempore ennius primus poeta latinus insignis romae est
celebratus

 uliii ptolomeus philometor regnauit annos xxxu

 hunc antiochus proelio superauit it iudaeos uaria calamitate
oppressit

 per idem tempus scipio africam uicit

a terentius comicus claruit

 ulxxxii ptolomeus euergetes regnauit annos
xxuiiii

 hoc tempore per consulem brutum spania a romanis obtenta
est

 uxcuiiii ptolomeus soter regnauit annos xuii

 uarro ciceroque nascuntur

 traces romanis subiciuntur

 ucuiiii ptolomeus alexander regnauit annos x

 syria per gabinium ducem in romanorum dominio transit

 poeta quoque lucretius nascitur qui postea sese furore
amatorio interfecit

 ucxuii ptolomeus cleopatrae filius regnauit annos
uiii

 per idem tempus plotius gallus romae latinam rhetoricam
primus docuit

 tunc quoque sallustius historiographus nascitur

 ucxluii ptolomeus dionisius regnauit annos xxx

 pompeius hierusolima capta iudaeos romanis tributarios
efficit

 per idem tempus cato philosophus agnoscitur

 

a uirgilius nascitur mantua oratius uenusina

 tunc etiam apollodorus praeceptor augusti clarus habetur

 et cicero laude oratoria celebratur

 ucxluiiii cleopatra regnauit annos ii

a haec ptolomei regis aegyptiorum fuit filia et fratris
ptolomei soror et coniunx effecta quem dum fraudare regnui
uoluisset tempore belli ciuilis in alexandria occurrit caesari
et per speciem atque stuprum regnum sibi et necem ptolomei apud
iulium impetrauit atque alexandriae regnum in romanam traniuit
dicionem

 ucliiii gaius iulius caesar regnauit annos u

a hic antea consul creatus gallias obtinuit

b de britannia triumphauit

 

a postremum ciuile bellum aduersus pompeium adhibito
monarchiam totius imperii romani obtinuit ex cuius nomine
sequentes imperatores caesares appellati sunt post hunc
sequuntur imperatores

a sexta aetas saeculi

 uccx octauianus augustus regnauit annos lui

a iste in imperio post siculum bellum triumphos tres egit
dalmaticum asiaticum postremu alexandrinum aduersus antonium
inde spanum dinde terra marique pace toto orbe parta iani portas
clusit et obserauit

 sub cuius imperio lxuiiii ebdomades in danihelo sciptae
conplentur

 et cessante regno ac sacerdotio iudaeorum dominus ihesus
xristus de uirgine nascitur anno regni eius quadragesimo secundo

 uccxxxiii tiberius regnauit annos xxiii

a iste dum per cupiditatem reges ad se uenientes non
remitteret multas gentes a romano imperio recesserunt

 huius octauo decimo anno regni dominus crucifixus est
peractis a principio mundi annis uccxxuiii

 uccxxxuii gaius caligola regnauit annos iiii

 hic in deos se transferens in templo hierusolimorum statuam
iouis sub nomine suo poni iussit

 per idem tempus matheus apostolus euangelium in iudaea
primus scripsit

 uccli claudius regnauit annos xiiii

a iste medie imperans multa gessit mediocriter multa
crudeliter

 hoc regnante petrus apostolus contra simonem magum romam
pergit

 marcus quoque euangelista alexandriae xristum praedicans
euangelium scripsit

 ucclxu nero regnauit annos xiiii

a hic nimiae crudelitatis et luxuriae deditus retibus aureis
piscabatur

b matrem et sororem et prostituit et inrfecit

c senatum multum extinxit

d multas rei publicae prouincias uel urbes amisit

e urbem quoque romam incendit ut troiani excidii imaginem
cerneret

 huius temporibus simon magus cum altercationem proposuisset
cum petro et paulo apostolis dicens sequandam uirtutem
esse dei magnam media die dum ad caelum uolare promittit in
caelum a daemonibus quibus in aera ferebatur adiurante eos per
deum petro paulo uero orante dimissus crepuit ob cuius necem a
nerone petrus crucifigitur paulus gladio caeditur

 tunc lucanus ac seneca praeceptor neronis ab eodem nerone
interficiuntur

 poeta persius moritur

 ucclxxu uespasianus regnauit annos x

a iste in disciplina militari strenuus multas prouincias
quas nero amiserat bellando rei publicae restituit

b inmemor offensarum fuit conuicia in se dicta leuiter
tulit

 huius secundo anno titus hierusolimam cepit atque subuerit
ubi undecies centena milia iudaeorum fame et gladio perierunt
sed et praeter hos centum milia publice uenundata sunt

 ucclxxuii titus regnauit annos ii

 

 

 iste in imperio tantae bonitatis fuit ut nullum omnino
puniret sed conuictos aduersum se coniuratione dimitteret atuqe
in eadem familiaritate qua antea habuerat retineret

 huius etiam inter omnia fuit illud celbre dictum perdidisse
diem quo nihil boni fecerat

 uccxciii domitianus frater titi regnauit annos
xui

a hic post neronem superbia execrabilis deum se appellari
iussit

 

 

 plurimos senatorum extinguit xristianos interfecit

 cunctosque qui de genere dauid erant interfici iussit ut
nullus iudaeorum ex regali superesset origine

a sub hoc et apostolus iohannes in pathmos insula relegatus
apocalypsim scripsit

 uccxciiii nerua regnauit annum i

a uir imperio moderatus aequalem se et communem omnibus
praebuit

 huius temporibus iohannes apostolus ab exilio epheso uenit
atque efflagitatus ab asiae episcopis euangelium nouissimum
edidit

 ucccxiii traianus regnauit annos xuiiii

a iste mirabili uirtute romanum imperium longe lateque
reduxit

 

a babyloniam et arabiam cepit et usque ad indiae fines
accessit

b liberalis cunctis atque tranquillus cuius inter alia dicta
illud fertur egregium dum interrogaretur cur nimius circa omnes
communis esset respondit talem se imperatorem esse priuatis
quales esse sibi imperatores priuatus optasset

 huius temporibus gallienus medicus pergamo genitus romae
clarus est habitus

 simon quoque cleopas hierusolimorum episcopus hoc tempore
crucifigitur

 et requiescit iohannes apostolus

 ucccxxxiiii adrianus regnauit annos xxi

a iste traiani gloriae inuidens prouincias orientis persis
reddidit et eufraten fluuium finem romani imperii posuit

 idem quoque iudaeos effectos rebeles subiugat urbemque
hierusolimam restaurat eamque ex nomine suo heliam uocat

 per idem tempus aquila ponticus interpres secundus post lxx
oritur

 et basilides heresiarces agnoscitur

 uccclui antoninus pius regnauit annos xxii

 

a iste propter clementiam tale nomen accepit

b iste primus imperium romanae urbis cum antonino iunior
aequata potestate diuidit

 

 

 uccclxxiiii antoninus minor regnauit annos xuiii

a iste ad parthos profectus seleuciam assyriae urbem cum
quadringentis milibus hominum cepit de parthis et persis
triumphauit

 eo regnante montanus catafrigarum auctor et titianus a quo
heresis encratitarum exorti sunt

 uccclxxxuii commodus regnauit annos xiii

a hic luxuriae multae fuit

 sub hoc theodotion ephesius interpres tertius apparuit

 atque ireneus episcopus lugdunensis indoctrina habetur
insignis

 uccclxxxuiiii helius pertinax regnauit annum i

 hic poscente senatu ut uxorem augustam et filium
caesaremfaceret rennuens ait sufficere sibi debere quod uel ipse
imperare meruisset inuitus

 uccccuii seuerus pertinax regnauit annuos xuiii

a iste multa bella feliciter gessit parthos uicit arabiam
obtinuit britanniam bellando recepit

b litterarum et philosophiae scientiam habuit

 huius tempore symmachus interpres quartus agnoscitur

 narcissus hierusolimorum episcopus uirtutibus plurimis
celebratur

 tertullianus afer in ecclesia insignis habetur

 origenes alexandriae studiis eruditur

 uccccxiiii antoninus caracalla seueri filius
regnauit annos uii

a hic inpatientis libidinis fuit nouercam suam uxorem duxit

b nihil memorabile gessit

 huius temporibus in hiericho quinta editio diuinarum
scripturarum inuenta estcuius auctor non apparet

 uccccxu macrinus regnauit annum i

c hic cum filio regnans nihil memorabile temporis breuitate
gesserunt nam post unum annum seditione militari pariter
interfecti sunt

 uccccxuiii aurelius antoninus regnauit annos iiii

a hic dum obscenissime uiueret et ipse tumultu militari
permptus est

 cuius temporibus sexta editio inuenta est nicopoli

 sabellius heresiarces oritur

 uccccxxxi alexander regnauit annos xiii

a hic persas gloriosissime uicit

b ciuibus fauorabilis fuit

 huius temporibus origenes alexandriae claruit

 et romae ulpianus insignis iuris peritus

 uccccxxxiiii maximinus regnauit annos iii

 iste primus ex militari corpore absque decreto senatus
imperator efficitur

 et xristianos persequitur

 uccccxli gordianus regnauit annos uii

a rebellantes parthos et persas adflixit

b rediens uictor de persis fraude suorum interiit

 huius temporibus flauianus testimonio spiritus sancti in
specie columbae super caput eius descendentis romae episcopus
ordinatur licet quidam hoc de zeferino adfirment

 uccccxluiii philippus regnauit annos uii

 iste primus imperatorum xristianus efficitur

 cuius etiam primo anno millesimus annus romanae urbis
impletur

 uccccxluiiii decius regnauit annum i

a hic bellum ciuile in galatia motum oppressit

 antonius monachus aegypto dicitur exortus a quo prius
monasteria condita sunt

 uccccli gallus et uolusianus filio regnauit annos
ii

a hii nihil memoriale gesserunt

 nouatus cypriani episcopi presbyter romae nouatianam heresem
condidit

 ucccclxui ualerianus cum gallieno regnauit annos
xu

 cyprianus primum rhetor deinde episcopus martyrio
coronatur

 gothi quoque graeciam macedoniam asiam pontumque
depopulant

 ualerianus xristianis persecutionem mouens a rege persarum
captus ibi in dedecore uitae consenuit

 ucccclxuiii claudius regnauit annos ii

 iste gothos illiricum macedoniamque uastantes exsuperat

 paulus samosatenus heresiarces agnoscitur

 ucccclxxiii aurelianus regnauit annos u

a iste romanum imperium bellando paene ad fines priores
perduxit

 hic persecutionem aduersus xristianos efficiens fulmine
corripitur et nec mora occiditur

 ucccclxxiiii tacitus regnauit annum i

 huius uitae breuitas nihil dignum praenotat

 ucccclxxx probus regnauit annos ui

a iste militia strenuus et ciuilitate praeclarus gallias a
barbaris occupatas bellando restituit

 cuius tempore manicheorum heresis oritur

 ucccclxxxii carus cum filio carino et numeriano
regnauit annos ii

 carus postquam de persis triumphauit uictorque circa
tigridem castra ponens ictu fulminis concidit

 udii diocletianus et maximianus regnauerunt annos
xx

 diocletianus diuinis libris adustis xristianos toto orbe
persequitur

 iste primus gemmas uestibus calciamentisque inseri iussit
dum sola purpura retro principes uterentur

a hii autem imperatore suaria bella gesserunt persis uictis
recepta mesopotamia

b qui postea pariter fastigio imperii relicto priuati
uixerunt

 udiiii galerius regnauit annos xxx

 huius breuitas imperii nihil dignum historiae contulit

 udxxxiiii constantinus regnauit annos xxx

a hic persis bellum parauit ad cuius aduentum adeo
trepidauerunt ut supplices occurrerent promittentes imperata
perficere

 iste primus imperatorum xristianus effectus licentiam dedit
xristianis libere congregari et in honore xristi basilicas
construi

 huius temporibus heresis arriana exoritur nicenumque
concilio a constantino ad condemnationem arrii congregatur

 tunc et donatistarum scisma oboritur

 per idem tempus crux domini ab helena constantini matre
hierusolimis reperitur

 constantinus autem in extremo uitae suae ab eusebio
nicomediense episcopo baptizatus in arrianum dogma prolabitur
heu pro dolor bono usus principio et fine malo

 udluiii constantinus et constans regnauerunt annos
xxiiii

a constans crudelitate morum terribilis a persis multa
perpessus est

 deinde arrianus efficitur catholicos toto orbe persequitur

 cuius etiam fauore arrius fretus dum in constantinopolim ad
ecclesiam pergeret aduersus nostros de fide dimicaturus
diuertens per forum constantini ad necessariam causam uiscera
eius repente simul cum uita effusa sunt

 per idem tempus athanasius et hilarius doctrina et
confessione fidei celebrantur

 heresis antropomorfitarum in syria et macedoniana in
constantinopoli nascitur

 donatus artis grammaticae scriptor romae inlustris habetur

 antonius monachus moritur

 ossa andreae et lucae apostolorum constantinopoli
transferuntur

 udlx iulianus regnauit annos ii

 hic ex clerico imperator et paganus effectus xristianis
martyria intulit

a et liberales litteras xristianos docere uel discere uetuit

 qui etiam dum in odio xristi templum in hierusolimis iudaeis
reparare permisisset atque ex omnibus prouinciis iudaeis
collectis noua templi fundamenti iacerent subito nocte oborto
terrae motu saxa ab imo fundamentorum longe lateque excussa sunt
igneus quoque globus ab interiore aede templi egressus plurimos
eorum suo prostauit incendio quo terrore reliqui pauefacti
xristum confitebantur inuiti et ne hoc casu crederent factum
sequenti nocte in uestimentis cunctorum crucis apparuit signum

a iulianus autem contra persas procedens facta congressione
iaculo suscepto interiit

 udlxi iouianus regnauit annum i

 hic dum se ab exercitu imperatorem fieri conspiceret seque
xristianum adfirmans paganis praeesse non posse adsereret et
nos inquit omnis exercitus qui per iulianum nomen xristi
abiecimus tecum xristiani esse uolumus quibus ille auditis
imperii sceptra suscepit

a firmataque pace cum persis rediit qui lege protinus data
xristianis priuilegia reddidit ac templa idolorum claudi
praecepit

 udlxxu ualentinianus et ualens frater eius
regnauerunt annos xiiii

 

a gothi suadente ualente heretici efficiuntur

 

 fotinus quoque et eunomius atque apollinaris heresiarces eo
tempore agnoscuntur

 udlxxxi gratianus cum fratre ualentiniano regnauit
annos ui

 ambrosius mediolanensis episcopus in catholicorum dogmate
claruit

 priscillianus sui nominis heresim in spania condidit

 martinus episcopus turonorum galliae ciuitatis multis
miraculorum signis effulsit

 udxc ualentinianus cum theodosio regnauit annos
uiiii

 synodus a theodosio constantinopoli cl sanctorum patrum
collegitur in quo omnes hereses condemnatur

 hieronymus presbyter in bethleem toto mundo clarus habetur

 priscillianus accusante itacio a maximo tyranno in gallia
gladio caeditur

 per idem tempus caput iohannis baptistae constantinopoli est
perductum et in septimo miliario ciuitatis humatum

 gentium quoque templa per totum orbem iubente theodosio
eodem tempore subuertuntur nam adhuc intemerata manebant

 udxciii theodosius cum arcadio et honorio regnauit
annos iii

 per idem tempus iohannes anachorita uirtutum miraculis
habetur insignis

 qui etiam theodosio consulenti de eugenio tyranno uictoriam
illi praedixit

 udcui arcadius cum fratre honorio regnauit annos
xiii

 huius temporibus augustinus episcopus doctrinae scientia
insignis habetur

 iohannes quoque in constantinopolitanus et teophilus
alexandrinus inlustres episcopi praedicantur

 donatus epiri episcopus uirtutibus insignis est habitus qui
draconem ingentem expuens in ore eius necauit quem octo iuga
boum ad locum incendii uix trahere potuerunt ne aere putredo
eius corrumperet

 per idem tempus corpora sanctorum abbacuc et micheae
prophetarum diuina reuelatione produntur

 gothi quoque italiam uuandali atque alani gallias
adgrediuntur

 

 

 udcxxi honorius cum theodosio fratris filio
regnauit annos xu

 his imperantibus gothi romam capiunt

 

a uuandali quoque alani et sueui spanias occupant

 hac tempestate pelagius aduersus xristi gratiam erroris sui
dogmata praedicat ad cuius damnationem concilium apud cartaginem
ccxiiii episcoporum congregantur

 hoc tempore cyrillus alexandriae episcopus insignis est
habitus

 udcxluiii theodosius minor arcadii filius regnauit
annos xxuii

 uuandali ab spaniis ad africam transuerunt ibique catholicam
fidem arriana impietate subuertit

 per idem tempus nestorius constantinopolitanus episcopus
suae perfidiae molitur errorem aduersus quem ephesena synodus
congregata eius impia dogma condemnat

 hoc etiam tempore diabolus in specie moysi iudaeis in creta
apparens dum eos per mare pede sicco ad terram repromissionis
promittit perducere plurimis necatis reliqui qui saluati sunt
confestim ad xristi gratiam conuertuntur

 udcliiii marcianus regnauit annos uii

 cuius initio calcedonense concilium geritur ubi eutices cum
dioscoro alexandrino episcopo condemnantur

 huius etiam sexto imperii anno theudericus rex gothorum cum
ingenti exercitu spaniam ingreditur

 udclxx leo maior cum leone minore regnauit annos
xuii

 aegyptus et alexandria synodum calcedonensem detractans
inmundo spiritu adrepta canine rabie latrat

 tunc primum apparuit heresis acefalorum calcedonense
concilium inpugnantium qui idcirco acefali id est sine
capite nominantur quia quis primus eam heresem introduxerit
non inuenitur cuius heresis peste plurimi actenus orientalium
languent

 usclxxxuii zenon regnauit annos xuii

a ab isto acefalorum heresis defenditur et decreta
calcedonensis synodi abdicantur

 iste zenon leonem augustum filium suum interficere cupiens
pro eo mater eius alium figura similem obtulit ipsumque leonem
occulte clericum fecit quique in clericatu usque ad iustiniani
tempore uixit

 per idem tempus corpus barnabae apostoli et euangelium
mathei eius stilo scriptum ipso reuelante repertum est

 udccxiiii anastasius regnauit annos xxuii

a iste acefalorum erroremuindicans episcopos calcedonensis
synodi defensores exilio damnat

b euangelia quoque tamquam ab idiotis euangelistis conposita
reprehendit atque emendat

 eo tempore trasamundus in africa contra catholicos saeuit

 fulgentius episcopus fide et scientia claruit

 per idem tempus apud cartaginem olimpius quidam arrianus in
balneis sanctam trinitatem blasphemans tribus igneis iaculis
angelo emittente uisibiliter est conbustus

 barbas quoque quidam arrianus episcopus dum contra regulam
fidei quendam baptizans dixisset baptizat te barbas in nomine
patris per filium in spiritu sancto  statim aqua fontis illius
nusquam conparuit quod aspiciens qui baptizandus erat confestim
ad ecclesiam catholicam abiit et iuxta morem euangelicae fidei
baptismum xristi suscepit

 udccxxii iustinus maior regnauit annos uiii

a iste synodi calcedonensis amator acefalorum heresem
abdicat

 huius tempore post trasamundum childericus ex ualentiniani
imperatoris captiua filia genitus in uuandalis regnum suscepit

 qui sacramento a trasamundo obstrictus ne catholicis in
regno suo consuleret antequam regnum susciperet episcopos ab
exilio reuerti iussit eisque ecclesias reformari praecepit

 udcclxi iustinianus regnauit annos xl

a iste acefalorum heresem suscipiens omnes in regno suo
episcopos tria calcedonensis concilii capitula damnare conpellit

b in alexandria theodosiana et gaiana heresis oritur

 

 in africa uuandali per belisarium extinguntur

a in spaniam per atanagildum romanus miles ingreditur

b in italia quoque totila ostrogothorum rex a narse romano
patricio superatur

 per idem tempus corpus sancti antonii monachi diuina
reuelatione repertum alexandria perducitur et in ecclesia sancti
iohannis baptistae humatur

 udcclxxui iustinus minor regnauit annos xi

a hic ea quae aduersus calcedonensem synodum fuerant edita
destruit et symbolum cl patrum tempore sacrificii concinendum a
populo praecepit

b armeni tunc primum fidem xristi suscipiunt

c gypedes langobardi extingunt

d per idem tempus martinus domiensis episcopus gallaecia in
doctrina fidei praedicatur

 

 

 udcclxxuiiii tiberius regnauit annos uii

a langobardi pulsis romanis italiam adeunt

 gothi per ermenegildum leuuigildi regis filium bifariae
diuisi mutua caede uastantur

 udccc mauricius regnauit annos xxi

 sueui a leuuigi rege obtenti gothis subiciuntur

 idem quoque gothi reccaredo religiosissimo principe
prouocante ad fidem catholicam conuertuntur

a hoc tempore leander episcopus in spaniis scientia et fide
insignis habetur

 

 udcccuiii focas regnauit annos uiii

 iste seditione militari imperator effectus mauricium
augustum nobiliumque multos interfecit

 prasini et ueneti per orientem ual aegyptum ciuile bellum
faciunt

 proelia quoque persarum grauissima aduersus romanos
exoriuntur a quibus romanis fortiter debellati quasdam orientis
partes amiserunt

 

a udcccxxuii eraclius dehinc sextum decimum agit
imperii annum cuius initio sclaui graeciam romanis tulerunt
peris syriam et aegyptum plurimasque prouincias

 in spania quoque sisebutus gothorum rex plurimas eiusdem
romanae militiae urbes cepit

 et iudaeos sui regni subditos ad xristi fidem conuertit

b post quem religiosissimus suinthila princeps bellum cum
reliquis romanis urbibus iniit celerique uictoria totius spaniae
monarchiam regni primus obtinuit

 

a fiunt igitur ab exordio mundi usque in praesentem eram
dclxiiii hoc est in anno sexto decimo imperii eracli et quinto
religiosissimi principis suinthilani anni udcccxxuii

 residuum saeculi tempus humanae inuestigationis incertum
est omnem enim de hac re quaestionem dominus ihesus xristus
abstulit dicens non est uestrum scire tempora uel momenta quae
pater posuit in sua potestate et alibi de die autem
inquit et hora nemo scit neque angeli caelorum nisi solus
pater unus quisque ergo de suo cogitet transitu sicut sacra
scriptura ait in omnibus operibus tuis memorare nouissima
tua et in aeternum non peccabis quando enim quisque de
saeculo migrat tunc illi consummatio saeculi est

