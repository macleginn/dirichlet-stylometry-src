incipit eiusdem carmen de arte poetica humano capiti ceruicem pictor equinam iungere si uel hunc librum qui inscribitur de arte poetica ad lucium pisonem qui postea urbis custos fuit eiusque liberos misit nam et ipse piso poeta fuit et studiorum liberalium antistes in quem librum congessit praecepta neoptolemi tou parianou de arte poetica non quidem omnia sed eminentissima primum praeceptum est peri ths akolouqias nam ut pictor si humano capiti equi dederit ceruicem eamque uoluerit decorare pinnis et inferiorem partem membrorum exprimere piscis effigie superiorem uero mulieris exornare specie ualde ridebitur quod contra naturam omnia faciat ita poetice si ornatus causa plus quam exigit materia aliquid institutum ornetur meretur contemni risum teneatis amici percontantis est haec uox et praecipientis utique rideori oportere pictoribus atque poetis quidlibet audiendi semper fuit aequa potestas sequens praeceptum est omnes quidem poetas potestatem habere fingendi ita ut aliquid faciant non ut uelint cum auibus serpentes uel cum agnis tigres iungere  inceptis grauioribus plerumque et magna professis plerumque tertium kaqolikon et magna professis est naturam quorundam poetarum esse pessimam qui incipiant grandia describere deinde in locos communes exeant qui licet boni sint tamen ridentur ac superuacui habentur nisi loco positi sint purpureus late qui splendeat unus et alter adsuitur pannus per hoc locos communes significat aut flumen rhenum non dixit genere masculino rhenus sed neutro hoc rhenum quia est hoc flumen et fortasse cupressum scis simulare hoc prouerbium est in malum pictorem qui nesciebat aliud bene pingere quam cupressum ab hoc naufragus quidam petit statum suum exprimeret ille interrogauit num ex cypresso uellet aliquid adici quod prouerbium graecis in usu est mh ti kai kuparisson qeleis anfora coepit institui currente rota cur urceus exit hoc dicit quare cum aliam materiam institueris scribere aliam efficis quo modo ridendus est figulus qui cum destinauerit amforam fingere urceum efficiat maxima pars uatum pater et iuuenes patre digni decipimur hoc tale paraggelma est erramus inquit et dum conamur ueram uirtutem sequi uicina uirtuti in uitia incidimus nam breuiter scribentem sequitur obscuritas leuia componentem nerui inhibent diserta profitentem kakozhla       uitiant spreta rerum inspectione qui uariare cupit rem prodigialiter unam aliud hoc  praeceptum est non esse fabulis indulgendum nec extenuandam usque in uitia materiam  aemilium circa ludum fauer imus aemilii laepidi ludus gladiatorius fuit quod nunc polycleti balineum est hic demonstrat aerarium fuisse fabrum imum hoc est in angulo ludi tabernam habentem hoc autem praecepto sumite materiam uestris qui scribitis aequam praecipit nunc eis qui sunt poetae ut eam materiam eligant in qua possint placere cui lecta potenter erit res id est qui legerit id quod praestare possit potenter figurauit wsei dunatws ordinis haec uirtus erit et uenus aut ego fallor loquitur nunc peri ths eutacias quo ordine seruanda a poetis uenerem autem decorem carminis significat dixeris egregie notum si callida uerbum exponit nunc de uerbis ueteribus ac nouis quomodo poetica sint nam licet aliqua uulgaria sint ait tamen illa cum aliqua compositione splendescere uerbi gratia curculio sordida uox est ornatu accedente uulgaritas eius absconditur hoc modo populatque ingentem farris aceruum curculio apud homerum est qui fabam libenter uescitur si forte necesse est indiciis monstrare recentibus quod si item inquit ad rem aliquam explicandam uerba antiqua non suffecerint permittitur poetae noua fingere indicia uerba appellauit  philosophi enim dicunt indicandarum rerum causa inuentas esse uoces fingere c fing non seruauerunt eius qui inter omnes hi cethegi unum morem seruauerunt cinctutis non exaudita kai ta echs omnes hi cethegi morem seruauerunt eius qui romuli interanea discerptam domum rettulerat numquam enim tunica usi sunt ideo cinctutis his dixit quoniam cinctum est genus tunicae infra pectus aptatae eis ergo non exaudita uerba tamquam insolita et inpermissa nunc dixit est autem uerbi gratia intestinum pusillum et deinde uerbi gratia sic alapam dicimus cum uno digito imam ferimus auriculam et noua fictaquae nuper habebunt uerba fidem si graeco fonte cadent parce detorta magis inquit auctoritatem mereri possunt noua uerba si a graeco fuerint in latinum deriuata ut transtulimus triclinium antea cenaculum illud uocabamus quia ibi cenabatur et ab oinwi uinum et a coelice calicem et a colocynthe cucurbitam ego cur adquirere pauca si possum inuideor cum plauto caecilioque permissum sit si uoluerant uerba fingere cur mihi minus liceat latinum ampliare sermonem et nouis uti uerbis inuideor posuit pro inuidetur mihi debemur morti nos nostraque conprobat nunc uniuersa morti esse destinata etiam uerba interire cum opera hominum sterilisque diu palus diuus caesar duas instituerat res  facere portum ostiensem munire et pomptinam paludem quae in campania ad quadragensimum miliarium emitteret in mare hanc ergo significat in hoc recidisse ut iam aretur seu cursum mutauit iniquum frugibus amnis doctus iter melius tiberim intellegamus hunc enim agrippa deriuauit qua nunc uadit antea per uelabrum fluebat cadentque quae nunc sunt in honore uocabula si uolet usus hoc est ratio loquendi usus nihil enim aliud est quam regula sermonis latini res gestae regumque ducumque incipit nunc loqui de omnibus metris de epico elegiaco ac iambico uersibus inpariter iunctis elegiacos uersus dicit inpariter iunctis inparibus nam exametro enim priore sequenti pentametro scribuntur clamores archilochum proprio rabies armauit iambo primus archilochus iambos scripsit in lycambam socerum suum hunc socci cepere pedem grandesque coturni quo modo comoediae et tragoediae ornantur qui pes iambicus appellatur nam hoc distat iambicus a iambo paribus id est metro quod iambus ex iambicis paribus constat et maledictis armatur iambicus autem metro magis quam ratione similis est iambo alternis aptum sermonibus nihil enim poeta in tragoedia dicit sed plures personae itaque heroicum solet res referre quid actum sit tragoedia agit et popularis uincentem strepitus ipsum altius in scaena sonantem quam populi clamor est musa dedit fidibus diuos puerosque deorum nunc de lyrico carmine loquitur quo metro scribuntur aut heroum laudes aut olimpionicarum pueros autem deorum heroas dicit  et iuuenum curas hoc est amores quos lyrici celebrant libera uina referre qualia sunt anacreontis carmina descripta descriptas seruauere uices hoc est ordinem positum per species si ignoro quare poeta dicor cur nescire pudens praue quam discere malo huius uersus sensus talis est cur malo nescire praue erubescens ne uidear ignorasse quam ab alio discere indignatur item priuatis hoc est humilibus uerbis non uult tragoediam inpleri et tragicus plerumque dolet sermone pedestri exigit saepe et tragoedia ut pedestribus scribatur uerbis ut cum peleus uel telefus regio habitu mutato loquantur neque enim debet in habitu mendici auxilium petens regaliter loqui proicit ampullas hoc a callimacho sustulit qui dixit  si curat cor spectantis tetigisse quaerellas hoc est si id agit ut adtentem spectantem flere cogat dulcia sunto nunc quasi legem ponit et praecipit sunto enim et agunto sint et agant significat sed leges antiquae his fere plenae sunt quasi significantibus uerbis si uis me flere dolendum est primum ipsi tibi hoc demosthenicum est nam cum ad illum is qui uapulauerat accessisset peteretque summisse ut causam suam ageret eo quod caesus esset negauit se facturum quia ille  non uapulasset illo adfirmante cum lacrimis factum esse aeque superuacuas dixit eius quaerellas tunc tertio cum indignari uideret et tuto adfirmante cum lacrimis adfectu dixit nunc se illi credere capiebat enim dicendi impetum ex irascente tunc tua me infortunia laedent id est tunc tuae me calamitates mouebunt quod graeci atuxhmata uocant romani tollent equites peditesque cachinnum ridebit equester ordo et plebs cachinnum autem uerbum secundum onomatopoieian fictum a sono risus intererit multum diuusne loquatur an heros hoc est unicuique personae actus aptandus est tamquam apud menandrum inducitur seruus inducitur tamquam liber loquens et hoc ille indiligenter et inconsulto ut omnia domino simpliciter fateatur itaque quodammodo illum excusat aut famam sequere aut sibi conuenientia finge hoc aliud praeceptum est nam poeta scripturus aut secundum consensum debet aliquid describere aut si historiam tamquam tritam non uult attingere debet conuenienter nouam inducere scriptor honoratum si forte reponis achillen apud antiquos comoediarum tragoediarumque scriptores cum primum in scaenam prodirent fauorabiliter excipiebantur etiam si male agerent ut illorum ad scribendum iterum allicerentur animi et praetore cogente totam necesse erat peragi fabulam sin uero iterum male egissent incipiebant derideri  ideo dixit reponis quasi iterum proferens perfidus ixion moris erat apud antiquos ut ducturi uxores nuptialia munera et dotem ultro soceris darent ixion ergo cum filiam eponei accepisset in iniquum coniugium et dotem inuitus daret scrobem fecit ingentem quam igne repleuit et in summo leuiter cinere contexit in hanc               eponea quem simulans ad cenam inuitauerat mersit ac sic passus est uiuum exuri ob hoc perfidus ixion difficile est proprie communia dicere tuque nunc in aliud catholicum transit quasi interrogans at enim inquiunt difficile est communis res propriis explicare uerbis si non circa uilem patulumque moraberis orbem in eos dixit qui a fine iliados homeri scripserunt et kuklikoi appellantur ideo et patulum orbem dixit nec uerbo uerbum curabis reddere hoc est si non quaesieris ut ad uerbum commutes nec exprimere carmen sed magis sensus alioquin siquid transtuleris et pusillum erit et ineptum parturient montes nascetur ridiculus mus graecum hoc prouerbium est wdinen oros ton d eteken mun kai tiktetai mus nec reditum diomedis ab interitu meleagri antimachus fuit cyclicus poeta hic adgressus est materiam quam sic extendit ut uiginti quattuor uolumina implerit antequam septem duces usque ad thebas perduceret si plosoris eges aulaea manentis id est si uis te adsectanter audiri donec aulaeum leuetur et donec is qui  agit dicat uos ualete et plaudite quae consummatio et comoediae et tragoediae est haec intuenda sunt quae omnia subicit aut agitur res in scaenis aut acta refertur in tale transit kaqolikon duo sunt genera nuntiorum alter est qui extra scaenam acta nuntiat puta si filios medea occidit nuntiantur statim iasoni neque enim decet hoc in ipsa scaena fieri alioquin incipit actus uerus fieri non fabula alter est qui in scaena commissa perfert extra scaenam si puta adulterium clytemestra conmiserit ecaggelos ut hic quidem appellatur neu sit quinto productior actu fabula neue incipiat tragoedia plus quam quinque partibus impleri quae posci uolet et spectanda reponi sicut illud dixit si forte reponis achillen hoc est quae placere uult et iterum proferri nec deus intersit nisi dignus uindice nodus inciderit tunc demum inquit inferri debet deus cum digna res interuentu eius exprimitur alioquin male poneetur ut in eos siquis seruum suum uoluerit occidere sed magis cum aut filius patrem aut pater filium occidit nec quarta loqui persona laboret tres enim personae tragoediam itemque comoediam peragunt si tamen quarta interponitur non loqui debet sed adnuere statimque dimitti actoris partes chorus officiumque uirile defendat id est ne uiris agentibus feminarum inducatur chorus neue feminis uirilis sed agentes sexus suhas partes custodiant tibia non ut nunc orichalco uincta tubaeque aemula colligit priore tempore certiore lege scriptas esse fabulas quam hoc saeculo nam et tibia qua intercinitur  non erat ante tam praetiosa aut tam magna quam nunc est quae orichalco ornatur quod aes simillimum bratteae aureae est simplexque foramine pauco terna enim tantum modo foramina habuit antiqua tibia sic priscae motumque et luxuriam addidit arti motum nunc gestum dicit sic etiam fidibus uoces creuere seueris ante enim lyra septem chordas habebat excogitata postea cithara est et tulit eloquium insolitum facundia praeceps id est ausus est dicere quae praecipit eloquentiam utiliumque sagax rerum et diuina futuri sortilegis non discrepuit sententia delphis ante inquit sapientes loquebantur et illorum praeceptum pro responso erat ut qewi epou qewi nous et multa quae in templo delfici apollinis scripta sunt septem sapientium praecepta sententiam dixit ut apud graecos gnwmh carmine qui tragico uilem certauit ob hircum circa hunc enim tragoediarum scriptores apud antiquos contendebant et tragoedia inde appellata est mox etiam agrestis satyros nudauit hoc est satyrica coeperunt scribere ut pomponius atalanten uel sisyfon uel ariadnen non ego inornata et dominantia nomina solum inornata propria significauit dominantia nomina sunt quae ueris propriis uocabulis nuncupantur ut libri capsa pagina haec autem non adeo propria sunt ut uirtus me fregit aeneae quod est aeneas  offenduntur enim quibus est aequus et pater et res id est equites romani quibus honestus census est proteruitatem uerborum detestantur syllaba longa breui subiecta uocatur iambus his enim pes syllabis constat unde etiam trimetris accedere iussit nomen iambeis omnes uersus tragici iambei trimetri appellantur quaeri autem solent cur trimetri appellentur cum senos accipiant pedes quoniam scilicet tanta breuitas est pedum ut iuncturae binos complectantur pedes non ita pridem tardior aut paulo grauiorque ueniret ad aures u u a apud omnes enim antiquos uelox est et raro spondeum recipit nunc hoc tempore inseritur non ut de sede secunda cederet aut quarta potest sine dubio uel primo loco uel tertio aut quinto interseri spondius sed utique secundo et quarto excluditur his enim locis iambus integer ponitur aut operae celeris nimium curaque carentis eos significat qui tragoedias actitant scimus inurbanum lepido seponere dicto hoc est discernere quid inurbane dictum sit quid lepide laepidum est uenustum et suaue legitimumque sonum digitis callemus et aure id est cum metra digitis ob aures ferimus probantes an consonent ignotum tragicae genus inuenisse camenae thespis primum tragoedias scripsit genere atheniensis ad quas agendas plaustro circa ciuitates egregie graeciae uehebatur  quae canerent agerentque peruncti faecibus ora ex hoc etiam putant quidam tragoediam appellatam quasi trygadiam quia faecem truga graeci appellant post hunc personae paellaeque repertor honestae aeschylus primus tragoediis coturnos et syrma et personam dedit horum enim trium auctor est pallae honestae praetiosae successit uetus his comedia quae appellatur arxaia est autem genus maledicacissimum et multum distans ab hac noua uos o pompilius sanguis quia calypys filius est numae a quo calpurnii pisones traxerunt nomen ingenium misera quia fortunatius arte ait enim democritus poeticen natura magis quam arte constare et eos solos poetas esse ueros qui insaniant in qua persuasione et plato est si tribus anticyris caput insanabile locus est in achaia anticyra ubi elleborum nascitur quo sumpto dementes sanantur hoc etiam sumpto et dolor capitis sanatur qui purgor bilem sub uerni temporis horam omnes enim uerno tempore purgationem sumunt quod uocatur kaqartikon scribendi recte sapere est et principium et fons id est scire quid scribas hoc enim sapere est rem tibi socraticae poterunt ostendere chartae poema constat ex re et oratione res ex philosophia originem trahit id est ut praecepta contineat has dicit socraticas chartas esse deinde comitabuntur uerba uerbaque prouisam rem non inuita sequentur hoc tale  est dicere inquit tunc poteris cum habueris quod dicas et asinius pollio item dixit male hercule eueniat uerbis nisi rem sequuntur interdum speciosa locis morataque recte fabula colligit saepe magis placuisse fabulam quae nudis narraretur uerbis quoniam res spectatorem delectarent quam quae locis communibus explicaretur si uerbi gratia circumlator referat de regulo quomodo captus sit aut punitus uerba sordida si non delectant attamen res auocat auditu digna                                                morataque recte fabula bene instituta unde in consuetudine dicere solemus bene moratum eum qui rectos mores ediderit nullius ueneris nullius uoluptatis nec decoris grais dedit ore rotundo musa loqui praeter laudem nullius auaris in hac sola cupiditate promerebantur laudem tamquam protogenes ille qui ialysum finxit decem annis uel apelles qui totidem pinxit annis anadyomenen non enim ut acciperent festinabant sed ut placerent morabantur et leui seruanda cupresso libri enim qui aut cedro inlinuntur aut arca cupressea inclusi sunt a tineis non uexantur neu pransae lamiae uiuum puerum extrahat aluo haec ad infantes terrendos solet nominari est ergo peccatum poetae quod tantum fingat ut etiam deuoratum lamiae puerum utero educat  centyriae seniorum agitant expertia frugis id est ea quae nugatoriae dicuntur exagitant senes expertia quae experti non sunt exagitant omne tulit punctum qui miscuit utile dulci solus suffragia iudicum tulit qui et utile et dulce scripsit quo et prodesset et delectaret punctum autem ideo quod antiqui suffragia non scribebant sed puncto notabant hic meret aerae liber sosiis hunc bene uendent bibliopolae antea sosii erant notissimi qui commercium librorum faciebant quas aut incuria fudit incuria est neglegentia quae curam non habet sic mihi qui multum cessat fit choerilus ille poeta pessimus fuit choerilus qui alexandrum secutus opera eius descripsit huius omnino septem uersus laudabantur et hinc alexander dixisse fertur multum malle se thersithen iam homeri esse quam choerili achillen uerum operi longo fas est obrepere somnum sed excusationem inquit homerus mereri potest si aliquid in tanto opere non respondet magnitudini carminis sui ut pictura poesis erit non erit dissimilis poetice picturae nam quo modo in hac propius quaedam spectanda sunt quaedam longius ita poetices quaedam postea quaedam statim aspicienda sunt quae lucidae erunt propie cognoscentur quae uero obscura longius remotis  hoc tibi dictum tolle memor id est hoc uerbum in mente habe certis medium et tolerabile rebus recte concedi quarundam rerum esse medietatem consultus iuris aliquis si nescit quantum cascellius iuris consultus tunc optimus at tamen potest esse mediocris nec siquis orator idem potest quod messala scias tamen non esse contemnendum et sardo cum melle papauer corsicum et sardum mel pessimi saporis est maeci iudicis maecius perdiligens carminum fuit aestimator nonumque prematur in annum exemplo cinnae poterit uti ut carmen suum si malum est nouem annis dissimulet siluestres homines sacer interpresque deorum caedibus et uictu foedo deterruit orpheus orpheus primus poeticen inlustrauit et ob hoc dicitur lenisse tigres et leones quia efferatos hominum animos placauerat carmine leges incidere ligno aereis enim tabulis antiqui non sunt usi sed roboreis in has incidebant leges unde adhuc athenis legum tabulae axones uocantur tyrtaeusque fuit hic genere atheniensis poeta omni parte membrorum deformis primus hic tubae modulationes dedit ex hac causa nam cum lacedaemonii bellum aduersum messenios gererent diuque traherent dubium martis euentum responsum acceperunt ab apolline si uellent uincere atheniensi duce uterentur a quibus rogati athenienses  miserunt tyrtaeum clodum et luscum quem deformem criderent usi sunt auxilio quibus ille cantum monstrauit tubarum quarum inaudito territi sono messenii fugerunt adeptique sunt lacones uictoriam dictae per carmina sortes per uersus exametros reddidit responsa phemonoe ad pyrrum epirotam tamquam purphoeri poetae aio te aeacida romanos uincere posse et uitae monstrata uia est praeceptis sapientium quibus instructa uita est occupet extremum scabies hoc ex lusu puerorum sustulit qui ludentes solent dicere quisquis ad me nouissimus uenerit habeat scabiem si uero est punctum qui recte ponere possit hoc est si habeas eum qui cenam praeparet ut qui conducti plorant in funere dicunt alexandriae sitobolis conducuntur qui mortuos fleant et hoc tam ualde faciunt ut ab ignorantibus illorum fuisse credantur qui efferuntur hi ergo uocantur qrhnwidoi reges dicuntur multis urguere culillis reges enim quos uolunt recipere in amicitiam multo mero inebriant temptantes an per potionem quae habeant secreta prodant et torquere mero hoc est protrahere ad confessionem animi sub uulpe latentes simiatores eos et mydronas appellamus qui benigne inrident  quintilio siquid recitares hic erat quintilius uarus cremonensis amicus uergilii eques romanus et male tornatos incudi reddere uersus hoc est denuo uersus scribere quo modo ferramentum male productum redditur in incudem ut ibi formetur quin sine riuali aemulum riualem dixit incomptis adlinet atrum transuerso calamo signum significat ac notat uersum male formatum fiet aristarchus hic homeri carmina adnotauit ille ergo iudex etiam optimi poetae aristarchus fiet aut fanaticus error id est qui lymfatico agitantur agitant pueri incautique sequuntur nam pueri praetereuntibus inludere soliti eos quos insectantur in dementiam conpellunt hic dum sublimis uersus ructatur pro ructat antiqui enim et ructo et ructor dixerunt hic genere patiendi extulit ructatur ut uenatur lauatur siculique poetae narrabo interitum empedocles fuit agrigentinus fysicus qui se in craterem praecipitem dedit aetnae immortalitatem adfectans ardentem frigidus aetnam insiluit dum se credit ex opinione hominum collecturum diuinitatem si nusquam comparuisset  an triste uidental id quod iouis fulmine percussum est bidental appellatur hoc expiari non potest errant autem qui putant ab agna dictum bidental hirudo haec et sanguisuga appellatur pomponi porfyrionis commentum in horatium de arte poetica explicit 