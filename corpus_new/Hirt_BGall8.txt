commentariorum belli gallici liber octauus coactus adsiduis tuis uocibus balbe cum cotidiana mea recusatio non difficultatis excusationem sed inertiae uideretur deprecationem habere difficillimam rem suscepi caesaris nostri commentarios rerum gestarum galliae non conparentibus eis quae superioribus atque insequentibus eius scriptis intercedant contexui nouissimumque imperfectum ab rebus gestis alexandriae confeci usque ad exitum non quidem ciuilis dissensionis cuius finem nullum uidemus sed uitae caesaris quos utinam qui legent scire possint quam inuitus susceperim scribendos quo facilius caream stultitiae atque arrogantiae  crimine qui me mediis interposuerim caesaris scriptis constat enim inter omnes nihil tam operose ab aliis esse perfectum quod non horum elegantia commentariorum superetur qui sunt editi ne scientia tantarum rerum scriptoribus deesset adeoque probantur omnium iudicio ut praerepta non praebita facultas scriptoribus uideatur cuius tamen rei maior nostra quam reliquorum est admiratio ceteri enim quam bene atque emendate nos etiam quam facile atque celeriter eos perfecerit scimus erat autem in caesare cum facultas atque elegantia summa scribendi tum uerissima scientia suorum consiliorum explicandorum mihi ne illud quidem accidit ut alexandrino atque africano bello interessem quae bella quamquam ex parte nobis caesaris sermone sunt nota tamen aliter audimus ea quae rerum nouitate aut admiratione nos capiunt aliter quae pro testimonio sumus dicturi sed ego nimirum dum omnes excusationis causas colligo ne cum caesare conferar hoc ipso crimen arrogantiae subeo quod me iudicio cuiusquam existimem posse cum caesare comparari uale omni gallia deuicta caesar cum a superiore aestate nullum bellandi tempus intermisisset militesque hibernorum quiete reficere a tantis laboribus uellet complures eodem tempore ciuitates renouare belli consilia nuntiabantur coniurationesque facere cuius rei uerisimilis causa adferebatur quod gallis omnibus cognitum esset neque ulla multitudine in unum locum coacta resisti posse romanis nec si diuersa bella complures eodem tempore intulissent ciuitates satis auxilii aut spatii  aut copiarum habiturum exercitum populi romani ad omnia persequenda non esse autem alicui ciuitati sortem incommodi recusandam si tali mora reliquae possent se uindicare in libertatem quae ne opinio gallorum confirmaretur caesar m antonium quaestorem suis praefecit hibernis ipse cum equitum praesidio pridie kalendas ianuarias ab oppido bibracte proficiscitur ad legionem xiii quam non longe a finibus haeduorum conlocauerat in finibus biturigum eique adiungit legionem undecimam quae proxima fuerat binis cohortibus ad impedimenta tuenda relictis reliquum exercitum in copiosissimos agros biturigum inducit qui cum latos fines et complura oppida haberent unius legionis hibernis non potuerant contineri quin bellum pararent coniurationesque facerent repentino aduentu caesaris accidit quod imparatis disiectisque accidere fuit necesse ut sine timore ullo rura colentes prius ab equitatu opprimerentur quam confugere in oppida possent namque etiam illud uulgare incursionis hostium signum quod incendiis aedificiorum intellegi consueuit caesaris erat interdicto sublatum ne aut copia pabuli frumentique si longius progredi uellet deficeretur aut hostes incendiis terrerentur multis hominum milibus captis perterriti bituriges qui primum aduentum potuerant effugere romanorum in finitimas ciuitates aut priuatis hospitiis confisi aut societate consiliorum confugerant frustra nam caesar magnis itineribus omnibus locis occurrit nec dat ulli ciuitati spatium de aliena potius quam de domestica salute cogitandi qua celeritate et fideles amicos retinebat et dubitantes terrore  ad condiciones pacis adducebat tali condicione proposita bituriges cum sibi uiderent clementia caesaris reditum patere in eius amicitiam finitimasque ciuitates sine ulla poena dedisse obsides atque in fidem receptas esse idem fecerunt caesar militibus pro tanto labore ac patientia qui brumalibus diebus itineribus difficillimis frigoribus intolerandis studiosissime permanserant in labore bis centenos sestertios centurionibus tot milia nummum praedae nomine condonata pollicetur legionibusque in hiberna remissis ipse se recipit die xxxx bibracte ibi cum ius diceret bituriges ad eum legatos mittunt auxilium petitum contra carnutes quos intulisse bellum sibi querebantur qua re cognita cum dies non amplius decem et octo in hibernis esset moratus legiones xiiii et ui ex hibernis ab arari educit quas ibi conlocatas explicandae rei frumentariae causa superiore commentario demonstratum est ita cum duabus legionibus ad persequendos carnutes proficiscitur cum fama exercitus ad hostes esset perlata calamitate ceterorum docti carnutes desertis uicis oppidisque quae tolerandae hiemis causa constitutis repente exiguis ad necessitatem aedificiis incolebantnuper enim deuicti  complura oppida dimiserant dispersi profugiunt caesar erumpentes eo maxime tempore acerrimas tempestates cum subire milites nollet in oppido carnutum cenabo castra ponit atque in tecta partim gallorum partim quae coniectis celeriter stramentis tentoriorum integendorum gratia erant inaedificata milites conpegit equites tamen et auxiliarios pedites in omnes partes mittit quascumque petisse dicebantur hostes nec frustra nam plerumque magna praeda potiti nostri reuertuntur oppressi carnutes hiemis difficultate terrore periculi cum tectis expulsi nullo loco diutius consistere auderent nec siluarum praesidio tempestatibus durissimis tegi possent dispersi magna parte amissa suorum dissipantur in finitimas ciuitates caesar tempore anni difficillimo cum satis haberet conuenientes manus dissipare ne quod initium belli nasceretur quantumque in ratione esset exploratum haberet sub tempus aestiuorum nullum summum bellum posse conflari c trebonium cum duabus legionibus quas secum habebat in hibernis cenabi conlocauit ipse cum crebris legationibus remorum certior fieret bellouacos qui belli gloria gallos omnes belgasque praestabant finitimasque his ciuitates duce correo bellouaco et commio atrebate exercitus comparare atque in unum locum cogere ut omni multitudine in fines suessionum qui remis erant attributi facerent impressionem pertinere  autem non tantum ad dignitatem sed etiam ad salutem suam iudicaret nullam calamitatem socios optime de republica meritos accipere legionem ex hibernis euocat rursus undecimam litteras autem ad c fabium mittit ut in fines suessionum legiones duas quas habebat adduceret alteramque ex duabus a t labieno arcessit ita quantum hibernorum opportunitas bellique ratio postulabat perpetuo suo labore inuicem legionibus expeditionum onus iniungebat his copiis coactis ad bellouacos proficiscitur castrisque in eorum finibus positis equitum turmas dimittit in omnes partes ad aliquos excipiendos ex quibus hostium consilia cognosceret equites officio functi renuntiant paucos in aedificiis esse inuentos atque hos non qui agrorum colendorum causa remansissentnamque esse undique diligenter demigratum sed qui speculandi causa essent remissi a quibus caesar cum quaereret quo loco multitudo esset bellouacorum quodue esset consilium eorum inueniebat bellouacos omnes qui arma ferre possent in unum locum conuenisse itemque ambianos aulercos caletos ueliocasses atrebates locum castris excelsum in silua circumdata palude delegisse impedimenta omnia in ulteriores siluas contulisse complures esse principes belli auctores sed multitudinem maxime correo obtemperare quod ei summo esse odio nomen populi romani intellexissent paucis ante diebus ex his castris commium discessisse ad auxilia germanorum adducenda  quorum et uicinitas propinqua et multitudo esset infinita                                   constituisse autem bellouacos omnium principum consensu summa plebis cupiditate si ut diceretur caesar cum tribus legionibus ueniret sese offerre ad dimicandum ne miseriore ac duriore postea condicione cum toto exercitu decertare cogerentur si maiores copias adduceret in eo loco permanere quem delegissent pabulatione autem quae propter anni tempus cum exigua tum disiecta esset et frumentatione et reliquo commeatu ex insidiis prohibere romanos quae caesar consentientibus pluribus cum cognosset atque ea quae proponerentur consilia plena prudentiae longeque a temeritate barbarorum remota esse iudicaret omnibus rebus inseruiendum statuit quo celerius hostes contempta suorum paucitate prodirent in aciem singularis enim uirtutis ueterrimas legiones uii uiii uiiii habebat summae spei delectaeque iuuentutis xi quae octauo iam stipendio tamen in conlatione reliquarum nondum eandem uetustatis ac uirtutis ceperat opinionem itaque consilio aduocato rebus iis quae ad se essent delatae omnibus expositis animos multitudinis confirmat si forte hostes trium legionum numero posset elicere ad dimicandum agminis ordinem ita constituit ut legio uii uiii uiiii ante omnia irent impedimenta deinde omnium impedimentorum agmen quod tamen erat me  diocre ut in expeditionibus esse consueuit cogeret xi ne maioris multitudinis species accidere hostibus posset quam ipsi depoposcissent hac ratione paene quadrato agmine instructo in conspectum hostium celerius opinione eorum exercitum adducit cum repente instructas uelut in acie certo gradu legiones accedere galli uiderent quorum erant ad caesarem plena fiduciae consilia perlata siue certaminis periculo siue subito aduentu siue exspectatione nostri consilii copias instruunt pro castris nec loco superiore decedunt caesar etsi dimicare optauerat tamen admiratus tantam multitudinem hostium ualle intermissa magis in altitudinem depressa quam late patente castra castris hostium confert haec imperat uallo pedum duodecim muniri loriculam pro hac ratione eius altitudinis inaedificari fossam duplicem pedum quinum denum lateribus deprimi derectis turres excitari crebras in altitudinem trium tabulatorum pontibus traiectis constratisque coniungi quorum frontes uiminea loricula munirentur ut ab hostibus duplici fossa duplici propugnatorum ordine defenderentur quorum alter ex pontibus quo tutior altitudine esset hoc audacius longiusque permitteret tela alter qui propior hostem in ipso uallo conloca  tus esset ponte ab incidentibus telis tegeretur portis fores altioresque turres imposuit huius munitionis duplex erat consilium namque et operum magnitudinem et timorem suum sperabat fiduciam barbaris adlaturum et cum pabulatum frumentatumque longius esset proficiscendum paruis copiis castra munitione ipsa uidebat posse defendi interim crebro paucis utrimque procurrentibus inter bina castra palude interiecta contendebatur quam tamen paludem nonnumquam aut nostra auxilia gallorum germanorumque transibant acriusque hostes insequebantur aut uicissim hostes eandem transgressi nostros longius submouebant accidebat autem cotidianis pabulationibusid quod accidere erat necesse cum raris disiectisque ex aedificiis pabulum conquirereturut impeditis locis dispersi pabulatores circumuenirentur quae res etsi mediocre detrimentum iumentorum ac seruorum nostris adferebat tamen stultas cogitationes incitabat barbarorum atque eo magis quod commius quem profectum ad auxilia germanorum arcessenda docui cum equitibus uenerat qui tametsi numero non amplius erant quingenti tamen germanorum aduentu barbari inflabantur caesar cum animaduerteret hostem complures dies castris palude et loci natura munitis se tenere neque oppugnari castra eorum sine dimicatione perniciosa nec locum munitionibus claudi nisi a maiore exercitu posse  litteras ad trebonium mittit ut quam celerrime posset legionem xiii quae cum t sextio legato in biturigibus hiemabat arcesseret atque ita cum tribus legionibus magnis itineribus ad se ueniret ipse equites inuicem remorum ac lingonum reliquarumque ciuitatum quorum magnum numerum euocauerat praesidio pabulationibus mittit qui subitas hostium incursiones sustinerent quod cum cotidie fieret ac iam consuetudine diligentia minuereturquod plerumque accidit diuturnitate bellouaci delecta manu peditum cognitis stationibus cotidianis equitum nostrorum siluestribus locis insidias disponunt eodemque equites postero die mittunt qui primum elicerent nostros insidiae deinde circumuentos adgrederentur cuius mali sors incidit remis quibus ille dies fungendi muneris obuenerat namque hi cum repente hostium equites animaduertissent ac numero superiores paucitatem contempsissent cupidius insecuti a peditibus undique sunt circumdati quo facto perturbati celerius quam consuetudo fert equestris proelii se receperunt amisso uertisco principe ciuitatis praefecto equitum qui cum uix equo propter aetatem posset uti  tamen consuetudine gallorum neque aetatis excusatione in suscipienda praefectura usus erat neque dimicari sine se uoluerat inflantur atque incitantur hostium animi secundo proelio principe et praefecto remorum interfecto nostrique detrimento admonentur diligentius exploratis locis stationes disponere ac moderatius cedentem insequi hostem non intermittunt interim cotidiana proelia in conspectu utrorumque castrorum quae ad uada transitusque fiebant paludis qua contentione germani quos propterea caesar traduxerat rhenum ut equitibus interpositi proeliarentur cum constantius uniuersi paludem transissent paucisque in resistendo interfectis pertinacius reliquam multitudinem essent insecuti perterriti non solum ii qui aut comminus opprimebantur aut eminus uulnerabantur sed etiam qui longius subsidiari consuerant turpiter refugerunt nec prius finem fugae fecerunt saepe amissis superioribus locis quam se aut in castra suorum reciperent aut nonnulli pauore coacti longius profugerent quorum periculo sic omnes copiae sunt perturbatae ut uix iudicari posset utrum secundis paruulis rebus insolentiores an aduersis mediocribus timidiores essent compluribus diebus isdem castris consumptis cum propius accessisse legiones et c trebonium legatum  cognossent duces bellouacorum ueriti similem obsessionem alesiae noctu dimittunt eos quos aut aetate aut uiribus inferiores aut inermes habebant unaque reliqua impedimenta quorum perturbatum et confusum dum explicant agmenmagna enim multitudo carrorum etiam expeditos sequi gallos consueuitoppressi luce copias armatorum pro suis instruunt castris ne prius romani persequi se inciperent quam longius agmen impedimentorum suorum processisset at caesar neque resistentes adgrediundos tanto collis ascensu iudicabat neque non usque eo legiones admouendas ut discedere ex eo loco sine periculo barbari militibus instantibus non possent ita cum palude impedita a castris castra diuidi uideret quae transeundi difficultas celeritatem insequendi tardare posset atque id iugum quod trans paludem paene ad hostium castra pertineret mediocri ualle a castris eorum intercisum animaduerteret pontibus palude constrata legiones traducit celeriterque in summam planitiem iugi peruenit quae decliui fastigio duobus ab lateribus muniebatur ibi legionibus instructis ad ultimum iugum peruenit aciemque eo loco constituit unde tormento missa tela in hostium cuneos conici possent barbari confisi loci natura cum dimicare non recusarent si forte romani subire collem conarentur paulatimque copias distributas dimittere non auderent ne dispersi perturbarentur in acie permanserunt quorum pertinacia cognita caesar xx cohortibus instructis castrisque  eo loco metatis muniri iubet castra absolutis operibus pro uallo legiones instructas conlocat equites frenatis equis in stationibus disponit bellouaci cum romanos                                      ad insequendum paratos uiderent neque pernoctare aut diutius permanere sine periculo eodem loco possent tale consilium sui recipiendi ceperunt fasces ubi consederant namque in acie considere gallos consuesse superioribus commentariis caesaris declaratum estper manus stramentorum ac uirgultorum quorum summa erat in castris copia inter se traditos ante aciem conlocarunt extremoque tempore diei signo pronuntiato uno tempore incenderunt ita continens flamma copias omnes repente a conspectu texit romanorum quod ubi accidit barbari uehementissimo cursu refugerunt caesar etsi discessum hostium animaduertere non poterat incendiis oppositis tamen id consilium cum fugae causa initum suspicaretur legiones promouet turmas mittit ad insequendum ipse ueritus insidias ne forte in eodem loco subsistere hostis atque elicere nostros in locum conaretur iniquum tardius procedit equites cum intrare fumum et flammam densissimam timerent ac si qui cupidius intrauerant uix suorum ipsi priores partes animad  uerterent equorum insidias ueriti liberam facultatem sui recipiendi bellouacis dederunt ita fuga timoris simul calliditatisque plena sine ullo detrimento milia non amplius decem progressi hostes loco munitissimo castra posuerunt inde cum saepe in insidiis equites peditesque disponerent magna detrimenta romanis in pabulationibus inferebant quod cum crebrius accideret ex captiuo quodam comperit caesar correum bellouacorum ducem fortissimorum milia sex peditum delegisse equitesque ex omni numero mille quos in insidiis eo loco conlocaret quem in locum propter copiam frumenti ac pabuli romanos pabulatum missuros suspicaretur quo cognito consilio caesar legiones plures quam solebat educit equitatumque qua consuetudine pabulatoribus mittere praesidio consuerat praemittit huic interponit auxilia leuis armaturae ipse cum legionibus quam potest maxime adpropinquat hostes in insidiis dispositi cum sibi delegissent campum ad rem gerendam non amplius patentem in omnes partes passibus mille siluis undique impeditissimis aut flumine altissimo munitum uelut indagine hunc insidiis circumdederunt explorato hostium consilio nostri ad proeliandum animo atque armis parati cum subse  quentibus legionibus nullam dimicationem recusarent turmatim in eum locum deuenerunt quorum aduentu cum sibi correus oblatam occasionem rei gerendae existimaret primum cum paucis se ostendit atque in proximas turmas impetum fecit nostri constanter incursum sustinent insidiatorum neque plures in unum locum conueniunt quod plerumque equestribus proeliis cum propter aliquem timorem accidit tum multitudine ipsorum detrimentum accipitur cum dispositis turmis inuicem rari proeliarentur neque ab lateribus circumueniri suos paterentur erumpunt ceteri correo proeliante ex siluis fit magna contentione diuersum proelium quod cum diutius pari marte iniretur paulatim ex siluis instructa multitudo procedit peditum quae nostros cogit cedere equites quibus celeriter subueniunt leuis armaturae pedites quos ante legiones missos esse docui turmisque nostrorum interpositi constanter proeliantur pugnatur aliquamdiu pari contentione deinde ut ratio postulabat proelii qui sustinuerant primos impetus insidiarum hoc ipso fiunt superiores quod nullum ab insidiantibus imprudentes acceperant detrimentum accedunt propius interim legiones crebrique eodem tempore et nostris et hostibus nuntii adferuntur imperatorem instructis copiis adesse qua re cognita praesidio cohortium confisi nostri acerrime proeliantur ne si tardius rem gessissent uictoriae gloriam communicasse cum legionibus uiderentur hostes concidunt animis atque itineribus diuersis fugam quaerunt nequiquam nam quibus difficultatibus locorum roma  nos claudere uoluerant his ipsi tenebantur uicti tandem perculsique maiore parte amissa quo fors tulerat consternati profugiunt partim siluis petitis partim flumine qui tamen in fuga a nostris acriter insequentibus conficiuntur cum interim nulla calamitate uictus correus excedere proelio siluasque petere aut inuitantibus nostris ad deditionem potuit adduci quin fortissime proeliando compluresque uulnerando cogeret elatos iracundia uictores in se tela conicere tali modo re gesta recentibus proelii uestigiis ingressus caesar cum uictos tanta calamitate existimaret hostes nuntio accepto locum castrorum relicturos quae non longius ab ea caede abesse plus minus uiii milibus dicebantur tametsi flumine impeditum transitum uidebat tamen exercitu traducto progreditur at bellouaci reliquaeque ciuitates repente ex fuga paucis atque his uulneratis receptis qui siluarum beneficio casum euitauerant omnibus aduersis cognita calamitate interfecto correo amisso equitatu et fortissimis peditibus cum aduentare romanos existimarent concilio repente cantu tubarum conuocato conclamant legati obsidesque ad caesarem mittantur hoc consilio omnibus probato commius atrebas  ad eos confugit germanos a quibus ad id bellum auxilia mutuatus erat ceteri e uestigio mittunt ad caesarem legatos petuntque ut ea poena sit contentus hostium quam si sine dimicatione inferre integris posset pro sua clementia atque humanitate numquam profecto esset inlaturus adflictas opes equestres proelio bellouacorum esse delectorum peditum multa milia interisse uix refugisse nuntios caedis magnum tamen ut in tanta calamitate bellouacos eo proelio commodum esse consecutos quod correus auctor belli concitator multitudinis esset interfectus numquam enim senatum tantum in ciuitate illo uiuo quantum imperitam plebem potuisse haec orantibus legatis commemorat caesar eodem tempore superiore anno bellouacos ceterasque galliae ciuitates suscepisse bellum pertinacissime hos ex omnibus in sententia permansisse neque ad sanitatem reliquorum deditione esse perductos scire atque intellegere se causam peccati facillime mortuis delegari neminem uero tantum pollere ut inuitis principibus resistente senatu omnibus bonis repugnantibus infirma manu plebis bellum concitare et gerere posset sed tamen se contentum fore ea poena quam sibi ipsi contraxissent nocte insequenti legati responsa ad suos referunt obsides conficiunt concurrunt reliquarum ciuitatum legati quae bellouacorum speculabantur euentum obsides dant imperata faciunt excepto commio quem timor prohibebat cuiusquam fidei suam committere salutem nam superiore anno t labienus caesare in gallia citeriore ius dicente cum commium comperisset sollicitare ciuitates et coniurationem contra caesarem facere  infidelitatem eius sine ulla perfidia iudicauit comprimi posse quem quia non arbitrabatur uocatum in castra uenturum ne temptando cautiorem faceret c uolusenum quadratum misit qui eum per simulationem conloquii curaret interficiendum ad eam rem delectos idoneos ei tradidit centuriones cum in conloquium uentum esset et ut conuenerat manum commii uolusenus adripuisset centurio uel insueta re permotus uel celeriter a familiaribus prohibitus commii conficere hominem non potuit grauiter tamen primo ictu gladio caput percussit cum utrimque gladii destricti essent non tam pugnandi quam diffugiendi fuit utrorumque consilium nostrorum quod mortifero uulnere commium credebant adfectum gallorum quod insidiis cognitis plura quam uidebant extimescebant quo facto statuisse commius dicebatur numquam in conspectum cuiusquam romani uenire bellicosissimis gentibus deuictis caesar cum uideret nullam iam esse ciuitatem quae bellum pararet quo sibi resisteret sed nonnullos ex oppidis demigrare ex agris diffugere ad praesens imperium euitandum plures in partes exercitum dimittere constituit m antonium quaestorem cum legione duodecima sibi coniungit c fabium legatum cum cohortibus xxu mittit in diuersissi  mam partem galliae quod ibi quasdam ciuitates in armis esse audiebat neque c caninium rebilum legatum qui                                           in illis regionibus erat satis firmas duas legiones habere existimabat t labienum ad se euocat legionem autem xu quae cum eo fuerat in hibernis in galliam togatam mittit ad colonias ciuium romanorum tuendas ne quod simile incommodum accideret decursione barbarorum ac superiore aestate tergestinis acciderat qui repentino latrocinio atque impetu illyriorum erant oppressi ipse ad uastandos depopulandosque fines ambiorigis proficiscitur quem perterritum ac fugientem cum redigi posse in suam potestatem desperasset proximum suae dignitatis esse ducebat adeo fines eius uastare incolis aedificiis pecore ut odio suorum ambiorix si quos fortuna reliquos fecisset nullum reditum propter tantas calamitates haberet in ciuitatem cum in omnes partes finium ambiorigis aut legiones aut auxilia dimisisset atque omnia caedibus incendiis rapinis uastasset magno numero hominum interfecto aut capto labienum cum duabus legionibus in treueros mittit quorum ciuitas propter germaniae uicinitatem cotidianis exercitata bellis cultu et feritate non multum a germanis differebat neque imperata umquam nisi exercitu coacta faciebat  interim c caninius legatus cum magnam multitudinem conuenisse hostium in fines pictonum litteris nuntiisque durati cognosceret qui perpetuo in amicitia romanorum permanserat cum pars quaedam ciuitatis eius defecisset ad oppidum lemonum contendit quo cum aduentaret atque ex captiuis certius cognosceret multis hominum milibus a dumnaco duce andium duratium clausum lemoni oppugnari neque infirmas legiones hostibus committere auderet castra posuit loco munito dumnacus cum adpropinquare caninium cognosset copiis omnibus ad legiones conuersis castra romanorum oppugnare instituit cum complures dies in oppugnatione consumpsisset et magno suorum detrimento nullam partem munitionum conuellere potuisset rursus ad obsidendum lemonum redit eodem tempore c fabius legatus complures ciuitates in fidem recipit obsidibus firmat litterisque canini fit certior quae in pictonibus gerantur quibus rebus cognitis proficiscitur ad auxilium duratio ferendum at dumnacus aduentu fabii cognito desperata salute si  eodem tempore coactus esset et externum sustinere hostem et respicere ac timere oppidanos repente ex eo loco cum copiis recedit nec se satis tutum fore arbitratur nisi flumen ligerim quod erat ponte propter magnitudinem transeundum copias traduxisset fabius etsi nondum in conspectum hostium uenerat neque se caninio coniunxerat tamen doctus ab iis qui locorum nouerant naturam potissimum credidit hostes perterritos eum locum quem petebant petituros itaque cum copiis ad eundem pontem contendit equitatumque tantum praecedere ante agmen imperat legionum quantum cum processisset sine defatigatione equorum in eadem se reciperet castra consequuntur equites nostri ut erat praeceptum inuaduntque dumnaci agmen et fugientes perterritosque sub sarcinis in itinere adgressi magna praeda multis interfectis potiuntur ita re bene gesta se recipiunt in castra insequenti nocte fabius equites praemittit sic paratos ut confligerent atque agmen morarentur dum consequeretur ipse cuius praeceptis ut res gereretur  q atius uarus praefectus equitum singularis et animi et prudentiae uir suos hortatur agmenque hostium consecutus turmas partim idoneis locis disponit partim equitum proelium committit confligit audacius equitatus hostium succedentibus sibi peditibus qui toto agmine subsistentes equitibus suis contra nostros ferunt auxilium fit proelium acri certamine namque nostri contemptis pridie superatis hostibus cum subsequi legiones meminissent et pudore cedendi et cupiditate per se conficiendi proelii fortissime contra pedites proeliantur hostesque nihil amplius copiarum accessurum credentes ut pridie cognouerant delendi equitatus nostri nacti occasionem uidebantur cum aliquamdiu summa contentione dimicaretur dumnacus instruit aciem quae suis esset equitibus inuicem praesidio cum repente confertae legiones in conspectum hostium ueniunt quibus uisis perculsae barbarorum turmae ac perterrita acies hostium perturbato impedimentorum agmine magno clamore discursuque passim fugae se mandant at nostri equites qui paulo ante cum resistentibus fortissime conflixerant laetitia uictoriae elati magno undique clamore sublato cedentibus circumfusi quantum equorum uires ad persequendum dextraeque ad caedendum ualent tantum eo proelio interficiunt itaque amplius milibus xii aut armatorum aut eorum qui timore arma proiecerant interfectis omnis multitudo capitur impedimentorum  qua ex fuga cum constaret drappetem senonem qui ut primum defecerat gallia collectis undique perditis hominibus seruis ad libertatem uocatis exulibus omnium ciuitatum adscitis receptis latronibus impedimenta et commeatus romanorum interceperat non amplius hominum duobus milibus ex fuga collectis prouinciam petere unaque consilium cum eo lucterium cadurcum cepisse quem superiore commentario prima defectione galliae facere in prouinciam uoluisse impetum cognitum est caninius legatus cum duabus legionibus ad eos persequendos contendit ne detrimento aut timore prouinciae magna infamia perditorum hominum latrociniis caperetur c fabius cum reliquo exercitu in carnutes ceterasque proficiscitur ciuitates quarum eo proelio quod cum dumnaco fecerat copias esse accisas sciebat non enim dubitabat quin recenti calamitate submissiores essent futurae dato uero spatio ac tempore eodem instigante dumnaco possent concitari qua in re summa felicitas celeritasque in recipiendis ciuitatibus fabium consequitur nam carnutes qui saepe uexati numquam pacis fecerant mentionem datis obsidibus ueniunt in deditionem ceteraeque ciuitates positae in ultimis galliae finibus oceanoque coniunctae quae aremoricae appellantur auctoritate adductae carnutum aduentu fabii legionumque imperata sine mora faciunt dumnacus suis finibus expulsus errans latitansque solus extremas galliae regiones petere est coactus  at drappes unaque lucterius cum legiones caniniumque adesse cognoscerent nec se sine certa pernicie persequente exercitu putarent prouinciae fines intrare posse nec iam libere uagandi latrociniorumque faciendorum facultatem haberent in finibus consistunt cadurcorum ibi cum lucterius apud suos ciues quondam integris rebus multum potuisset semperque auctor nouorum consiliorum magnam apud barbaros haberet auctoritatem oppidum uxellodunum quod in clientela fuerat eius egregie natura loci munitum occupat suis et drappetis copiis oppidanosque sibi coniungit quo cum confestim c caninius uenisset animaduerteretque omnes oppidi partes praeruptissimis saxis esse munitas quo defendente nullo tamen armatis ascendere esset difficile magna autem impedimenta oppidanorum uideret quae si clandestina fuga subtrahere conarentur effugere non modo equitatum sed ne legiones quidem possent tripertito cohortibus diuisis trina excelsissimo loco castra fecit a quibus paulatim quantum copiae patiebantur uallum in oppidi circuitum ducere instituit quod cum animaduerterent oppidani miserrimaque alesiae memoria solliciti similem casum obsessionis uererentur maximeque ex omnibus lucterius qui fortunae  illius periculum fecerat moneret frumenti rationem esse habendam constituunt omnium consensu parte ibi relicta copiarum ipsi cum expeditis ad importandum frumentum proficisci eo consilio probato proxima nocte duobus milibus armatorum relictis reliquos ex oppido drappes et lucterius educunt hi paucos dies morati ex finibus cadurcorum qui partim re frumentaria subleuare eos cupiebant partim prohibere quominus sumerent non poterant magnum numerum frumenti comparant nonnumquam autem expeditionibus nocturnis castella nostrorum adoriuntur quam ob causam caninius toto oppido munitiones circumdare moratur ne aut opus effectum tueri non possit aut plurimis in locis infirma disponat           praesidia magna copia frumenti comparata considunt drappes et lucterius non longius ab oppido decem milibus unde paulatim frumentum in oppidum supportarent ipsi inter se prouincias partiuntur drappes castris praesidio cum parte copiarum resistit lucterius agmen iumentorum ad oppidum ducit dispositis ibi praesidiis hora noctis circiter decima siluestribus angustisque itineribus frumentum importare in oppidum instituit quorum strepitum uigiles castrorum cum sensissent exploratoresque missi quae gererentur renuntiassent caninius celeriter cum cohortibus armatis ex proximis castellis in frumentarios sub ipsam lucem impetum facit hi repentino malo perterriti diffugiunt ad sua praesidia quae nostri ut uiderunt acrius contra armatos incitati neminem ex eo nu  mero uiuum capi patiuntur profugit inde cum paucis lucterius nec se recipit in castra re bene gesta caninius ex captiuis comperit partem copiarum cum drappete esse in castris a milibus non amplius xii qua re ex compluribus cognita cum intellegeret fugato duce altero perterreri reliquos facile et opprimi posse magnae felicitatis esse arbitrabatur neminem ex caede refugisse in castra qui de accepta calamitate nuntium drappeti perferret sed in experiundo cum periculum nullum uideret equitatum omnem germanosque pedites summae uelocitatis homines ad castra hostium praemittit ipse legionem unam in trina castra distribuit alteram secum expeditam ducit cum propius hostes accessisset ab exploratoribus quos praemiserat cognoscit castra eorumut barbarorum fere consuetudo estrelictis locis superioribus ad ripas esse fluminis demissa at germanos equitesque imprudentibus omnibus de improuiso aduolasse proeliumque commisisse qua re cognita legionem armatam instructamque adducit ita repente omnibus ex partibus signo dato loca superiora capiuntur quod ubi accidit germani equitesque signis legionis uisis uehementissime proeliantur confestim cohortes undique impetum faciunt omnibusque aut interfectis aut captis magna praeda potiuntur capitur ipse eo proelio drappes caninius re felicissime gesta sine ullo paene mi  litis uulnere ad obsidendos oppidanos reuertitur externoque hoste deleto cuius timore antea diuidere praesidia et munitione oppidanos circumdare prohibitus erat opera undique imperat administrari uenit eodem cum suis copiis postero die c fabius partemque oppidi sumit ad obsidendum caesar interim m antonium quaestorem cum cohortibus xu in bellouacis relinquit ne qua rursus nouorum consiliorum capiendorum belgis facultas daretur ipse reliquas ciuitates adit obsides plures imperat timentes omnium animos consolatione sanat cum in carnutes uenisset quorum in ciuitate superiore commentario caesar exposuit initium belli esse ortum quod praecipue eos propter conscientiam facti timere animaduertebat quo celerius ciuitatem timore liberaret principem sceleris illius et concitatorem belli cotuatum ad supplicium deposcit qui etsi ne ciuibus quidem suis se committebat tamen celeriter omnium cura quaesitus in castra perducitur cogitur in eius supplicium contra naturam suam caesar maximo militum concursu qui ei omnia pericula  et detrimenta belli accepta referebant adeo ut uerberibus exanimatum corpus securi feriretur ibi crebris litteris caninii fit certior quae de drappete et lucterio gesta essent quoque in consilio permanerent oppidani quorum etsi paucitatem contemnebat tamen pertinaciam magna poena esse adficiendam iudicabat ne uniuersa gallia non uires sibi defuisse ad resistendum romanis sed constantiam putaret neue hoc exemplo ceterae ciuitates locorum opportunitate fretae se uindicarent in libertatem cum omnibus gallis notum esse sciret reliquam esse unam aestatem suae prouinciae quam si sustinere potuissent nullum ultra periculum uererentur itaque q calenum legatum cum legionibus duabus reliquit qui iustis itineribus se subsequeretur ipse cum omni equitatu quam potest celerrime ad caninium contendit caesar cum contra exspectationem omnium uxellodunum uenisset oppidumque operibus clausum animaduerteret neque ab oppugnatione recedi uideret ulla condicione posse magna autem copia frumenti abundare oppidanos ex perfugis cognosset aqua prohibere hostem temptare coepit flumen infimam uallem diuidebat quae  totum paene montem cingebat in quo positum erat praeruptum undique oppidum uxellodunum hoc flumen auertere loci natura prohibebat in infimis enim sic radicibus montis ferebatur ut nullam in partem depressis fossis deriuari posset erat autem oppidanis difficilis et praeruptus eo descensus ut prohibentibus nostris sine uulneribus ac periculo uitae neque adire flumen neque arduo se recipere possent ascensu qua difficultate eorum cognita caesar sagittariis funditoribusque dispositis tormentis etiam quibusdam locis contra facillimos descensus conlocatis aqua fluminis prohibebat oppidanos quorum omnis postea multitudo aquatum in unum locum conueniebat sub ipsum enim oppidi murum magnus fons aquae prorumpebat ab ea parte quae fere pedum trecentorum interuallo a fluminis circuitu uacabat hoc fonte prohiberi posse oppidanos cum optarent reliqui caesar unus uideret e regione eius uineas agere aduersus montem et aggerem exstruere coepit magno cum  labore et continua dimicatione oppidani enim loco superiore decurrunt et eminus sine periculo proeliantur multosque pertinaciter succedentes uulnerant non deterrentur tamen milites nostri uineas proferre et labore atque operibus locorum uincere difficultates eodem tempore cuniculos tectos ad uenas agunt et caput fontis quod genus operis sine ullo periculo et sine suspicione hostium facere licebat exstruitur agger in altitudinem pedum lx conlocatur in eo turris decem tabulatorum non quidem quae moenibus adaequaretid enim nullis operibus effici poterat sed quae superaret fontis fastigium ex ea cum tela tormentis iacerentur ad fontis aditum nec sine periculo possent aquari oppidani non tantum pecora atque iumenta sed etiam magna hominum multitudo siti consumebatur quo malo perterriti oppidani cupas sebo pice scandulis complent eas ardentes in opera prouoluunt eodemque tempore acerrime proeliantur ut ab incendio  restinguendo dimicationis periculo deterreant romanos magna repente in ipsis operibus flamma existit quaecumque enim per locum praecipitem missa erant ea uineis et aggere suppressa comprehendebant id ipsum quod morabatur milites contra nostri quamquam periculoso genere proelii locoque iniquo premebantur tamen omnia fortissimo sustinebant animo res enim gerebatur et excelso loco et in conspectu exercitus nostri magnusque utrimque clamor oriebatur ita quam quisque poterat maxime insignis quo notior testatiorque uirtus esset eius telis hostium flammaeque se offerebat caesar cum complures suos uulnerari uideret ex omnibus oppidi partibus cohortes montem ascendere et simulatione moenium occupandorum clamorem undique iubet tollere quo facto perterriti oppidani cum quid ageretur in locis reliquis essent suspensi reuocant ab impugnandis operibus armatos in murisque disponunt ita nostri fine facto proelii celeriter opera flamma comprehensa partim restinguunt partim interscindunt cum pertinaciter resisterent oppidani magnaque iam parte amissa  siti suorum in sententia permanerent ad postremum cuniculis uenae fontis intercisae sunt atque auersae quo facto repente perennis exaruit fons tantamque attulit oppidanis salutis desperationem ut id non hominum consilio sed deorum uoluntate factum putarent itaque se necessitate coacti tradiderunt caesar cum suam lenitatem cognitam omnibus sciret neque uereretur ne quid crudelitate naturae uideretur asperius fecisse neque exitum consiliorum suorum animaduerteret si tali ratione diuersis in locis plures consilia inissent exemplo supplicii deterrendos reliquos existimauit itaque omnibus qui arma tulerant manus                    praecidit uitamque concessit quo testatior esset poena improborum drappes quem captum esse a caninio docui siue indignitate et dolore uinculorum siue timore grauioris supplicii paucis diebus cibo se abstinuit atque ita interiit eodem tempore lucterius quem profugisse ex proelio scripsi cum in potestatem uenisset epasnacti aruernicrebro enim mutandis locis multorum fidei se committebat quod nusquam diutius sine periculo commoraturus uidebatur cum sibi conscius esset quam inimicum deberet caesarem haberehunc epasnactus  aruernus amicissimus populo romano sine dubitatione ulla uinctum ad caesarem deduxit labienus interim in treueris equestre proelium facit secundum compluribusque treueris interfectis et germanis qui nullis aduersus romanos auxilia denegabant principes eorum uiuos redigit in suam potestatem atque in his surum haeduum qui et uirtutis et generis summam nobilitatem habebat solusque ex haeduis ad id tempus permanserat in armis ea re cognita caesar cum in omnibus partibus galliae bene res gestas uideret iudicaretque superioribus aestiuis galliam deuictam subactamque esse aquitaniam numquam ipse adisset sed per p crassum quadam ex parte deuicisset cum duabus legionibus in eam partem galliae est profectus ut ibi extremum tempus consumeret aestiuorum quam rem sicuti cetera celeriter feliciterque confecit namque omnes aquitaniae ciuitates legatos ad eum miserunt obsidesque ei dederunt quibus rebus gestis ipse cum praesidio equitum narbonem profectus est exercitum per legatos in hiberna deduxit quattuor legiones in belgio conlocauit cum m  antonio et c trebonio et p uatinio legatis duas legiones in haeduos deduxit quorum in omni gallia summam esse auctoritatem sciebat duas in turonis ad fines carnutum posuit quae omnem illam regionem coniunctam oceano continerent duas reliquas in lemouicum finibus non longe ab aruernis ne qua pars galliae uacua ab exercitu esset ipse paucos dies in prouincia moratus cum celeriter omnes conuentus percucurrisset publicas controuersias cognosset bene meritis praemia tribuissetcognoscendi enim maximam facultatem habebat quali quisque fuisset animo in totius galliae defectione quam sustinuerat fidelitate atque auxiliis prouinciae illius his confectis rebus ad legiones in belgium se recepit hibernauitque nemetocennae ibi cognoscit commium atrebatem proelio cum equitatu suo contendisse nam cum antonius in hiberna uenisset ciuitasque atrebatium in officio maneret commius qui post illam uulnerationem quam supra commemoraui semper ad omnes motus paratus suis ciuibus esse consuesset ne consilia belli quaerentibus auctor armorum duxque deesset parente romanis ciuitate  cum suis equitibus latrociniis se suosque alebat infestisque itineribus commeatus complures qui comportabantur in hiberna romanorum intercipiebat erat attributus antonio praefectus equitum qui cum eo hibernaret c uolusenus quadratus hunc antonius ad persequendum equitatum hostium mittit uolusenus ad eam uirtutem quae singularis erat in eo magnum odium commii adiungebat quo libentius id faceret quod imperabatur itaque dispositis insidiis saepius equites eius adgressus secunda proelia faciebat nouissime cum uehementius contenderetur ac uolusenus ipsius intercipiendi commii cupiditate pertinacius eum cum paucis insecutus esset ille autem fuga uehementi uolusenum produxisset longius inimicus homini repente suorum inuocat fidem atque auxilium ne sua uulnera per fidem imposita inulta paterentur conuersoque equo se a ceteris incautius permittit in praefectum faciunt hoc  idem omnes eius equites paucosque nostros conuertunt atque insequuntur commius incensum calcaribus equum coniungit equo quadrati lanceaque infesta medium femur eius magnis uiribus traicit praefecto uulnerato non dubitant nostri resistere et conuersis equis hostem pellere quod ubi accidit complures hostium magno nostrorum impetu perculsi uulnerantur ac partim in fuga proteruntur partim intercipiuntur quod ubi malum dux equi uelocitate euitauit ac sic proelio secundo grauiter adeo uulneratus praefectus ut uitae periculum aditurus uideretur refertur in castra commius autem siue expiato suo dolore siue magna parte amissa suorum legatos ad antonium mittit seque et ibi futurum ubi praescripserit et ea facturum quae imperarit obsidibus datis firmat unum illud orat ut timori suo concedatur ne in conspectum ueniat cuiusquam romani cuius postulationem antonius cum iudicaret ab iusto nasci timore ueniam petenti dedit obsides accepit scio caesarem singulorum annorum singulos commentarios confecisse quod ego non existimaui mihi esse faciendum propterea quod insequens annus l paulo  c marcello consulibus nullas res galliae habet magnopere gestas ne quis tamen ignoraret quibus in locis caesar exercitusque eo tempore fuissent pauca esse scribenda coniungendaque huic commentario statui caesar in belgio cum hiemaret unum illud propositum habebat continere in amicitia ciuitates nulli spem aut causam dare armorum nihil enim minus uolebat quam sub decessum suum necessitatem sibi aliquam imponi belli gerendi ne cum exercitum deducturus esset bellum aliquod relinqueretur quod omnis gallia libenter sine praesenti periculo susciperet itaque honorifice ciuitates appellando principes maximis praemiis adficiendo nulla onera noua iniungendo defessam tot aduersis proeliis galliam condicione parendi meliore facile in pace continuit ipse hibernis peractis contra consuetudinem in italiam quam maximis itineribus est profectus ut municipia et colonias appellaret quibus m antonii quaestoris sui commendauerat sacerdotii petitionem contendebat enim gratia cum libenter pro homine sibi coniunctissimo quem paulo ante praemiserat ad petitionem tum acriter contra factionem et potentiam paucorum qui m antonii repulsa caesaris decedentis gratiam conuellere  cupiebant hunc etsi augurem prius factum quam italiam attingeret in itinere audierat tamen non minus iustam sibi causam municipia et colonias adeundi existimauit ut iis gratias ageret quod frequentiam atque officium suum antonio praestitissent simulque se et honorem suum in sequentis anni commendaret petitionem propterea quod insolenter aduersarii sui gloriarentur l lentulum et c marcellum consules creatos qui omnem honorem et dignitatem caesaris spoliarent ereptum ser galbae consulatum cum is multo plus gratia suffragii ualuisset quod sibi coniunctus et familiaritate et necessitudine legationis esset exceptus est caesaris aduentus ab omnibus municipiis et coloniis incredibili honore atque amore tum primum enim ueniebat ab illo uniuersae galliae bello nihil relinquebatur quod ad ornatum portarum itinerum locorum omnium qua caesar iturus erat excogitari poterat cum liberis omnis multitudo obuiam procedebat hostiae omnibus locis immolabantur tricliniis  stratis fora templaque occupabantur ut uel spectatissimi triumphi laetitia praecipi posset tanta erat magnificentia apud opulentiores cupiditas apud humiliores cum omnes regiones galliae togatae caesar percucurrisset summa celeritate ad exercitum nemetocennam rediit legionibusque ex omnibus hibernis ad fines treuerorum euocatis eo profectus est ibique exercitum lustrauit t labienum galliae praefecit togatae quo maiore commendatione conciliaretur ad consulatus petitionem ipse tantum itinerum faciebat quantum satis esse ad mutationem locorum propter salubritatem existimabat ibi quamquam crebro audiebat labienum ab inimicis suis sollicitari certiorque fiebat id agi paucorum consiliis ut interposita senatus auctoritate aliqua parte exercitus spoliaretur tamen neque de labieno credidit quicquam neque contra senatus auctoritatem ut aliquid faceret adduci potuit iudicabat enim liberis sententiis patrum conscriptorum causam suam facile obtineri nam c curio tribunus plebis cum caesaris causam digni                     tatemque defendendam suscepisset saepe erat senatui pollicitus si quem timor armorum caesaris laederet et quoniam pompei dominatio atque arma non minorem  terrorem foro inferrent discederet uterque ab armis exercitusque dimitteret fore eo facto liberam et sui iuris ciuitatem neque hoc tantum pollicitus est sed etiam per se discessionem facere coepit quod ne fieret consules amicique pompei euicerunt atque ita rem morando discusserunt magnum hoc testimonium senatus erat uniuersi conueniensque superiori facto nam m marcellus proximo anno cum impugnaret caesaris dignitatem contra legem pompei et crassi rettulerat ante tempus ad senatum de caesaris prouinciis sententiisque dictis discessionem faciente marcello qui sibi omnem dignitatem ex caesaris inuidia quaerebat senatus frequens in alia omnia transiit quibus non frangebantur animi inimicorum caesaris sed admonebantur quo maiores pararent necessitates quibus cogi posset senatus id probare quod ipsi constituissent fit deinde senatus consultum ut ad bellum parthicum legio una a cn pompeio altera a c caesare mitteretur neque obscure hae duae legiones uni detrahuntur nam pompeius legionem primam quam ad caesarem miserat confectam ex dilectu prouinciae caesaris eam tam  quam ex suo numero dedit caesar tamen cum de uoluntate minime dubium esset aduersariorum suorum pompeio legionem remisit et suo nomine quintam decimam quam in gallia citeriore habuerat ex senatus consulto iubet tradi in eius locum tertiam decimam legionem in italiam mittit quae praesidia tueretur ex quibus praesidiis quinta decima deducebatur ipse exercitui distribuit hiberna c trebonium cum legionibus iiii in belgio conlocat c fabium cum totidem in haeduos deducit sic enim existimabat tutissimam fore galliam si belgae quorum maxima uirtus et haedui quorum auctoritas summa esset exercitibus continerentur ipse in italiam profectus est quo cum uenisset cognoscit per c marcellum consulem legiones duas ab se missas quae ex senatus consulto deberent ad parthicum bellum duci cn pompeio traditas atque in italia retentas esse hoc facto quamquam nulli erat dubium quidnam contra caesarem pararetur tamen caesar omnia patienda esse statuit quoad sibi spes aliqua relinqueretur iure potius disceptandi quam belligerandi contendit     epistulae hirtius ciceroni suo sal rure iam redierim quaeris an ego cum omnes caleant ignauiter aliquid faciam etiam ex urbe sum profectus utilius enim statui abesse has tibi litteras exiens in tusculanum scripsi noli autem me tam strenuum putare ut ad nonas recurram nihil enim iam uideo opus esse nostra cura quoniam praesidia sunt in tot annos prouisa brutus et cassius utinam quam facile a te de me impetrare possunt ita per te exorentur nequod calidius ineant consilium cedentes enim haec ais scripsissequo aut quare retine obsecro te cicero illos et noli sinere haec omnia perire quae funditus medius fidius rapinis incendiis caedibus peruertuntur tantum siquid timent caueant nihil praeterea moliantur non medius fidius acerrimis consiliis plus quam etiam inertissimis dummodo diligentibus consequentur haec enim quae fluunt per se diuturna non sunt in contentione praesentes ad nocendum habent uires quid speres de illis in tusculanum ad me scribe deieci praesidium claterna potitus sum fugati equites proelium commissum occisi aliquot de improbis et audacibus                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     