aeli spartiani seuerus interfecto didio iuliano seuerus africa oriundus imperium optinuit cui ciuitas lepti pater geta maiores equites romani ante ciuitatem omnibus datam mater fuluia pia patrui magni aper et seuerus consulares auus maternus macer paternus fuluius pius fuere ipse natus est erucio claro bis et seuero conss ui idus apriles in prima pueritia priusquam latinis graecisque litteris imbueretur quibus eruditissimus fuit nullum alium inter pueros ludum nisi ad iudices exercuit cum ipse praelatis fascibus ac securibus ordine puerorum circumstantes sederet ac iudicaret octauo decimo anno publice declamauit postea studiorum causa romam uenit latum clauum a diuo marco petit et accepit fauente sibi septimio seuero adfini suo bis iam consulari cum romam uenisset hospitem nanctus qui hadriani uitam imperatoriam eadem hora legeret quod sibi omen futurae felicitatis arripuit habuit et aliud omen imperii cum rogatus ad caenam imperatoriam palliatus uenisset qui togatus uenire debuerat togam praesidiariam ipsius imperatoris accepit eadem nocte somniauit lupae se uberibus ut remum inhaerere uel  romulum sedit et in sella imperatoria temere a ministro posita ignarus quod non liceret dormienti etiam in stabulo serpens caput cinxit et sine noxa expergefactis et adclamantibus familiaribus abiit  iuuentam plenam furorum nonnumquam et criminum habuit adulterii causam dixit absolutusque est a iuliano proconsule cui et in proconsulatu successit et in consulatu collega fuit et in imperio item successit quaesturam diligenter egit omnisso tribusnatu militari post quaesturam sorte baeticam accepit atque                           inde africam petit ut mortuo patre rem domesticam conponeret sed dum in africa est pro baetica sardinia ei attributa est quod baeticam mauri populabantur acta igitur quaestura sardiniensi legationem proconsulis africae accepit in qua legatione cum eum quidam municipum suorum lepcitanus praecendentibus fascibus ut antiquum contubernalem ipse plebeius amplexus esset fustibus eum sub elogio eiusdem praeconis cecidit legatum p r homo plebeius temere amplecti noli ex quo factum ut in uehiculo etiam legati sederent qui ante pedibus ambulabant tunc in quadam ciuitate africana cum sollicitus mathematicum consuluisset positaque hora ingentia uidisset astrologus dixit ei tuam non alienam pone genituram cumque seuerus iurasset suam esse omnia ei dixit  quae postea facta sunt tribunatum plebis marco imperatore decernente promeruit eumque seuerissime exertissimeque egit uxorem tunc marciam duxit de qua  tacuit in historia uitae priuatae cui postea in imperio statuas conlocauit praetor designatus a marco est non in candida sed in conpetitorum grege anno aetatis xxxii tunc ad hispaniam missus somniauit primo sibi dici ut templum tarraconense augusti quod iam labebatur restitueret deinde ex altissimi montis uertice orbem terrarum romamque despexit concinnentibus prouinciis lyra uoce uel tibia ludos absens edidit legionibus iiii scythicae dein praepositus est circa massiliam post hoc athenas petit studiorum sacrorumque causa et operum ac uetustatum ubi cum iniurias quasdam ab atheniensibus pertulisset inimicus his factus minuendo eorum priuilegia iam imperator se ultus est dein lugdunensem prouinciam legatus accepit cum amissa uxore aliam uellet ducere genituras sponsarum requirebat ipse quoque matheseos peritissimus et cum audisset esse in syria quandam quae id geniturae haberet ut regi iungeretur eandem uxorem petit iuliam scilicet et accepit interuentu ami corum ex qua statim pater factus est a gallis ob seueritatem et honorificentiam et abstinentiam tantum quantum nemo dilectus est dein pannonias proconsulari imperio rexit post hoc siciliam proconsularem sorte meruit suscepitque romae alterum filium in sicilia quasi de imperio uel uates uel chaldaeos consuluisset reus factus est a praefect praet quibus audiendus datus fuerat iam commodo in odium ueniente absolutus est calumniatore in crucem acto consulatum cum apuleio rufino primum egit commodo se inter plurimos designante post consulatum anno  ferme fuit otiosus dein laeto suffragante exercitui germanico praeponitur proficiscens ad germanicos exercitus hortos spatiosos comparauit cum antea aedes breuissimas romae habuisset et unum fundum in uenitetiam in his hortis cum humi iacens epularetur cum filiis parca cena pomaque adposita maior filius qui tunc quinquennis erat conlusoribus puerulis manu largiore diuideret paterque illum reprehendens dixisset parcius diuide non enim regias opes possides quinquennis puer respondit sed possidebo inquit in germaniam profectus ita se in ea legatione egit ut famam nobilitatam iam ante cumularet  et hactenus rem militarem priuatus egit dehinc a germanicis legionibus ubi auditum est commodum occisum iulianum autem cum odio cunctorum imperare multis hortantibus repugnans imperator est appellatus apud carnuntum idibus augustis qui etiam    sestertia quod nemo umquam principum militibus dedit dein firmatis quas post tergum relinquebat prouinciis romam iter contendit cedentibus sibi cunctis quacumque iter fecit cum iam illyriciani exercitus et gallicanis cogentibus ducibus in eius uerba iurassent excipiebatur enim ab omnibus quasi ultor pertinacis per idem tempus auctore iuliano septimius seuerus a senatu hostis est appellatus legatis ad exercitum senatus uerbis missis qui iuberent ut ab eo milites senatu praecipiente discederent et seuerus quidem cum audisset senatus consentientis auctoritate missos legatos  primo pertimuit postea id egit corruptis legatis ut apud exercitum pro se loquerentur transirentque in eius partes his compertis iulianus senatus consulatum fieri fecit de participando imperio cum seuero incertum uere id an dolo fecerit cum iam ante misissent notos ducum interfectores quosdam qui seuerum occiderent ita ut ad pescennium nigrum interficiendum miserat qui et ipse imperium contra eum susceperat auctoribus syriacis exercitibus uerum seuerus euitatis eorum manibus quos ad se interficiendum iulianus miserat missis ad praetorianos litteris signum uel deserendi uel occidendi iuliani dedit statimque auditus est nam et iulianus occisus est in palatio et seuerus romam inuitatus ita quod nulli umquam contigit nutu tantum seuerus uictor est factus armatusque romam contendit  occiso iuliano cum seuerus in castris et tentoriis quasi per hosticum ueniens adhuc maneret centum senatores legatos ad eum senatus misit ad gratulandum rogandumque qui ei occurrerunt interamnae armatumque circumstantibus armatis salutarunt excussi ne quid ferri haberent et postera die occurrente omni famulitio aulico septingenos uicenos aureos legatis dedit eosdemque praemisit facta potestate si qui uellent remanere ac secum romam redire fecit etiam statim praefectum praetorii flauium iuuenalem quem etiam iulianus tertium praefectum sibi adsumpserat interim romae ingens trepidatio militum ciuiumque quod armatus contra eos seuerus ueniret qui se hostem iudicassent his accessit quod comperit pescennium nigrum a syriacis legionibus imperatorem appellatum cuius edicta et litteras ad populum uel senatum intercepit per eos qui missi fuerant ne uel proponerentur populo uel legerentur in curia eodem tempore etiam  de clodio albino sibi substituendo cogitauit cui caesarianum decretum aut commodo ianum uidebatur imperium sed eos ipsos pertimescens de quibus recte iudicabat heraclitum ad optinendas brittannias plautianum ad occupandos nigri liberos misit cum romam seuerus uenisset praetorianos cum subarmalibus inermes sibi iussit occurrere eosdem sic ad tribunal uocauit armatis undique circumdatis  ingressus deinde romam armatus cum armatis militibus capitolium ascendit inde in palatium eodem habitu perrexit praelatis signis quae praetorianis ademerat supinis non erectis tota deinde urbe milites in templis in porticibus in aedibus palatinis quasi in stabulis manserunt fuitque ingressus seueri odiosus atque terribilis cum milites inempta diriperent uastationem urbi minantes alia die armatis stipatus non solum militibus sed etiam amicis in senatum uenit in curia reddidit rationem suscepti imperii causatusque est quod ad se occidendum iulianus notos ducum caedibus misisset fieri etiam senatus consultum coegit ne liceret imperatori inconsulto senatu occidere senatorem sed cum in senatu esset milites per seditionem dena milia poposcerunt a senatu exemplo eorum qui augustum octauianum romam deduxerant tantumque acceperant et cum eos uoluisset comprimere seuerus nec potuisset tamen mitigatos addita liberalitate di  misit funus deinde censorium pertinacis imagini duxit eumque inter diuos sacrauit addito flamine et sodalibus heluianis qui marciani fuerant se quoque pertinacem uocari iussit quamuis postea id nomen aboleri uoluerit quasi omen amicorum dehinc aes alienum  dissoluit filias suas dotatas maritis probo et aetio dedit et cum probo genero suo praefecturam urbi optulisset ille recusauit dixitque minus sibi uideri praefectum esse quam principis generum utrumque autem generum statim consulem fecit utrumque ditauit alia die ad senatum uenit et amicos iuliani incusatos proscriptioni ac neci dedit causas plurimas audiuit accusatos a prouincialibus iudices probatis rebus grauiter puniuit rei frumentariae quam minimam reppe                           rerat ita consuluit ut excedens uita septem annorum canonem p r relinqueret ad orientis statum confirmandum profectus est nihil adhuc de nigro palam dicens ad africam tamen legiones misit ne per libyam atque aegyptum niger africam occuparet ac p r penuria rei frumentariae perurgeret domitium dextrum in locum bassi praefectum urbi reliquit atque intra triginta dies quam romam uenerat est profectus egressus ab urbe ad saxa rubra seditionem ingentem ob locum castrorum metandorum ab exercitu passus est occurrit ei et statim geta frater suus quem prouinciam sibi creditam regere praecepit aliud sperantem nigri liberos ad se adductos in eo habuit honore quo suos miserat sane legionem quae graeciam thraciamque praeciperet ne eas pescennius occuparet sed iam byzantium niger tenebat perinthum etiam niger uolens occupare plurimos de exercitu interfecit atque ideo hostis cum aemiliano est appellatus cumque seuerum ad  participatum uocaret contemptus est promisit sane nigro tutum exilium si uellet aemiliano autem non ignouit aemilianus dehinc uictus in hellesponto a seueri ducibus cyzicum primum confugit atque inde in aliam ciuitatem in qua eorum iussu occisus est fusae sunt item copiae ab hisdem ducibus etiam nigri  his auditis ad senatum seuerus quasi confectis rebus litteras misit dein conflixit cum nigro eumque apud cyzicum interemit caputque eius pilo circumtulit filios nigri post hoc quos suorum liberorum cultu habuerat in exilium cum matre misit litteras ad senatum de uictoria dedit neque quemquam senatorum qui nigri partium fuerant praeter unum supplicio adfecit anthiochensibus iratior fuit quod et administrantem se in oriente inriserant et nigrum etiam uictum iuuerant denique multa his ademit neapolitanis etiam palaestinensibus ius ciuitatis tulit quod pro nigro diu in armis fuerunt in multos saeue animaduertit praeter ordinem senatorium qui nigrum fuerant secuti multas etiam ciuitates eiusdem partis iniuriis adfecit et damnis eos senatores occidit qui cum nigro militauerant ducum uel tribunorum nomine deinde circa arabiam plura gessit parthis etiam in dicionem redactis nec non etiam adiabenis qui quidem omnes cum pescennio senserant atque ob hoc reuersus triumpho delato appellatus est arabicus adiabenicus parthicus sed triumphum respuit ne uideretur de ciuili triumphare uictoria excusauit et parthicum nomen ne parthos lacesseret  redeunti sane romam post bellum ciuile nigri aliud bellum ciuile clodi albini nuntiatum est qui rebellauit in gallia quare postea occisi sunt filii eius cum ma  tre albinum igitur statim hostem iudicauit et eos qui ad illum mollius uel scripserunt uel rescripserunt et cum iret contra albinum in itinere apud uiminacium filium suum maiorem bassianum adposito aurelii antonini nomine caesarem appellauit ut fratrem suum getam ab spe imperii quam ille conceperat summoueret et nomen quidem antonini idcirco filio adposuit quod somniauerat antoninum sibi successurum unde getam etiam quidam antoninum putant dictum ut et ipse succederet in imperio aliqui putant idcirco illum antoninum appellatum quod seuerus ipse in marci familiam transire uoluerit et primo quidem ab albinianis seueri duces uicti sunt tunc sollicitus cum consuleret a pannonicianis auguribus comperit se uictorem futurum aduersarium uero nec in potestatem uenturum neque euasurum sed iuxta aquam esse periturum multi statim amici albini deserentes uenere multi duces capti sunt in quos seuerus animad uertit multis interim uariae gestis in gallia primo apud tinurtium contra albinum felicissime pugnauit seuerus cum quidem ingens periculum equi casu cadit ita ut mortuus ictu plumbeae crederetur ita ut alius iam paene imperator ab exercitu diligeretur eo tempore lectis actis quae de clodio celsino laudando qui adrumetinus et adfinis albini erat facta sunt iratus senatui seuerus quasi hoc albino senatus praestitisset commodum inter diuos referendum esse censuit quasi hoc genere se de senatu posset ulcisci primusque inter milites diuum commodum pronuntiauit idque ad senatum scripsit addita oratione uictoriae senatorum deinde qui in bello erant interempti  cadauera dissipari iussit deinde albini corpore adlato paene seminecis caput abscidi iussit romamque deferri idque litteris prosecutus est uictus est albinus die xi kal martias reliquum autem cadauer eius ante domum propriam exponi ac diu iacere iussit equum praeterea ipse residens supra cadauer albini egit expauescentemque admonuit ut et effrenatus audacter protereret addunt alii quod idem cadauer in rhodanum abici praecepit simul etiam uxoris liberorumque  eius interfectis innumeris albini partium uiris inter quos multi principes ciuitatis multae feminae inlustres fuerunt omnium bona publicata sunt aerariumque auxerunt cum et hispanorum et gallorum proceres multi occisi sunt denique militibus tantum stipendiorum quantum nemo principum dedit filiis etiam suis ex hac proscriptione tantum reliquit quantum nullus imperatorum cum magnam partem auri per gallias per hispanias per italiam imperatoriam fecisset tuncque primum priuatarum rerum procuratio constituta est multi sane post albinum fidem ei seruantes bello a seuero superati sunt eodem tempore etiam legio arabica defecisse ad albinum nuntiata est ultus igitur grauiter albinianam defectionem interfectis plurimis genere quoque eius extincto iratus romam et populo et senatoribus uenit commodum in senatum et contionem laudauit deum appellauit infamibus displicuisse dixit ut appareret eum apertissime furere post hoc de sua clementia disseruit  cum crudelissimus fuerit et senatores infra scriptos  occiderit occidit autem sine causae dictione hos nobiles mummium secundinum asellium claudianum claudium rufum uitalium uictorem papium faustum aelium celsum iulium rufum lollium professum aurunculeium cornelianum antoninum balbum postumium seuerum sergium lustralem fabium paulinum nonnium gracchum masticium fabianum casperium agrippinum caeionium albinum claudium sulpicianum memmium rufinum casperium aemilianum cocceium uerum erucium clarum l stilonem clodium rufinum egnatuleium honoratum petronium iuniorem pescennios festum et ueratianum et aurelianum et materianum et iulianum et albinum cerellios macrinum et faustinianum et iulianum herennium nepotem sulpicium canum ualerium catullinum nouium rufum claudium arabianum marcum asellionem horum igitur tantorum ac tam inlustrium uirorumnam multi in his consulares multi praetorii omnes certe summi uiri fuere interfector ab afris ut deus habetur cincium seuerum calumniatus est quod se ueneno adpetisset atque ita  interfecit narcissum dein commodi strangulatorem leonibus obiecit multos praeterea obscuri loci homines interemit praeter eos quos uis proelii absumpsit post haec cum se uellet commendare hominibus uehicularium munus a priuatis ad fiscum traduxit caesarem dein bassianum antoninum a senatu appellari fecit decretis imperatoriis insignibus rumore deinde belli parthici extitit patri matri auo et uxori priori per se statuas conlocauit plautianum ex amicissimo  cognita eius uita ita odio habuit ut et hostem publicum appellaret et depositis statuis eius per orbem terrae graui eum insigniret iniuria iratus praecipue quod inter propinquorum et adfinium seueri simulacra suam statuam ille posuisset palaestinis poenam remisit quam ob causam nigri meruerant postea iterum cum plautiano in gratiam redit et ueluti ouans urbem ingressus capitolium petit quamuis et ipsum procedenti tempore occiderit getae minori filio togam uirilem dedit maiori plautiani filiam uxorem iuncxit hi qui hostem publicum plautianum dixerant depor                    tati sunt ita omnium rerum semper quasi naturali lege mutatio est filios dein consules designauit getam fratrem extulit profectus dehinc ad bellum parthicum est edito gladiatorio munere et congiario populo dato multos inter haec causis uel ueris uel simulatis occidit damnabantur autem plerique cur iocati essent alii cur tacuissent alii cur pleraque figurata dixissent ut ecce imperator uere nominis sui uere pertinax uere seuerus  erat sane in sermone uulgari parthicum bellum adfectare septimium seuerum gloriae cupiditate non aliqua necessitate deductum traiecto denique exercitu a brundisio continuato itinere uenit in syriam parthosque summouit sed postea in syriam redit ita ut se pararet ac bellum parthis inferret inter haec pescennianas reliquias plautiano auctore persequebatur ita ut nonnullos etiam ex amicis suis quasi uitae suae insidiatores appeteret multos etiam quasi chaldaeos aut uates de sua salute consuluissent interemit praecipue suspectans unumquemque idoneum  imperio cum ipse paruulos adhuc filios haberet idque dici ab his uel crederet uel audiret qui sibi augurabantur imperium denique cum occisi essent nonnullis seuerus se excusabat et post eorum mortem negabat fieri iussisse quod factum est quod de laeto praecipuae marius maximus dicit cum soror sua leptitana ad eum uenisset uix latine loquens ac de illa multum imperator erubesceret dato filio eius lato clauo atque ipsi multis muneribus redire mulierem in patriam praecepit et quidem cum filio qui busreui uita defunctus est  aestate igitur iam exeunte parthiam ingressus cthesifontem pulso rege peruenit et cepit hiemali prope tempore quod in illis regionibus melius per hiemem bella tractantur cum herbarum radicibus milites uiuerent atque inde morbos aegritudinesque contraherent quare cum obsistentibus parthis fluente quoque per insuetudinem cibi aluo militum longius ire non posset tamen perstitit et oppidum cepit et regem fugauit et plurimos interemit et parthicum nomen meruit ob quae etiam filium eius bassianum antoninum qui caesar appellatus iam fuerat annum xiii agentem participem imperii dixerunt milites getam quoque minorem filium caesarem dixerunt eundem antoninum ut plerique in litteras tradunt appellantes harum appellationum causa donatiuum militibus largissimum dedit concessa omni praeda oppidi parthici quod milites quaerebant inde in syriam redit uictor et parthicus deferentibus sibi patribus triumphum idcirco recusauit quod consistere in curru  affectus articulari morbo non posset filio sane concessit ut triumpharet cui senatus iudaicum triumphum decreuerat idcirco quod et in syria res bene gestae fuerant a seuero dein cum antiochiam transisset data uirili toga filio maiori secum eum consulem designauit et statim in syria consulatum inierunt post hoc dato stipendio cumulatiore militibus alexandriam  petit in itinere palaestinis plurima iura fundauit iudaeos fieri sub graui poena uetuit idem etiam de christianis sanxit deinde alexandrinis ius buleutarum dedit qui sine publico consilio ita ut sub regibus ante uiuebant uno iudice contenti quem caesar dedisset multa praeterea his iura mutauit  iucundam sibi peregrinationem hanc propter religionem dei sarapidis et propter rerum antiquarum cognitionem et propter nouitatem animalium uel locorum fuisse seuerus ipse postea semper ostendit nam et memfim et memnonem et piramides et labyrinthum diligenter inspexit et quoniam longum est minora persequi huius magnifica illa quod uicto et occiso iuliano praetorianas cohortes exauctorauit pertinacem contra uoluntatem militum in deos rettulit saluii iuliani decreta iussit aboleri quod non optinuit denique cognomentum pertinacis non tam ex sua uoluntate quam ex morum parsimonia uidetur habuisse nam et infinita multorum caede crudelior habitus et cum quidam ex hostibus  eidem se suppliciter optulisset atque dixisset ille si suo loco esset quid facturus esset non estmollitus tam prudente dicto interfici eum iussit fuit praeterea delendarum cupidus factionum prope  a nullo congressu digressus nisi uictor persarum regem abgarum subegit arabas in dicionem accepit adiabenos in tributarios coegit brittanniam quod maximum eius imperii decus est muro per transuersam insulam ducto utrimque ad finem oceani muniuit unde etiam brittannici nomen accepit tripolim unde oriundus erat contusis bellicosissimis gentibus securissimam reddidit ac p r diuturnum oleum gratuitum et fecundissimum in aeternum donauit idem cum inplacabilis delictis fuit tum ad erigendos industrios quosque iudiciis singularis philosophiae ac dicendi studiis satis deditus doctrinae quoque nimis cupidus latronum ubique hostis uitam suam priuatam publicamque ipse composuit ad fidem solum tamen uitium crudelitatis excusans de hoc senatus ita iudicauit illum aut nasci non debuisse aut mori quod et nimis crudelis et nimis utilis rei publicae uideretur domi tamen minus cautus qui uxorem iuliam famosam adulteriis tenuit ream etiam coniurationis idem cum pedibus aeger bellum moraretur idque milites anxie ferrent eiusque filium bassianum qui una erant augustum fecissent tolli se atque in  tribunal ferri iussit adesse deinde omnes tribunos centuriones duces et cohortes quibus auctoribus id acciderat sisti deinde filium qui augusti nomen acceperat cumque animaduerti in omnes auctores facti praeter filium iuberet rogareturquem omnibus ante tribunal prostratis caput manu contingens ait tandem sentitis caput imperare non pedes huius dictum est cum eum ex humili per litterarum et militiae officia ad imperium plurimis gradibus fortuna duxisset omnia inquit fui et nihil expedit  perit aeboraci in brittannia subactis gentibus quae brittanniae uidebantur infestae anno imperii xuiii morbo grauissimo extinctus iam senex reliquit filios duos antoninum bassianum et getam cui et ipsi in honorem marci antonini nomen inposuit inlegatus sepulchro marci antonini quem ex omnibus imperatoribus tantum coluit ut et commodum in diuos referret et antonini nomen omnibus deinceps quasi augusti adscribendum putaret ipse a senatu agentibus liberis qui ei funus amplissimum exhibuerant inter diuos est relatus opera publica praecipua eius extant septizonium et thermae seuerianae eiusdemque etiam ianuae in transtiberina regione ad portam nominis sui quarum forma intercidens statim usum publicum inuidit iudicium de eo post mortem magnum omnium fuit  maxime quod diu nec a filiis eius boni aliquid rei p uenit et postea inuadentibus multis rem p res romana praedonibus direptui fuit hic tamen exiguis uestibus usus est ut uix et tunica eius aliquid purpurae haberet cum hirta clamyde umeros uelaret cibi parcissimus leguminis patrii auidus uini aliquando cupidus carnis frequenter ignarus ipse decorus ingens promissa barba cano capite et crispo uultu reuerendus canorus uoce sed afrum quiddam usque ad senectutem sonans ac multum post mortem amatus uel inuidia deposita uel crudelitatis metu  legisse me apud aelium maurum phlegontis hadriani libertum memini septimium seuerum inmoderatissime cum moreretur laetatum quod duos antoninos pari imperio rei p relinqueret exemplo pii qui uerum et marcum antoninos per adoptionem filios rei p reliquit hoc melius quod ille filios per adoptionem hic per se genitos rectores romanae rei p daret antoninum scilicet bassianum quidem ex priore matrimonio susceperat et getam de iulia genuerat sed illum multum spes fefellit nam unum parricidium alterum sui mores rei p inuiderunt sanctumque illud nomen in nullo diutine mansit et reputanti mihi dio                                    cletiane auguste neminem facile prope magnorum uirorum optimum et utilem filium reliquisse satis claret denique aut sine liberis uiri interierunt aut tales habuerunt plerique ut melius fuerit de rebus humanis   sine posteritate discedere et ut ordiamur a romulo hic nihil liberorum reliquit nihil numa pompilius quod utile posset esse rei p quid camillus num sui similes liberos habuit quid scipio quid catones qui magni fuerunt iam uero quid de homero demosthene uergilio crispo et terrentio plauto ceterisque aliis loquar quid de caesare quid de tullio cui soli melius fuerat liberos non habere quid de augusto qui nec adoptiuum bonum filium habuit cum illi elegendi potestas fuisset ex omnibus falsus est etiam ipse traianus in suo municipe ac nepote diligendo sed ut omittamus adoptiuos ne nobis antonini pius et marcus numina rei publicae occurrant ueniamus ad genitos quid marco felicius fuisset si commodum non reliquisset heredem quid seuero septimio si bassianum nec genuisset qui statim insimulatum fratrem insidiarum contra se cogitatarum parricidali etiam figmento interemit qui nouercam suamet quid nouercam matrem quin immo in cuius sinu getam filium eius occiderat uxorem duxit qui papinianum iuris asylum et doctrinae legalis thesaurum quod parricidium excusare noluisset occidit et praefectum quidem ne homini per se et per scientiam suam magno deesset et dignitas denique ut alia omittam ex huius moribus factum puto ut seuerus tristior uir ad omnia immo etiam crudelior pius et dignus deorum altaribus duceretur qui quidem diuinam sallusti orationem qua mihcipsa filios ad pacem hortatur ingrauatus morbo misisse filio dicitur  maiori idque frustra et  hominem tantum ualetudine uixit denique in odio populi diu antoninus nomenque illud uenerabile diu minus amatum est quamuis et uestimenta populo dederit unde caracallus est dictus et thermas magnificentissimas fecerit extat sane romae seueri porticus gesta eius exprimens a filio quantum plurimi docent structa  signa mortis eius haec fuerunt ipse somniauit quattuor aquilis et gemmato curru praeuolante nescio qua ingenti humana specie ad caelum esse raptum cumque raperetur octoginta et nouem numeros explicuisse ultra quot annos ne unum quidem annum uixit nam ad imperium senex uenit cumque positus esset in circulo ingenti aereo diu solus et destitutus stetit cum uereretur autem ne praeceps reueret a ioue se uocatum uidit atque inter antoninos locatum die circensium cum tres uictoriolae more solito essent locatae gypseae cum palmis media quae ipsius nomine adscriptum orbem tenebat uento icta de podio stans decidit et humi constitit ea quae getae nomine inscripta erant corruit et omnis comminuta est illa uero quae bassiani titulum praeferebat amissa palma uenti turbine uix constitit post maurum apud uallum uissum in brittannia cum ad proximam mansionem rediret non solum uictor sed etiam in aeter  num pace fundata uoluens animo quid hominis sibi occurreret aethiops quidam e numero militari clarae inter scurras famae et celebratorum semper iocorum cum corona e cupressu facta eidem occurrit quem cum ille iratus remoueri ab oculis praecepisset et coloris eius tactus homines et coronae dixisse ille dicitur ioci causa totum fudisti totum uicisti iam deus esto uictor et ciuitatem ueniens cum rem diuinam uellet facere primum ad bellonae templum ductus est terrore haruspicis rustici deinde hostiae furuae sunt adplicitae quod cum esset aspernatus atque ad palatium se reciperet neglegentia ministrorum nigrae hostiae et usque ad limen domus palatinae imperatorem secutae sunt  sunt per plurimas ciuitates opera eius insignia magnum uero illud in ciuilitate eius quod romae omnes aedes publicas quae uitio templorum labebantur instaurauit nusquam prope suo nomine adscripto seruatis tamen ubique titulis conditorum moriens septem annorum canonem ita ut cottidiana septuaginta quinque milia modium expendi possent reliquit olei uero tantum ut per quinquennium non solum urbis usibus sed et totius italiae quae oleo eget sufficeret ultima uerba eius dicuntur haec fuisse turbatam rem p ubique accepi pacatam etiam brittannis relinquo senex haec pedibus aeger firmum imperium  antoninis meis relinquens si boni erunt inbecillum si mali iussit deinde signum tribuno dari laboremus quia pertinax quando in imperium adscitus est signum dederat militemus fortunam deinde regiam quae comitari principes et in cubiculis poni solebat geminare statuerat ut sacratissimum simulacrum utrimque relinqueret filiorum sed cum uideret se perurgueri sub hora mortis iussisse fertur ut alternis diebus apud filios imperatores in cubiculis fortuna poneretur quod bassianus prius contempsit quam faceret parricidium  corpus eius a brittannia romam usque cum magna prouincialium reuerentia susceptum est quamuis aliqui urnulam auream tantum fuisse dicant seueri reliquias continentem eandemque antoninorum sepulchro inlatam cum septimius illic ubi uita functus est esset incensus cum septizodium faceret nihil aliud cogitauit quam ut ex africa uenientibus suum opus occurreret et nisi absente eo pere praefectum urbis medium simulacrum eius esset locatum aditum palatinis aedibus id est in regium atrium ab ea parte facere uoluisse perhibetur quod etiam post alexander cum uellet facere ab aruspicibus dicitur esse prohibitus cum hoc sciscitans non litasset 