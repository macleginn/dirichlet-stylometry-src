

 eutyches de uerbo praefatio et epilogus  

 prologus

cum semper nouas quaestiones doctoribus auditorum acutiora
commouere solent ingenia et curiositas humanae familiaris naturae
cotidie desiderat aliquid recens inexcusabilis quodam modo
respondendi necessitas praeceptoribus iure uidetur inponi tuis
itaque petitionibus satisfaciens meorum dilectissime
discipulorum cratere quem in omni graecorum facundia tuos
aequiperantem maiores in sapientia et maxime laudibus excellentes
etiam gaudebam doctrina superauisse romana opusculum hoc ad
discernendas pertinens coniugationes duobus libellis inclusi
quorum prior obseruationibus instruitur generalibus alter
indicio finalitatis speciales exequitur regulas

 de uerbo  

 liber i

 de coniugationibus uerborum

tres quidem sunt apud graecos coniugationum species una quae
carens tenore in fine  ab eis appellatur quae ex   
    u    consonantibus ante finalem  inuentis ordinem
sex coniugationum significat alia quae circumflexo accentu
prolata apud eos iure  nominatur et ex uocalibus in
secunda persona inuentis ordinem trium coniugationum ostendit et
tertia quam ex finali terminatione in  desinentem dicunt
 licet in paucis uerbis quartam habent coniugationem latini
uero sicut in aliis multis nec prorsus omnia uidentur habere
coniugationum indicia nec iterum carere penitus omnibus nam in 
terminationem ex parte uidentur imitari o terminalem primae
personae in plerisque temporibus habentes cumque sint omnia
uerba linguae natura romanae  hoc est tenore prorsus in
fine carentia nec tamen proprietate circumflexorum carent ex
uocali secundae personae coniugationum ordinem ostendentia sed
cum secundae personae obseruatio syllabae terminalis ex qua
dinosci coniugationes artium scriptores uoluerunt apud romanos
penitus est incerta quia non ratione cogimur aliqua scribo
scribis uerbum tertiae magis an scribas primae et cubo cubas in
secunda persona an cubis enuntiare conabor ex prima sicuti
possim persona differentias coniugationum quasdam ostendere tam
uocales quam consonantes ante o uel or finalem positionis uerbi
considerans notatis scilicet anomalis uel defectiuis in quibus
plerumque ratio deficit analogiae ut sum prosum inquam cedo edo
faxo sodes aue ferit infit et similibus licet in his ipsis
quaedam sunt quae ex ipsa similitudine finalitatis possunt
ceterorum regulis oboedire uerborum

ante specialium tamen expositionem regularum prius aliquid
generale de hac ambiguitate coniugationum definire temptabo 
quod inchoatiua quidem quae semper deriuatiua sunt nec a uerbis
tantum modo sed etiam a nominibus deriuantur et in sco solum
desinunt et unius tantum modo sunt omnibus artigraphis in hoc
consentientibus tertiae coniugationis ut hebesco calesco
pertimesco euanesco tremesco terresco        u   
horresco patesco notesco feruesco labasco dormisco uesperasco
purpurasco inueterasco senesco iuuenesco glisco quo modo
meditatiua in urio solum desinunt et quartae tantum modo sunt
coniugationis ut lecturio dicturio micturio esurio
frequentatiua uero quae similiter inchoatiuis et meditatiuis
deriuatiua sunt in ito uel in to praecedente consonante uel in
so uel etiam in xo desinunt et primae sunt tantum modo
coniugationis ut lectito dictito cantito cursito uisito canto
dicto merso curso nexo uiso enim uisis quod et uirgilius
aeneidos libro uiii refert has forte inuisitis aras et in
eodem protinus arcadiae gelidos inuisere fines et horatius
carminum libro primo omne cum proteus pecus egit altos 
uisere montes quia sensu caret frequentatiuorum ideo nec
coniugationem illorum seruauit perfectae autem formae uerba
quae non sunt anomala scilicet uel defectiua in quattuor
inueniri coniugationibus uideo quibusdam tamen ea differentiis
arbitror posse discerni et uocalibus quidem antecedentibus
facilior est obseruatio quam consonantibus tres enim uocales
ante o uel or uerbi finales reperiuntur e i u quia nec a
penitus nec o ante o inuenitur nisi in uerbo reboo quod factum
est a  graeco uerbo et secundum primam coniugationem
declinatum reperitur apud uirgilium in tertio libro
georgicon ut reboant siluaeque et magnus olympus et
inchoo inchoas quod a  graeco uidetur traductum

omnia igitur uerba ante o uel or finalem e uocalem habentia unius
tantum sunt secundum ueteres artium scriptores secundae
coniugationis quae sola etiam in primitiuis hoc habet proprium
quod uix aliae in deriuatiuis nam quo modo prima coniugatio
frequentatiua tertia inchoatiua quarta meditatiua uerba sic
secunda in eo terminationem quasi specialem ipsa tamen non in
deriuatiuis solum sed etiam in primitiuis possidet ut habeo
taceo candeo egeo squaleo timeo maneo stupeo areo censeo pateo
caueo eodemque modo in eor quoque desinentia non solum passiua
sed etiam deponentia uel communia secundae sunt semper
coniugationis ut polliceor liceor medeor reor mereor uereor
misereor fateor        u    profiteor tueor intueor
notantur primae quidem coniugationis beo creo meo commeo nauseo
enucleo laqueo screo quartae uero eo et queo et quae tam ex his
quam ex illis conponuntur sicut u quoque uocalem ante o uel or
finalem habentia uerba primitiua tertia sibi sola coniugatio
uindicat ut inbuo tribuo acuo induo arguo fluo polluo pluo adluo
innuo minuo spuo ruo suo metuo futuo loquor liquor fruor et ab
omnibus his conposita exceptis paucis quae ad primam
coniugationem deriuationis ratio trahit de qua postea dicetur
ut uacuo uiduo tenuo sinuo insinuo continuo fluctuo aestuo
tumultuor mutuor i uero ante o habentia trium sunt
coniugationum id est primae tertiae quartae confusionis enim
discernendae causa melius mihi uidetur quartam nominare licet
quidam eam quoque tertiam solam sed productam appellauerunt
sed illa primae sunt quae adhaerent nominibus non minus
trisyllabis absque pio pias et hio hias i puram paenultimam
nulla sequente consonante semper habentibus in omni genere ut
nuntius nuntio nuntias saucius saucio saucias socius socio
socias curia decurio decurias fiducia fiducior fiduciaris
repudium repudio repudias tripudium tripudio tripudias radius
radio radias consilium consilior consiliaris concilium
concilior conciliaris folium defolio defolias spolium spolio
spolias somnium somnio somnias linia delinio delinias auxilium
auxilior auxiliaris corium decorio decorias furia furio
furias uarius uario uarias basium basio basias spatium spatior
spatiaris pretium depretio depretias initium initior
initiaris uitium uitio uitias omne itaque uerbum in io desinens
et nomen habens adpositum sibi in i puram paenultimam
terminans primae coniugationis inuenitur ut dictum est excepto
hio hias et pio pias quod licet primitiuum est in io desinens
primae tamen est coniugationis amplio enim amplias ab amplior
nomine uel amplius aduerbio sicut satio satias a satias nomine
quo utebantur antiqui pro eo quod est satietas ut terentius in
eunuchoubi satias fieri coepit commuto locum       
u    potest uenire lanio quoque uerbum a nomine lanius quod
idem terentius in eadem eunucho pluraliter per apocopam
posuit coci lani fartores non est dubium fieri quidquid
igitur uerbum in io desinens et praedicta carens obseruatione id
est siue penitus origine nominis priuatum est siue a nomine
deriuatum non habet adhaerens sibi nomen omnibus modis et ultra
duas syllabas et paenultima syllaba in i puram desinens quartae
esse coniugationis sine dubio cognoscitur cuius rei exempla sunt
haec ambio ambis superbio superbis sancio sancis sarcio
sarcis farcio expedio impedio fastidio condio custodio erudio
oboedio uagio praesagio salio sepelio stabilio mollio bullio
dormio redimio exinanio insanio lenio uenio insignio finio hinnio
tinnio grunnio munio punio saepio sopio ferio cooperio aperio
garrio ligurrio esurio nutrio micturio prurio parturio haurio
inretio sentio gestio uestio effutio seruio saeuio blandior
blandiris ordior ordiris largior largiris sortior sortiris
partior partiris haec enim omnia uel primitiua sunt et carent
origine uel aliunde deriuata non a nominibus non minus
trisyllabis i puram paenultimam semper habentibus ueniunt tamen
notantur pauca quae speciem habentia supra dictorum cum
similiter deberent esse quartae coniugationis ad tertiam
correptam solam perueniunt coniugationem sunt autem uel a uel i
breues ante cio solum et a uel u ante pio similiter habentia ut
iacio facio aspicio elicio inlicio pellicio interficio officio
capio sapio cupio et praeterea fodio fugio pario quatio concutio
morior patior et interdum orior et potior et omnia ex his
singulis conposita

alia uero omnia uerba quae uocali carent ante o finalem duarum
tantum modo sunt coniugationum id est primae et tertiae sed
plerumque primae sunt quae deriuantur a nominibus omne enim
uerbum a nomine deriuatum si non sit meditatiuum uel inchoatiuum
uel frequentatiuum quae quasi speciales habent coniugationes
proprias et nec in eo desinens ut secundae uel in uo
primitiuum ut tertiae uel in io sine praedictis
obseruationibus ut quartae sit primae plerumque coniugationis
inuenitur

sed quia sunt et a nominibus uerba et a uerbis nomina deriuata
quae possunt in dubium uenire prius mihi uidetur de hac aliquid
ambiguitate si possim disserere itaque sciendum est quod
sicut rerum quaequae sint sic etiam ubertati uocum studens
natura tam uerba de nominibus quam de uerbis nomina procreauit
et multa quidem paene de singulis nominum terminationibus genuit
quae primae coniugationi        u    dedit uerborum de
quibus postea dicetur pauciores uero nominum terminationes nec
ab omni motu uerborum nec eas ipsas semper in multis nominibus
a uerborum deriuatione traduxit quas qui perceperit intellegere
facilius potest adhaerentia uerbis nomina utrum ipsa uerborum
sint origines an deducantur a uerbis a tribus enim quasi
fontibus uerbalia nomina deducuntur id est aut ab indicatiuo
praesenti aut a praeterito perfecto aut ab infinitiuo futuro siue
participiis et singulis eorum certae sunt deriuationum
clausulae tam generales quam speciales destinatae

sunt enim generales quidem nominum deriuationes uenientes a
praesenti tempore uerborum hae in ium in itium in iculum in
culum in ulum in imen in cundus in or in idus in us in es
tam breuem quam longam in is in ibilis in ilis in uus in
ulus in ax in ex in bulum in bilis in bundus illo scilicet
obseruando quod consonans positionis ante o uel eo uel io
inuenta seruatur in omnibus terminationibus nominum a uocali
incipientibus et ante ium quidem ut litigo litigium mercor
commercium obsono obsonium uestigo uestigium aedifico
aedificium sacrifico sacrificium participo participium mancipo
mancipium impero imperium conuiuor conuiuium prandeo
prandium gaudeo gaudium praesideo praesidium medeor remedium
nubo conubium iuro periurium fastidio fastidium exulo consulo
u paenultima in i conuersa exilium consilium obsequor obsequium
eloquor eloquium domicilio domicilium solsto solstitium iusto
iustitium cerno silicernium item ante iculum rideo ridiculum
perpendo perpendiculum euerro euerriculum deuerto deuerticulum
ueho uehiculum pereo periculum fero ferculum absque i ut
uincio uinculum cingo cingulum et iacio iaculum finalitatem non
in iculum sed in ulum conuerterunt item ante imen ut rego
regimen tego tegimen et ante cundus i uel e praecedentibus
etiam ut rubeo rubicundus uereor uerecundus quod e pro i
seruauit ante or quoque quorum pauca ex aliis pleraque ex
secunda ueniunt coniugatione et neutralibus maxime uerbis quae
quia non possunt ad passiuam transeuntia significationem in or
desinere uerbaliter nomen a uerbo secundae        u   
praesertim coniugationis deriuatum in or desinens quasi
incorporalis rei fecere uocabulum ubique seruata scilicet
consonante positionis absque s et t quae solae ante or inuentae
solent ostendere nec incorporalia nomina nec a praesenti sed
ab infinitiuo futuri deducta ut tonsor defensor consolator
amator uenator lector petitor auditor unde censor quoque licet
a praesenti censeo poterat traductum uideri tamen quia rem
corporalem significat non a praesenti magis illud quam ab
infinitiuo futuri qui est censum ire factum conprobamus sunt
autem in or desinentium nominum consonantem positionis seruantium
exempla haec sudo sudor amo amor clamo clamor sono sonor
erro error rubeo rubor marceo marcor candeo candor algeo
algor caleo calor timeo timor teneo tenor tepeo tepor horreo
horror ferueo feruor strideo uel strido stridor tremo tremor
cano canor sapio sapor furo furis licet deficit prima
persona furor lquor lqueris uerbum lquor lquoris nomen
spio spor quorum duo posteriora notantur quod paenultimam
uerborum longam corripiunt in nominibus item ante idus consonans
positionis inuenitur ut madeo madidus splendeo splendidus
sordeo sordidus frigeo frigidus caleo calidus timeo timidus
tepeo tepidus stupeo stupidus areo aridus torreo torridus
ferueo feruidus rapio rapidus cupio cupidus uiuo uiuidus fluo
interposita u fluuidus ab inuideo et pando minus una syllaba
proferuntur inuidus pandus trepidus enim nomen non a trepido
uerbo sed a tremo tremidus et trepidus mihi uidetur magis
uenire et ex eo facere uerbum trepido trepidas sicut a sordidus
nomine sordido sordidas uerbum in es quoque tam breuem quam
longam uel is uel ibilis uel ilis uel uus uel ulus sic
inueniuntur deriuata positionis litteram ante clausulam
seruantia tego teges mergo merges caedo caedes luo lues
struo strues fdo fdes paenultima correpta ut et spio spor
item in is torqueo torquis item in ibilis uel ilis doceo
docibilis docilis nubo nubilis facio facilis utor utilis
effutio effutilis item in uus occido occiduus praedor
praeduus caedo incaeduus perspicio perspicuus diuido diuiduus
item in ulus bibo bibulus pendo pendulus credo credulus
strido stridulus gero gerulus lego legulus unde murilegulus
tremo tremulus cerno cernulus queror querulus adopto
adoptulus ante        u    ax quoque uel ex ut uoro
uorax audeo audax tumeo tumax contumeo contumax teneo tenax
dico dicax capio capax rapio rapax perspicio perspicax
efficio efficax fallo fallax emo emax uiuo uiuax sagio unde
praesagio sagax salio salax unde caudamque salacem horatius
sermonum libro i mentior mendax lateo latex uerto uertex
in terminationibus autem incipientibus a consonante consonans
antecedens ipsam positionem uerbi inuenitur praecedens nominis
clausulam in prima quidem coniugatione a sequente in reliquis
autem i in bulum uel in bilis ut sto stas stabulum uoco uocas
uocabulum pateo pates patibulum infundo infundis infundibulum
item sto stas stabilis item in bundus erro erras errabundus
ludo ludis ludibundus morior moreris moribundus furo furis
furibundus

sunt et aliae clausulae nominum a praesenti uerborum tempore
uenientes non tam generales nec sic in multis inuentae nominibus
ut in a uel in ela uel in erna uel in ina uel in ile uel in o
uel in edo uel in ido uel in io uel in us uel in um uel in rum
desinentibus consonante positionis antecedente ut scribo scriba
nubo pronuba fugio fuga perfugio perfuga aduenio aduena
conuenio conuena ienio lena sequor adsecula colo caelicola
gigno uel antique geno terrigena uiuo conuiua sic insideo
insidiae pluraliter tantum item candeo candela suadeo suadela
luceo lucerna uel etiam lucina lateo laterna ruo ruina rapio
rapina cubo concubina item cubo cubile sedeo sedile item in o
masculina ut epulor epulo lateo latro lenio leno comedo
palpo uerbero incubo licet in eadem uoce tam uerba sunt quam
nomina feminina quoque in edo uel in ido ut torpeo torpedo
cupio cupido libet libido formido item et caligo propago
similiter ut comedo in eadem uoce tam uerba quam nomina sunt
item in io quoque ut opinor opinio suspicor suspicio in us
quoque fiunt antecedente consonante positionis ut parco parcus
coco cocus ludo ludus fido fidus pando pandus luceo lucus
arceo arcus metuo metus gradior gradus scio scius multiscius
inscius praescius fluo refluus septemfluus sic inuideo
inuidus profugio profugus a facio luctificus terrificus
laetificus beneficus maleficus ueneficus a dico fatidicus
ueredicus maledicus a uolo uis beniuolus maliuolus a    
   u    uolo uolas ueliuolus unde mare ueliuolum a
frango naufragus uel nauifragus in um quoque uel in rum ut uado
hoc uadum uel hic uas huius uadis scalpo scalprum fulcio
fulcrum iungo iugum fiunt et o finali tantum reiecta de uerbis
nomina in er desinentia ut a fero uel gero conposita lucifer
corniger item quamuis rara fiunt tamen a uerbis nomina quae
inceptiuam paenultimae uel antepaenultimae syllabae uerbi
consonantem ante clausulam habent nominum ut in en et in os et
in ex et in eps et in es et in cen et in pos et in pex et in fex
et in ceps et in bex et in ses desinentia ut a cano cornicen
liticen tubicen fidicen tibicen a pono compos ab aspicio
auspex a facio artifex opifex a capio municeps particeps
anceps ab obicio obex sic praesideo praeses resideo reses
desideo deses quiesco quies

a praeterito quoque perfecto uel magis ab infinitiuo futuro
deriuantur generales quidem terminationes hae in culum in
mentum in men in bilis in tio in tor in trix in tiuus in
sio in sor in sibilis in tilis in ticius et ante tum quidem
infinitiui posita uocalis uel consonans seruatur etiam in
deriuationibus in culum in mentum in men in bilis
desinentibus nominibus mutatione tum syllabae in eas facta ut
oraculum miraculum propugnaculum fundamentum ornamentum
sacramentum munimentum alimentum incrementum solamen foramen
purgamen flamen liquamen certamen agmen fragmen acumen munimen
flumen sic amatum ire amabilis laudatum laudabilis statum
stabilis motum mobilis notum nobilis auditum audibilis in
reliquis autem in tio uel in tor uel in trix uel in tiuus uel in
sio uel in sor uel in sibilis uel in tilis uel in ticius
desinentibus nominibus ante clausulam nominum inuenitur uocalis
uel consonans quae ante tum uel sum in futuro infiniti uerbi
erat mutatione um syllabae in praedictas facta terminationes ut
probatio inuocatio laudatio obrigatio eleuatio usurpatio
aequatio obseruatio exhibitio munitio dictio lectio auditio item
bellator bellatrix uenator uenatrix fultor fultrix uictor
uictrix petitor petitrix auditor auditrix nutritor nutrix
minus una syllaba propter euphoniam item doctor doctrix    
   u    et ab eo doctrina tonsor tonstrix tonstrina
textor textrix textrina item optatiuus deriuatiuus deminutiuus
subditiuus nec non et in sio et in sor et in sibilis et in tilis
et in ticius desinentibus nominibus quae mutatione um in has
terminationes fiunt ut uisum uisio iussio mersio laesio missio
iussor suasor risor pransor sponsor tonsor defensor lusor
uisibilis plausibilis sensibilis missibilis sessibilis flatilis
fictilis textilis altilis scriptilis tortilis sic aduenticius
aduecticius commendaticius sic steti statum ire status statio
sic ab eo quod est caedo caesum ire caesar et praeteriti
perfecti consonans licet raro tamen in uerbalibus nominibus
inuenitur ut rexi rex duxi dux luxi lux rupi rupes ambegi
ambages

et participiorum quoque uel similium participiis nominum per
omnia genera eodem modo per singulas tam coniugationes quam
significationes uerborum inueniuntur deriuatae terminationes ut
amans docens legens sapiens audiens amandus docendus legendus
audiendus sequendus metuendus furibundus ludibundus uocatus
doctus scriptus auditus uocaturus docturus scripturus auditurus
non solum in accidentibus nominibus sed etiam in fixis
uocabulis uel participiis et maxime femininis in ura
desinentibus ut pictura scriptura litura natura censura

licet autem obseruationem non inutilem tradere qua cognoscitur
quasdam rerum differentias natura frequentius artis adminiculo
reperire

quippe nomina uerborum origine deducta et gemino quasi fonte
manantia diuersa litterarum diuisione separauit nam ab
indicatiuo praesenti uenientibus nominibus ante clausulae
casualis uocalem omnes consonantes positionis uerborum
significatiuas praeposuit duabus exceptis tantum id est s et t
quibus solis permisit ut non solum uerbis praecedant
frequentatiuis quae deriuatiua sunt sed ut item ante omnes
terminationes luceant quae de praeterito perfecto uel infinitiuo
futuri descendant ut exempla nominum declarant ante lata de
quibus omnibus terminationibus et traductionibus quia romanae
lumen facundiae meus immo communis omnium hominum praeceptor
in quarto de nomine libro summa cum subtilitate copiosissime
grammaticus priscianus disseruisse cognoscitur ideo contentus
haec ad renouandam tantum modo legentium memoriam perstrinxisse
reliquae parti promissionis meae satisfacere temptabo id est
supra positis obseruationibus nominum de uerbis traductorum
exceptis quidquid uerbum appositum nomini reperiatur nam non
solum a uerbo nomen sed etiam uerbum a nomine deductum
ostendere quod        u    ipsum uerbum a nomine
traductum o finalem praecedente consonante non ad aliam nisi ad
primam uerborum pertinet coniugationem idque manifestius
apparebit si per singulas uni cuique declinationum attributas
terminationes exempla decurrant nisi forte uel mere graecae
sint quae plerumque in nominibus inuentae propriis carent huius
modi uerbis uel nisi aut a propriis romanis aut etiam ab
accidentibus deriuatae nominibus corporalibus rerum uocabula
significent incorporalium ut eis merito superuacua uideatur
traductio uerbi rem significantis quam in nominis etiam ipsius
pronuntiatione designabant qualia sunt iustitia pigritia miseria
clementia solertia inertia longitudo latitudo fortitudo
pulchritudo dulcedo acredo pinguedo claritas seueritas honestas
libertas paupertas et similia de quibus haud facile deriuata
uerba reperies

ex prima itaque declinatione in a desinente terminatione nominum
maxime fixorum uerba ueniunt ad primam coniugationem paene
consonantibus uniuersis praecedentibus ut b turba turbo turbas
c spica spico spicas inspico inspicas d praeda praedor
praedaris g fuga fugo fugas l stilla stillo stillas stipula
stipulor stipularis m spuma spumo spumas n trutina trutino
trutinas machina machinor machinaris pugna pugno pugnas
nundinae nundinor nundinaris p culpa culpo culpas q aqua aquor
aquaris r mora moror moraris quadra quadro quadras cura curo
curas s causa causor causaris t rota roto rotas multa multo
multas x rixa rixo rixas lixa elixo elixas u conuiua conuiuor
conuiuaris ch baccha bacchor baccharis

ex secunda similiter declinatione nominum per singulas
terminationes tam ab accidentibus quam fixis deriuantur uerba
omnibus consonantibus paene antecedentibus ab accidentibus ut
b probus probo probas c opacus opaco opacas amicus amico
amicas d nudus nudo nudas foedus foedo foedas g uagus uagor
uagaris i pius pio pias l solus desolo desolas m firmus firmo
firmas infirmus infirmo infirmas n sanus sano sanas alienus
alieno alienas serenus sereno serenas unus aduno adunas
hibernus hiberno hibernas p crispus crispo crispas q aequus
aequo aequas obliquus obliquo obliquas propinquus propinquo
propinquas r ignarus ignoro ignoras s lassus lasso lassas t
latus dilato dilatas laetus laetor laetaris aptus apto aptas
sollicitus sollicito sollicitas cruentus cruento cruentas x
laxus laxo laxas u uiduus uiduo uiduas        u   
mutuus mutuor mutuaris a fixis c locus loco locas fucus fuco
fucas graecus graecor graecaris g uulgus uulgo uulgas l
stimulus stimulo stimulas m fumus fumo fumas n terminus termino
terminas annus perenno perennas sonus sono sonas r numerus
numero numeras u riuus diriuo diriuas ch etiam graecum
stomachus stomachor stomacharis item a neutris um terminatis b
libum libo libas l uelum uelo uelas colum percolo percolas
collum decollo decollas peculium depeculor depecularis m a
plurali nomine quod est haec arma armo armas n stagnum stagno
stagnas regnum regno regnas signum signo signas donum dono
donas

in er quoque desinentia nomina secundae similiter declinationis
faciunt uerba ut liber libero liberas sacer sacro sacras ager
agri peragro peragras integer integro integras miser miseror
miseraris misereor potest etiam esse ab inpersonali miseret
minister ministro ministras satur saturi saturo saturas

a tertiae quoque declinationis nominibus supra dictis exceptis
omnibus obseruatis eodem modo fiunt deriuationes uerborum per
singulas terminationes in o ut contio contionis contionor
contionaris ordo ordinis ordino ordinas uirgo uirginis
deuirgino deuirginas in c quoque ut lac lactis lacto lactas in
l ut uigil uigilis uigilo uigilas exul exulo exulas in n ut
semen semino seminas fulmen fulmino fulminas in er quoque
uerber uerbero uerberas uber exubero exuberas agger aggero
aggeras iter itero iteras in or labor laboro laboras uapor
uaporo uaporas memor memoro memoras honor honoro honoras in ur
robur roboro roboras fur furor furaris murmur murmuro
murmuras augur auguris auguro auguras in as quoque nugas
indeclinabile nugor nugaris uas uadis uador uadaris in es
aries arieto arietas miles milito militas comes comitor
comitaris sedes sedo sedas locuples locupletis locupleto
locupletas heres heredis exheredo exheredas in is quoque turpis
turpo turpas tenuis tenuo tenuas tristis contristor
contristaris testis testor testaris in os os oris oro oras
ros roris roro roras dos dotis doto dotas in us decus decoris
decoro decoras ulcus ulcero ulceras pondus pondero ponderas
olus oleror oleraris munus muneror muneraris aes aeris adaero
       u    adaeras laus laudis laudo laudas fraus
fraudo fraudas pax paco pacas nex necis neco necas uindex
uindicis uindico uindicas iudex iudico iudicas remex remigo
remigas lex lego legas radix eradico eradicas cornix cornicor
cornicaris uox uoco uocas nox noctis pernocto pernoctas merx
mercis mercor mercaris hiems hiemis hiemo hiemas praeceps
praecipitis praecipito praecipitas

a quarta etiam et quinta aestus aestuo aestuas fluctus fluctuo
fluctuas tumultus tumultuor tumultuaris gelu gelo gelas in es
ut rabies rabiei rabio rabias macies macio macias maceries
macero maceras luxuries luxurio luxurias glacies glacio
glacias licet pauca sint harum duarum declinationum exempla
quia pleraque nomina quartae declinationis incorporalium sunt
rerum uocabula et ipsa magis a uerbis deriuata cognoscuntur ut
uisus nisus motus nutus idemque potest etiam in quinta
deprehendi ut acies facies fides res

ex omnibus itaque supra scriptis exemplis manifeste monstratum
est de nominibus facta uerba primae esse coniugationis hoc
quoque idem e contrario potest obseruari ut siquid uerbum
nomini appositum consonante praecedente non sit primae
coniugationis non ex nomine deductum sed nominis esse
principium cognoscatur ut scribo scribis scriba

aduenio aduenis aduena perfugio perfugis perfuga molo molis
mola

consulo consulis consul uado uadis uadum et hic uas mergo
mergis haec merges mergitis quiesco quiescis haec quies caedo
caedis haec caedes

luo luis haec lues struo struis haec strues metuo metuis metus
tribuo tribuis tribus parco parcis parcus gradior graderis
gradus fido fidis fidus pando pandis pandus coco cocis cocus
ludo ludis ludus curro curris currus uiuo uiuis uiuus et
reliqua uerba quae sunt enumerata

cum monstrabantur nomina quae de indicatiuo praesentis temporis
uerborum deriuata non generalibus clausulis terminata nec in
multis adeo nominibus inuenta probantur quia omnia uerba quae
non sunt primae coniugationis quamuis adhaerent nominibus non
ab illis duci monstrantur sed e contrario nominum esse
primordia formido quoque formidas et caligo caligas et propago
propagas et palpo palpas et indago indagas uerba licet primae
sunt coniugationis et habent adhaerentia sibi nomina formido
caligo propago palpo indago tamen quia non respondent syllabis
genitiui nominum merito mihi uidentur magis nomina de uerbo
tulisse quam de nominibus ipsa traducta nam et siquis uelit
attendere        u    perspicacius artis subtilitatem
mirabitur quae coniugationum distinguens confusionem a positione
uerborum traducta uerbalia nomina paucissima quidem et ea ipsa
uix in duabus aut tribus terminationibus ex prima ex aliarum
uero coniugationum uerbis multa et a pluribus clausulis progenuit
nomina et ceterarum quidem coniugationum praesens indicatiuum
quia nominum traductiones in uerbi finalitatem non suscipit et
maxime tertiae indifferenter multa de se nomina facere non
prohibuit primae uero coniugationis positio quia multas nominum
suscipit ab omnibus tam declinationibus quam clausulis
traductiones in uerbo merito de se nomina non adeo concessit
proferre secunda enim et quarta licet interdum a nominibus
deriuata uerba suscipiunt tamen de genitiuo nominum per
incrementa syllabarum quibus utraque coniugatio cognoscitur id
est per eo secunda per io quarta deriuata carent huius modi
confusione unde potest etiam illa quaestio solui quam quidam ex
superuacuo proponunt dubitantes ea uerba quae superius a
singulis tam declinationibus quam finalitatibus nominum deriuata
primae coniugationis esse monstrauimus utrum uerba de nominibus
an nomina de uerbis procreantur nam si de uerbis essent nomina
non diuersas et quasi singulares ex uno fine uerborum haberent
clausulas sed sicut participia uel nomina uerbalia deberent
eodem modo plura sub una eademque terminatione finiri quod e
contrario cernitur nominum enim de uerbi positione traductorum
absque paucis generalibus quas superius ostendimus reliquas
speciales et tam clausulis quam declinationibus diuersas et in
rarioribus exemplis inuentas terminationes uerborum uero de
nominibus factorum et generales finalitates et ad unam tantum
pertinentes coniugationem et in exemplis innumerabilibus
apparentes uidemus ex eo quoque quod uniformiter et sibi
congrue ab omni terminatione nominum plura uerba consonantibus
praecedentibus traducta primae sunt solius coniugationis
syllabarum etiam genitiui rationem et in uerbo seruantia
manifestissime probantur uerba de nominibus esse traducta ut
enim feminina nomina masculinis adhaerentia et ab illis gigni
dicuntur et pares eis semper habere syllabas coguntur ut ater
atri atra tener teneri tenera longus longi longa arduus ardui
ardua sic haec uerba de nominibus fieri dicimus quod
genitiuorum syllabis positio uerbi respondet ut sacer sacri
sacro sacras liber liberi libero liberas uigil uigilis uigilo
uigilas semen seminis semino seminas memor memoris memoro
memoras miles militis milito militas        u    iudex
iudicis iudico iudicas manceps mancipis mancipo mancipas et
sic semper ex certis et manifestis incerta regulantur et ambigua
nemoque dubitat quod priora prorsus a uerbis sunt nomina in
quibus naturaliter substantia nominis antecedit actum qui
spectatur in uerbis

exempli causa de multis libet proferre pauca ut esca inesco
inescas unda inundo inundas pax pacis paco pacas radix eradico
eradicas piscis piscor piscaris cor cordis concordo discordo
recordor odor odoror odoraris horatius in epodoproiectum
odoraris cibum radius radio radias humus humo humas fumus
fumo fumas contio contionor limen elimino cacumen cacumino
summasque cacuminat aures ouidius metamorphoseon libro i
rumen ruminis rumino ilice sub nigra pallentes ruminat herbas
uirgilius in bucolico aurum inauro inauras horatius in
epistularum libro i ut te  confestim largus fortunae riuus
inauret scortum scortor scortaris gurges gurgitis ingurgito
cicero in pisonemnumquam te in tot flagitia ingurgitasses
cras aduerbium crastinus nomen et ab eo uerbum procrastino
dies nomen perendie aduerbium comperendino uerbum praeterea de
uerbis etiam deriuata uerba consonante praecedente primae semper
sunt ut omnis frequentatiua forma nec ad aliam potest huiusce
modi uerborum deriuatio uenire coniugationem nisi forte incidat
in clausulam iam ante cuidam coniugationi generaliter deputatam
ut in urio desinentia meditatiua esse quartae facit ipsa formae
finalitas et inchoatiua tertiae etiamque in sco desinentia
perfecta si tamen non sint a nominibus quasi in possessionem
tertiae solius concesserunt singulisque formis deriuatiuorum
uerborum singulas accipere coactis ad differentiam sui
coniugationes iure meditatiua quidem quartam in io terminatione
meruerunt sicut in eo desinentia siue primitiua siue deriuatiua
sint solam secundam etiam in forma perfecta habent
frequentatiua uero et inchoatiua carentia uocali ante o primam
et tertiam inuicem necessario sortiuntur meritoque utraque forma
deriuatiuorum ad eam maxime uenit coniugationem in qua suae
finalitatis        u    inueniebat etiam primitiua et
sic alias similiter traductiones uerborum antecedente consonante
prima sibi tantum coniugatio uindicat seu a uerbis seu a
nominibus ueniant qualia sunt in co uel in to uel in lo uel in
cinor uel in cito uel etiam in alias quasdam terminationes
desinentia

in quibus etiam illud est obseruandum quod per earum ipsarum
clausularum incrementa deriuatio uerbi solet prouenire ut uello
uellis uellico fodio fodis fodico nutrio nutrico albus albi
albico claudus claudico faber fabrico alter altercor
communico frondico debilito nobilito oscito periclitor uentilo
pullulo gratulor latrocinor febricito parique modo etiam
commissor sarcino opem tuli opitulor praesto praestolor in go
quoque desinentia i breui antecedente ut nauigo remigo litigo
mitigo fumigo siue a nominibus figurantur in uerba siue inest
eis uerbi quod est ago quaedam compositio quia cum nomine
componuntur ad primam iure perueniunt coniugationem eodem modo
etiam ab aduerbio intus uel intro uerbum fit intro intras et a
penitus item penetro et ab eo quod est temere temero temeras

et ne diutius isdem rationibus inmorer tempus enim me citius
quam exempla deficiant si omnes huius modi traductiones
uerborum primae solius coniugationis existant sic esse potest
aliquis contentiosus ut non alia quoque uerba quibus adhaerent
nomina si primae non sint coniugationis fateatur de nominibus
esse traducta ut totam igitur regulam recolligere uidear illud
etiam addam supra dictis quod a quacumque declinatione nominum
traductum sit uerbum siquidem in eo desinat eius est
coniugationis cuius et alia sunt in eo desinentia quae
primitiua sunt et a nulla deducuntur origine id est secundae
solius coniugationis ut canus cani caneo calles callis calleo
flos floris floreo lux lucis luceo frons frondis frondeo
census census censeo in uo uero principalia quidem tertiae
solius inueniuntur ut inbuo acuo induo arguo luo nuo spuo ruo
suo futuo statuo uacuo autem uiduo insinuo tenuo fluctuo aestuo
mutuor tumultuor infatuo quia ex nominibus uacuus uiduus sinus
tenuis fluctus aestus mutuus tumultus fatuus deriuata sunt iure
sibi prima uindicat coniugatio nam tribus et metus et lues et
strues magis ipsa deducuntur a uerbis tribuo metuo luo struo
quam faciunt uerba si autem        u    in io desinat
tum considerabimus et siquidem nomen ei appositum habeat ultra
duas syllabas et paenultimam in i desinentem sequente uocali
secundum datas in ante dictis obseruationes primae erit
coniugationis hoc autem non consecuto uerbum in io desinens a
nomine deriuatum a quacumque uenerit declinatione paucis illis
exceptis quae superius ad tertiam pertinentia notauimus quartae
erit sine dubio coniugationis cuius etiam primitiua sunt in io
desinentia idque his confirmatur exemplis a prima quidem
declinatione bulla ebullio poena punio a secunda superbus
superbio blandus blandior largus largior insanus insanio
murus murio et munio siue a nomine quod est moenia moenio et
munio saeuus saeuio seruus seruio lasciuus lasciuio hisque
similiter a nomine balbus uerbum fit balbutio licet non seruauit
omnem obseruationem clausulae a tertia quoque rete retis
inretior pes pedis impedio moles molis molior mollis mollio
stabilis stabilio finis finio inanis exinanio insignis
insignio saepes saepio sitis sitio uestis uestio custos
custodio mens mentior pars partior sors sortior a quarta item
gestus gestio notatur crux crucio crucias cum carens
obseruationibus primae debuit esse quartae coniugationis calcio
enim calcias non a calx calcis sed a calcius deriuatum quia
paenultimae non infertur consonans iure uidetur esse primae
coniugationis consonante uero praecedente semper uerba de
nominibus deriuata praedictis modis primae sunt solius
coniugationis adeoque uera uidetur esse obseruatio clausularum
quod ex una terminatione nominis duae uerbi factae deriuationes
diuersam pro qualitate finalitatis coniugationem meruerunt ut ab
eo quod est meta metor quidem metaris primae est coniugationis
metior metiris quartae seruus seruo seruas primae seruio autem
seruis quod in io desinit quartae est et a sanus sano quidem
sanas primae insanio autem insanis quartae fit et ab eo quod
est aptus apto aptas fit uerbum ab eo autem quod est ex eo
compositum nomen ineptus ineptio ineptis uerbum fit ut enim in
io desinentia uerba nisi habeant adhaerentia nomina trisyllaba i
paenultimam puram habentia primae esse coniugationis non
possunt sed ad quartam perueniunt paucis illis exceptis quae
sola sibi tertia uindicat sic quacumque consonante antecedente
ex nominibus facta uerba siquidem seruent consonantem nominis
primae sunt        u    coniugationis i uero quam non
habuit nomen in uerbo addentia respuuntur a prima coniugatione et
ad quartam plerumque redeunt et una syllaba crescunt a genitiuo
nominis ut punio superbio custodio gestio ineptio quod in
uerbis primae coniugationis a nominibus deductis non solet
euenire nam positio uerbi siue quaelibet consonans sit ante o
siue i uocalis a quacumque nominis ueniat terminatione syllabas
solet genitiui nominis seruare ut turba turbae turbo turbas
nuntius nuntii nuntio nuntias ulcus ulceris ulcero ulceras spes
spei spero speras tantum quartae declinationis nomina parem
nominatiuo genitiuum habentia uincunt uerba ab eisdem nominibus
deriuata et ut u non amittant crescunt una syllaba ut fluctus
fluctuo aestus aestuo tumultus tumultuor sinus sinuo et
insinuo e quoque ante o habentia deriuata uerba quae iure
secundam coniugationem sequuntur una syllaba genitiuum nominis
uincunt ut aeger aegri aegreo miser misereor census censeo
eademque diuersitas clausularum differentiam coniugationum etiam
a terminatione nominum in secunda solet facere coniugatione ut
a nomine uenientia uerba siquidem non in eo desinant primae
sint coniugationis in eo uero desinentia modis omnibus ad
secundam perueniant ut albo albas et albeo albes ut uirgilius
aeneidos libro xii campique ingentes ossibus albent durus
duro duras et dureo dures unde duresco densus denso densas et
denseo denses miser quoque miseri miseror miseraris primae
misereor uero secundae sicut in aliis quoque uerbis primitiuis
idem euenit quae in eo quidem desinentia secundae coniugationis
sunt e autem carentia tertiae sunt ut ferueo ferues et feruo
feruis unde uirgilius in octauo libro feruere leucaten dixit
strido stridis ut uirgilius georgicon libro iiii stridere
apes utero strideo strides ut lucanus sexto libro auribus
incertum feralis strideat umbra tueor et tuor quod apud
statium in libro iii legimus hosne ego complexus genitrix haec
oscula nati  uestra tuor sic uos extremo in fine ligauit ex
quo compositum etiam intuor idem in eodem libro dixit armigeras
summi iouis exultante caterua         u    intuor
inachii sunt hi tibi concipe reges idem etiam aliud ab eo
compositum in uiii libro thebaidos extulit contuor ut
namque modo infensos utero mihi contuor enses

sola itaque prima coniugatio syllabas genitiuorum nominis
custodire solet in uerbi traductione notatis illis paucis
terminationibus in co uel in to uel in lo uel in cinor uel in
cito uel in uo a quarta declinatione traductis et in io a
quinta et siquae sunt tales deriuationes quas quasi praeter
aliarum morem crescentes superius obseruauimus illo quoque
generaliter ut omnis ambiguitas tollatur addendo quod licet
duplex sit terminatio latinorum in positione uerborum id est aut
o aut or indicatiuo praesenti desinens absque corruptis quae
regulis analogiae carent ut sum es est possum prosum edo et
similibus sciendum est in or quidem desinentia uerba si passiua
sint suorum actiuorum coniugationem seruare id est siue
uocalis seu consonans sit ante o addita r littera non mutatur
coniugatio si permaneat eadem uerbi significatio ut curo curor
doceo doceor scribo scribor audio audior mutato uero genere
uel significatione uerbi licet nihil aliud nisi r adsumat tamen
non obseruat eandem coniugationem ut sperno spernis spernor
sperneris aspernor deponens aspernaris conspicio conspicis
aspicio aspicis conspicior conspiceris aspicior aspiceris
conspicor deponens conspicaris sterno sternis sternor sterneris
consternor autem deponens consternaris facio neutrum
gratificor gratificaris ludificor ludificaris sentio item
sentis adsentor deponens adsentaris gero geris morigeror
morigeraris et e quidem habentia ante or secundae sunt
coniugationis ceu ante dictum est ut liceor polliceor medeor
reor mereor misereor uereor fateor tueor et quae ex his singulis
componuntur i autem ante or habentia obseruationibus primae
carentia coguntur ad quartam uenire coniugationem ut amicior
blandior ordior largior molior opperior metior sortior partior
adsentior exceptis gradior et morior et patior quae tertiae
sunt correptae solius orior autem et potior tam tertiae quam
quartae quosdam motus habent in uor quoque desinentia primitiua
tertiae sunt ut fruor frueris liquor liqueris loquor loqueris
sequor sequeris quorum posteriora ad consonantium regulam
pertinere uidentur et in cor desinentium uerborum habere
praeteritum ut locutus sum secutus sum consonantibus uero
solis antecedentibus in        u    or desinentia si
passiua non sint nec deriuentur ab actiuis ut illorum sequantur
coniugationes siue deponentia sint seu communia uniformis illa
regula uindicat ut primae tantum modo sint ipsa quoque
coniugationis obseruationem secuta generalem quia pleraque sunt
a nominibus deriuata ut precor uador uagor suffragor gratior
negotior auxilior opitulor gratulor racemor rimor peregrinor
dignor aucupor aquor miror aduersor testor conuiuor rixor et
similia exceptis paucis quae sunt tertiae correptae ut labor
fungor sequor liquor loquor queror reuertor utor nitor et quae
ab his singulis componuntur quae ideo excepta iure sunt tertiae
coniugationis uerborum quia nullam uidentur originis nominum
occasionem monstrare idemque hoc etiam in superius relatis id
est in ior uel in uor desinentibus uerbis obseruari potest quod
ad tertiam illa pertinent coniugationem quae quasi primitiua
nominum carent communione ut gradior morior patior orior potior
fruor liquor sequor exsequor a nominibus deriuata i quidem
paenultimam puram habentibus primae sunt hoc autem priuata
quartae coniugationi necessario deputantur quod et in io
desinentibus uerbis id est actiuis uel neutralibus fieri
praediximus paucis illis superius notatis ad tertiam redeuntibus
primitiuis exceptis etiam in cor desinentibus communibus uel
deponentibus as uel es uel is ante cor habentibus quae siue
primitiua sint seu deriuatiua solius tertiae sunt ut nascor
irascor uescor ulciscor nanciscor paciscor expergiscor
comminiscor adipiscor uel antique apiscor obliuiscor meritoque
haec quoque uerba licet quaedam ex his deriuata sunt a
nominibus tertiam coniugationem non effugerunt quae unam in sco
terminationem tam in deriuatiuis quae formae sunt inchoatiuae
quam in primitiuis quae formae sunt perfectae sola possidet
semelque hoc generaliter est obseruandum quod in io seu in ior
desinentia uerba uel primae sunt tantum deriuatiua uel quartae
tam primitiua quam deriuatiua sed obseruatione primae
coniugationis carentia consonantem uero ante o uel or habentia
uerba prima quidem coniugatio quamuis plerumque deriuatiua
tamen habet interdum et primitiua tertia uero absque in sco
desinentibus inchoatiuis et communibus uel deponentibus in scor
desinentibus in quibus solis terminationibus habet deriuatiua
in omnibus reliquis finalitatibus non facile deriuatiua sed
primitiua tantum uerba habere        u    reperitur sed
quia in omnibus iam ante dictis sunt tam primitiua de quibus
aliquid potest ignorari quam deriuatiua quorum dubia est
originatio nequid restet ambigui placet etiam specialiter
singulas terminationes uerborum scrutari quoniam autem de uerbis
in eo uel in eor uel in io uel in ior uel in uo uel in uor
desinentibus iam ante dictis nihil ut opinor addi potest nisi
hoc quod nec secunda quae semper in eo desinit uerbum potest
habere disyllabum absque neo nes net uerbo quod neui facit in
praeterito et fleo fles flet unde et beo creo screo meo licet
in eo desinentia secundae deberent esse tamen primae sunt eo
quoque et queo quartae sunt coniugationis nec in io desinentia
cuiuscumque sint coniugationis minus tribus esse syllabis
possunt notatis primae quidem hio hias et pio pias quartae uero
fio fis scio scis et interdum cio cis unde componitur excio
excis excire quod et cieo secundae coniugationis inuenitur
reliquas terminationes uerborum consonantibus praecedentibus per
ordinem in sequenti tamen libello contemplabimur

 liber ii

 de finalitatibus

omnia in bo uel in bor desinentia uerba quacumque uocali seu
consonante praecedente primae sunt coniugationis ut libo libas
probo probas orbo orbas titubo titubas cubo cubas excubo
excubas subo subas horatius in epodoiamque subando
excipiuntur pauca quae ad tertiam correptam perueniunt
coniugationem a quidem antecedente longa unum deponens
inuenitur lbor lberis unde labitur uncta uadis abies apud
uirgilium uiii libro aeneidos legimus a quo et participium
lapsus fit quamuis sub eodem sensu etiam primae coniugationis
actiuum uel neutrum inuenitur antecedente a sed breui ut lbo
lbas lbat unde in ii libro aeneidos uirgilius dixit labat
ariete crebro ianua

scaberet etiam quod tertiae personae imperfecti temporis
subiunctiui modi quandam speciem seruans apud horatium in i libro
sermonum reperitur ut saepe caput scaberet uiuos et
roderet ungues notamus quasi tertiae coniugationis licet
nullum eius alium motum apud        u    aliquem
inueniri cognouimus nisi infinitiuum scabere apud menippeum
uarronem in catamito  quod uenire a positione uerbi quod est
scabio uel scabo unde scabies nomen est deriuatum et
uerisimile potest existimari

i uero antecedente haec tantum sunt tertiae coniugationis breui
quidem ut bibo bibis longa uero ut scribo scribis item u uocali
longa antecedente unum est tertiae coniugationis ut nubo nubis
m uero consonante antecedente duo sunt ut lambo lambis unde
uirgilius ii libro aeneidos dixit lambere flamma comas et
a uerbo cumbo quod simplex in usu non est composita incumbo
incumbis procumbo procumbis accumbo accumbis succumbo
succumbis quorum primitiuum sine m enuntiatur tamque simplex
quam compositum sine m prolatum primae coniugationis est ut cubo
cubas incubo incubas procubo procubas excubo excubas

in co desinentia uerba primitiua seu deriuatiua quacumque uocali
antecedente primae sunt coniugationis ut placo placas uaco
uacas neco necas seco plico mico dimico emico frico dico
paenultima breui cuius futurum in i libro aeneidos uirgilius
posuit conubio iungam stabili propriamque dicabo unde dedico
indico abdico componuntur albico item albicas horatius
carminum libro i nec prata canis albicant pruinis uellico
uellicas idem sermonum libro i uellicat absentem
demetrius claudico claudicas uindico uindicas duplico
duplicas eradico eradicas terentius in andriadi te
eradicent ita me miseram territas mendico mendicas suffoco
suffocas loco locas uoco uocas quod paenultimam nominis longam
in uerbo corripuit notantur tertiae coniugationis coco cocis et
quae ab eo componuntur decoco percoco incoco cui uerbo licet
nomen adhaeret cocus tamen non ab eo uerbum sed a uerbo nomen
deduci monstratum in supra dictis sufficienter existimo

excipiuntur pauca etiam quae tertiae sunt coniugationis
differentiae causa i quidem uocali longa antecedente dico
dicis id est narro ut distet ab eo cui breuis i antecedit et
sensu et coniugatione et tempore unde merito suis respondent
primitiuis ab utroque composita ut edico edicis praedico
praedicis longitudinem primitiui seruans tertiae est
coniugationis        u    praeteritum perfectum tempus
in xi faciens ut praedixi quando quod graece  monstrat
praedico autem praedicas item breuitatem primitiui seruans primae
est praeteritum perfectum tempus in aui faciens ut praedicaui
cum quod graece  significat et indico tam indicis longa
i antecedente ut apud uirgilium libro i aeneidoset diuum
templis indicit honorem apud eundem libro uii hoc et tum
aeneadis indicere bella latinus ex quo perfectum indixi fit ut
lucanus libro ii indixitque nefas quam indicas ut apud
horatium carminum libro i me tabula sacer  uotiua paries
indicat uuida  suspendisse potenti  uestimenta maris deo et
apud ouidium in xi libro metamorphoseonomnia seruauit
lapidis color indicat illud apud eundem in xu cornua fronte
gerit quem uobis indicat auctor ex quo perfectum fit indicaui
duco quoque u longa antecedente tam in simplici quam in omnibus
compositionibus tertiae coniugationis est ut abduco abducis
adduco adducis subduco subducis induco inducis educo educis
id est extraho in una tantum compositione educo u breui
profertur differentiae causa significans nutrio et tum solum
primae est coniugationis ut apud uirgilium in libro x quattuor
hic iuuenes totidem quos educat ufens

tamen uidetur educo educas uerbum rationabilius a nomine uerbali
quod est dux ducis deriuatum iure primae esse coniugationis ut
tempus etiam nominis in paenultima uerbi seruatum significat

consonante quoque quacumque absque s antecedente in co finita
uerba primae sunt coniugationis ut pecco peccas calco calcas
sulco sulcas mulco mulcas trunco truncas lucanus in libro ui
caesorum truncare cadauera regum ex quo componitur obtrunco
obtruncas

sic etiam uerbum inesco inescas quod terentius in adelphis
ponit nescis inescare homines sannio primae est
coniugationis licet        u    s habeat ante co quod
a nomine esca deductum tam nominis seruauit scripturam in uerbo
quam regulam a nomine deriuatorum uerborum

notantur tertiae uinco uincis et ab eo composita conuinco
conuincis deuinco deuincis parco quoque quod solum r ante co
habens est tertiae coniugationis s uero antecedente siquidem
sint inchoatiua tertiae sunt sine dubio ceu praedictum est
coniugationis ut horresco tepesco calesco erubesco quae non
solum a uerbis secundae coniugationis sed etiam a labo labas
quod est primae coniugationis labasco et licet raro a
nominibus etiam deriuata inueniuntur ut uesperasco iuuenesco
glisco et si non sint inchoatiua s ante co habentia si tamen
non a nominibus deriuentur tertiae sunt similiter ut pasco
pascis paui cresco crescis creui compesco compescis compescui
disco discis didici adsuesco adsueui posco poposci quiesco
quieui unde nomen deriuatum quies quietis inquieto inquietas
uerbum primae coniugationis facit rationabiliter syllabis
genitiui nominis respondens praedicta autem uerba non esse
inchoatiua praeteritum perfectum tempus ostendit inesco uero
inescas ut nec inchoatiuum nec primitiuum sed a nomine esca
deductum iure primae coniugationis est in cor desinentia
cuiuscumque sint generis uel significationis nisi as uel es uel
is ante cor inueniatur primae sunt coniugationis quacumque
uocali seu consonante antecedente ut precor precaris suspicor
suspicaris iudificor iudificaris iocor iocaris mercor
mercaris graecor graecaris horatius in sermonum libro ii
uel si romana fatiget militia adsuetum graecari bacchor quoque
baccharis ut uirgilius aeneidos libro iiii bacchatur
qualis commotis excita sacris  thyas et stomachor stomacharis
ut terentius in eunuchoid equidem adueniens mecum
stomachabar modo licet in chor aspiratum desinunt ut a
nominibus baccha stomachus deriuata tamen huic regulae sunt
inputata et ad primam iure perueniunt coniugationem as autem uel
es uel is ante cor inuenta etiamsi a nominibus deducantur sine
dubio tertiae sunt ut dictum est coniugationis ut nascor
irascor uescor ulciscor nanciscor paciscor comminiscor adipiscor
obliuiscor expergiscor

       u    in do desinentia uerba uocali praecedente
siquidem sint a nominibus deriuata generali regula primae
subiacebunt coniugationi uerborum ut sedes sedis sedo sedas
nudus nudo nudas foedus foedo foedas tardus tardo tardas
heres exheredo exheredas cicero pro sexto roscioexheredare
filium pater cogitabat lapis lapido lapidas ex quo componitur
dilapido terentius in phormionepriusquam dilapidet nostras
triginta minas fraus fraudo fraudas laus laudo laudas cor
concordo concordas udus udo udas et ab eo uidetur quasi subudo
per syncopam sudo sudas factum

unde sudor nomen deriuatur in do autem desinentia nec a
nominibus deducta naturaliter longa uel breui syllaba
antecedente tertiae sunt coniugationis ut uado uadis inuado
inuadis rado radis cedo cedis incedo incedis pedo pedis
horatius sermonum libro i nam displosa sonat quantum uesica
pepedi fido fidis strido stridis laedo laedis caedo caedis
inldo inldis occdo occdis quae a laedo et caedo composita
longitudinem diphthongi seruauerunt item rodo rodis prodo
prodis ludo ludis cudo cudis terentius in
heautontimorumenoargentum cudo excudo excudis produco
procudis uirgilius aeneidos libro i ac primum silici
scintillam excudit achates

item libro ui excudent alii spirantia mollius aera item
georgicon libro i durum procudit arator  uomeris obtunsi
dentem cauat arbore lintres trudo trudis detrudo detrudis
abstrudo obtrudo rudo et cuius apud persium legimus
infinitiuum rudere findor ut arcadiae pecuaria rudere credas
ab eo uenire potest quod est rudo rudis ut est ex participio
eius quo        u    uirgilius utitur suspicari
aeneidos enim libro iii dicit primusque rudentem  contorsit
laeuas proram palinurus ad undas item libro uii hinc exaudiri
gemitus iraeque leonum  uincla recusantum et sera sub nocte
rudentum item georgicon libro iii comminus obtruncant
ferro grauiterque rudentes  caedunt

nomen quoque quo nauis funes significantur id est rudentes non
aliunde reor deductum ut idem docet uirgilius in i libro
aeneidos dicens insequitur clamorque uirum stridorque
rudentum

plaudo plaudis cludo uel claudo claudis cado quoque cadis
licet antecedens a corripitur tertiae est coniugationis et
occido incido decido occidis incidis decidis etiam quando a cado
sunt composita i tamen paenultima correpta est edo quoque es
licet anomalum est per personas et diuido diuidis quamuis
paenultimam corripit tamen nihil discrepant a coniugatione
notantur primae coniugationis duo producentia i trucido
trucidas formido formidas quod in eadem uoce tam uerbum quam
nomen significat et unum i corripiens trepido trepidas quod a
trepidus trepidi nomine ueniens iure primae est coniugationis n
quoque ante do habentia tertiae sunt similiter coniugationis ut
scando scandis ascendo pando pendo tendo prehendo incendo
offendo findo scindo condo tundo mando fundo nisi tamen eius
modi uerba de nominibus deriuentur tunc enim sine dubio primae
coniugationis erunt ut unda undo undas inundo inundas abundo
abundas exundo exundas uirgilius aeneidos libro xii ad
caelum undabat uortex idem in eodem hinc densi rursus
inundant idem in libro iiii georgiconergo apibus fetis
idem atque examine multo  primus abundare et spumantia cogere
pressis  mella fauis fecundus fecundo fecundas idem in eodem
et uiridem aegyptum nigra fecundat harena        u   
secundus secundo secundas idem aeneidos libro iii rite
secundaret uisus omenque leuaret

ab eo quoque quod est menda uel mendum nomine utramque enim
terminationem ueteres usurpant cicero in praetura
siciliensiquod mendum ista litura correxit ouidius artis
amatoriae libro i nocte latent mendae uitioque ignoscitur
omni idem eiusdem libro ii eximet ipsa dies omnes ex corpore
mendas uerbum fit emendo emendas ut iuuenalis libro u et
tamen uno  semodio scobis haec emendat seruulus unus et
statius thebaidos libro i quo tempore tandem  terrarum
furias abolere et saecula retro  emendare facta

sed etiam differentiae significationis causa tam primae quam
tertiae quaedam ex his inueniuntur ut mando mandis id est
manduco ut primitiuum tertiae mando mandas quasi in manum do
id est permitto quasi deriuatiuum uel compositum primae est
unde etiam amendo amendas commendo commendas facta sunt item
quod ad fusionem quidem attinet fundo fundis ut primitiuum
tertiae est unde fundus nomen id est ager deriuatur quod
fundit nobis fructus aut aliud nomen fundus quod altitudinem
significat fundo autem fundas uerbum id est fundamenta pono
quod a nomine quod est fundus id est  deriuatur unde et
profundus componitur a quo fundamenta dicuntur iure primae
coniugationis est uerbum uero monosyllabum do das simplex quidem
primae est et si cum aduerbiis uel disyllabis praepositionibus
componatur seruat coniugationem ut circumdo circumdas pessumdo
pessumdas cum monosyllabis autem praepositionibus uel cum
nominibus compositum tertiae fit coniugationis ut trado tradis
reddo reddis perdo perdis prodo prodis

       u    sic etiam credo uendo a cretum do et uenum
do ut quidam putant composita sed quamuis praeter
consuetudinem sit latinorum uerborum ut eadem manente finalitate
compositio sola mutet coniugationem uidetur tamen hoc
imitatione graecorum mutatum apud quos simplex quidem uerbum
circumflexum   tertiae compositum autem 
   primae est simplex graecum  
secundae compositum uero   primae
circumflexorum est coniugationis quod perspicaciores graecorum
refutantes adfirmant huius modi uerborum declinationes non a
uerbis simplicibus esse sed magis a nominibus compositis 
  unde composita uerba facta uerbis in
declinatione non respondere primitiuis ex quo mihi quoque
uidetur do uerbum in simplicitate praeter regulam declinatum suam
in compositione cepisse proprietatem primitiuum enim existens
tertiae debuit esse coniugationis quia in do desinentia uerba
tunc tantum modo primae sunt coniugationis cum a nominibus
deriuantur primitiua uero tertiae solius ut ante lata
demonstrat exempla

quod igitur cum esset monosyllabum perdidit ut non esset
tertiae sed primae coniugationis more scilicet aliorum
monosyllaborum sicut no nas nat flo sto for faris fatur id
in compositione recipit ut ad tertiam solam pertineat
coniugationem absque duabus compositionibus id est circumdo
circumdas pessumdo pessumdas in quibus uidetur integrum
seruari cum naturaliter his in unitatem non sic cohaeret in dor
desinentia primae sunt coniugationis ut uador praedor
uerecundor

in go uel in gor desinentia uerba ex antecedentibus litteris
dinoscuntur a igitur ante finalem habentia syllabam primae sunt
coniugationis ut propago propagas uagor uagaris indagor
indagaris refragor refragaris notantur tertiae ago agis ut
primitiuum et ab eo composita siue seruent a in compositione
ut perago circumago seu mutent eam ut exigo subigo seu penitus
excludant ut dego cogo e ante go praecedente tertiae sunt ut
lego legis dego degis etiam ab ago compositum

excipiuntur nego negas lego legas e longam habens ad
differentiam        u    primitiui et a nomine quod est
lex legis deriuatum lego enim legas legitime et iure seruans e
longam nominis primae est coniugationis adlego quoque et ablego
et relego licet aliud significare uidentur eiusdem sunt
coniugationis ut a lego quod paenultimam longam habet
deriuata uirgilius in iii libro georgiconatque ideo tauros
procul atque in sola relegant  pascua terentius in
andriane a me credas adlegatum hunc senem cicero
uerrinarum quarto libro causam sese dimisso atque ablegato
consilio defensurum negauit lucanus dum bella relegem 
extremum scythici transcendam frigoris axem statius
achilleidos ii libro peleus te nato socerum et thetis
hospita iungunt  adlegantque suos utroque a sanguine diuos
ouidius in ibide participium ponit ille relegatum gelidas
aquilonis ad oras  non sinit exilio delituisse suo

i ante go antecedente siquidem sint ex praepositione et ago
uerbo composita tunc enim seruant primitiui coniugationem
tertiae sunt ut exigo subigo adigo abigo prodigo colligo sicut
etiam perago circumago carentia uero praepositionis obseruatione
breui quidem i primae sunt coniugationis ut lgo lgas rgo
rgas litgo quoque litgas remgo remgas naugo naugas
licet quibusdam uidentur ab ago uerbo composita tamen quia cum
nominibus sunt composita iure primam coniugationem meruerunt
longam i ante go habentia siquidem trisyllaba sint primae sunt
similiter ut instgo uestgo fatgo calgo disyllaba uero
tertiae ut fgo fgis flgo flgis unde adflgo conflgo sunt
composita o antecedente        u    primae sunt ut
rogo rogas interrogo interrogas cogo enim cogis ab ago
compositum quod ostendit et in praeterito perfecto suo coegi
seruat coniugationem primitiui u antecedente primae sunt ut
fugo coniugo conrugo nugor nugaris quae a nominibus fuga iugum
ruga nugas facta iure sunt primae notatur tertiae sugo sugis ut
primitiuum item n uel r antecedentibus ante go nisi sint a
nominibus quacumque uocali anteposita tertiae sunt omnia
coniugationis ut tango frango pango horatius epistularum
libro i nec cum uenari uolet ille poemata panges plango fingo
mingo ningo tingo extingo stringo restringo cingo pingo lingo
ringor iungo ungo emungo pungo fungor spargo mergo tergo uergo
inuergo surgo purgo enim purgas a purus nomine deriuatum et
iurgo iurgas ab eo quod est iure urgeo traductum et l ante g
adsumens uulgo a quo etiam promulgo promulgas componitur a
uulgus nomine deductum merito primae sunt coniugationis

adspirationem ante o habentia latina duo sunt quae nullam
occasionem deriuationis monstrantia tertiae sunt coniugationis
ut traho ueho et quae ex his componuntur retraho subtraho
adueho proueho subueho

nam triumpho bacchor stomachor et graeca sunt et a nominibus
deriuata iure primae sunt coniugationis

aio et meio quod et mingo dicitur i pro consonante ante o
habentia tertiae sunt ut primitiua et licet defectiua sunt
habent tamen quaedam signa tertiae tertia enim persona pluralis
aiunt et infinitiuus meiere apud iuuenalem in primo libro lectus
cuius ad effigiem non tantum meiere fas est indicant
coniugationem praedictam nam scio fio quae sunt quartae et   
    u    hio et pio quae sunt primae i uocalem ante o
habent de quibus abunde dictum in ante latis existimo

in lo desinentia a uel e uel i uocalibus antecedentibus primae
sunt coniugationis ut halo halas exhalo exhalas anhelo gelo
protelo uigilo sibilo uentilo excepto alo alis id est nutrio
intellectus causa ut carens graui spiritu etiam coniugatione
differat ab eo quod adspiratum primae est coniugationis halo
halas significans spiro unde exhalat opaca mefitim uirgilius
in uii libro protulit similiter o etiam uel u antecedentibus
primae sunt ut uolo uolas dolo dolas ambulo ambulas ululo
ululas maculo maculas pullulo pullulas simulo simulas cumulo
exulo uapulo excepto colo colis quod etiam o breuem habet quod
ad culturam pertinet nam percolo id est defaeco quod longam
habet o primae est coniugationis et a nomine quod est colum
compositum quod significat instrumentum rusticum unde uirgilius
pluraliter colaque praelorum in libro ii georgicon dixit
excipiuntur similiter occulo occulis consulo consulis ex quo
consul nomen deriuari praediximus et ad differentiam uerbi quod
est primae coniugationis uolo uolas uerbum anomalum uolo uis et
ab eo composita malo mauis nolo non uis et molo molis unde
horatius compositum dixit in libro sermonum i non alienas
permolere uxores licet immolo immolas primae est ut uirgilius
in libro x lapsumque superstans immolat ingentique umbra tegit
sed a molo molis uerbo primitiuo unde compositum permolo
permolis permolere nomen deriuatur mola ut est ipsa molam
manibusque piis in uirgilii libro quarto aeneidos et a
nomine mola fit uerbum primae coniugationis compositum deriuatum
seruans coniugationem ut immolo immolas consonante quacumque
antecedente uel duabus l tertiae magis inueniuntur cum primitiua
sint coniugationis ut fallo fallis uello uellis tollo
tollis percello percellis excello excellis quod etiam excelleo
antiqui dixerunt psallo graecum psallis ut salustius in
catilinariopsallere et saltare elegantius quam necesse erat
probae horatius epistularum libro ii        u
  psallimus et saltamus achiuis scitius unctis pello
pellis id est trudo unde componitur appello appellis nam quod
ad salutationem pertinet licet simplex non facile inuenitur
tamen in compositione differentiae sensus causa primae est
coniugationis ut appello appellas bello autem bellas uallo
uacillo scintillo stillo ut a nominibus bellum uallum uacillum
scintilla stilla deriuata generali regula iure primae sunt in
lor quoque desinentia primae sunt omnia ut palor unde in u
libro uirgilius dixit palantes troas agebat praestulor fabulor
osculor adulor aemulor epulor gratulor iaculor regulor

in mo desinentia quacumque uocali seu consonante praeposita
primitiua seu deriuatiua primae sunt coniugationis ut amo clamo
aestimo domo humo autumo hiemo fumo spumo flammo armo lacrimo
firmo nisi sint primitiua e breuem habentia tunc enim tertiae
sunt coniugationis ut emo emis gemo gemis premo tremo notatur
primae cremo cremas i quoque breui ante mo inuenta primae sunt
ut aestimo lacrimo exanimo nisi composita sint ex his quae e
ante mo habent in simplicitate et in compositione eam etiam in i
mutauerunt tunc enim solius tertiae sunt coniugationis ut
conprimo exprimo interimo adimo dirimo in quibus notantur dmo
dmis prmo prmis quia ab eo quod est emo secundum quosdam
composita longitudinem praepositionis seruauerunt sicut primo
primis breuitatem quibusdam non ab eo uidentur composita

sumo item solum tertiae coniugationis inuenitur u longam seruans
sicut uomo o breuem ante mo habens et como paenultima longa a
compono concisum ut est apud statium thebaidos libro iii
inplet amore sui comunt furor iraque cristas apud eundem
libro uiiii hunc toto capies pro corpore crinem  comere quem
frustra me dedignante solebas

in mor pauca quidem primae tamen inueniuntur quippe a nomine
deriuata ut rimor rimaris a rima racemor racemaris a racemo

in no desinentia quacumque uocali antecedente breui uel longa   
    u    primae sunt solius coniugationis ut no nas nat
monosyllabum ouidius in libro i metamorphoseonnat lupus
inter oues sano sanas mano ceno alieno sereno i longa
antecedente declino declinas propino iuuenalis libro i quando
propinat uirro tibi supino festino diuino i breui antecedente
fascino inquino nomino gemino termino attamino contamino destino
procrastino conglutino item longa o obsono obsonas terentius in
adelphisobsonat potat olet unguenta dono donas item
breui o sono sonas tono tonas item u longa antecedente ut
ieiuno ieiunas exceptis paucis quae tertiae sunt coniugationis
ut primitiua cum pleraque praedictorum deriuatiua sunt et unum
quidem exceptorum a breuem ante no habet cano canis quam in i
mutant ex eo composita ut occino concino succino persius cui
uerba quid istas succinis ambages duo uero i ante no habent
lino linis sino sinis et unum o pono ponis et quidquid ab eis
componitur ut oblino oblinis desino compono repono et similia
consonante quacumque antecedente primae sunt similiter
coniugationis quippe a nominibus pleraque traducta ut damno
damnas pugno pugnas signo signas regno regnas uerno uernas
hiberno hibernas exceptis item primitiuis ad tertiam iure
uenientibus coniugationem sperno spernis sterno sternis temno
temnis cerno cernis ex quo decerno et discerno et omnibus
quae ab eis singulis componuntur in nor desinentia communia uel
deponentia similiter primae sunt solius coniugationis ut opinor
opinaris conor criminor dignor peregrinor patrocinor minor
uaticinor uenor consternor quoque et aspernor ut deponentia
primae sunt coniugationis licet sperno et sterno actiua ex
quibus quantum ad uocem uidentur fieri tertiae sunt ceu
praediximus tamen consterno etiam consternas differentiae
significationis causa primae inuenitur ut statius libro uii
thebaidosadiurat turmasque metu consternat inani    
   u    cuius participium passiuum praeteriti temporis
ouidius in u libro fastorum refert hippolyte infelix
uellem coluisse dionen  cum consternatis deripereris equis

in po uerba primitiua uel deriuatiua primae sunt coniugationis
ut crepo crepas discrepo dissipo culpo usurpo turpo nuncupo
occupo mancipo horatius sermonum libro ii quaedam si
credis consultis mancipat usus participo participas anticipo
ouidius metamorphoseon libro iii tardius exierant sed per
compendia montis  anticipata uia est palpo palpas quod in
eadem uoce tam nomen quam uerbum significat

tertiae pauca primitiua reperiuntur et sunt haec scalpo
scalpis sculpo sculpis carpo repo serpo strepo rumpo et quae
ex his componuntur

in por quoque desinentia communia uel deponentia primae sunt ut
aucupor aucuparis

in quo uel in quor primitiua quidem quae et pauca sunt tertiae
sunt ut linquo linquis relinquo relinquis delinquo delinquis
inquam uel inquo defectiuum inquis cuius pluralem horatius
sermonum libro i refert communi sensu plane caret
inquimus et imperatiuum terentius in phormione tum autem
uideo patrem filium ab sese amittere inuitum inque sequor
sequeris loquor loqueris lquor lqueris deponens prima syllaba
producta ut uirgilius in i libro georgiconuere nouo
gelidus canis cum montibus humor  liquitur et zephyro putris se
gleba resoluit quamuis neutrum siue actiuum primae
coniugationis inuenitur prima tamen syllaba correpta lquo
lquas elquo elquas lucanus libro uii excussit cristas
galeis capulosque solutis  perfudit gladiis ereptaque pila
liquauit persius phyllidas hypsipylas uatum aut plorabile
siquid  eliquat ac tenero supplantat uerba palato ouidius
fastorum libro iiii        u   nec pigeat tritum
nigro cum lacte papauer  sumere et expressis mella liquata
fauis

cum uero sint a nominibus tunc iure primae sunt coniugationis
ut aequus aequo aequas propinquus propinquo propinquas obliquus
obliquo obliquas antiquus antiquo antiquas aqua aquor aquaris
uirgilius libro iiii georgiconsed circum tutae sub moenibus
urbis aquantur

in ro desinentia e antecedente omnia primae sunt coniugationis
ut libero liberas lacero desidero considero aggero numero genero
impero blatero horatius libro sermonum ii magno blateras
clamore itero iteras idem libro i carminumnunc retrorsum
 uela dare atque iterare cursus  cogor relictos excipiuntur
pauca primitiua et quae ab eis singulis componuntur tertiae
coniugationis ut gero geris digero aggero unde aggeritur
tumulo tellus in iii libro aeneidos uirgilii legimus ex quo
uerbo nomen fit agger et ab eo uerbum deriuatum aggero aggeras
est primae coniugationis ut idem uirgilius refert in libro xi
aeneidosaggerat et longo praedam iubet ordine duci tero
item teris detero protero sero item seris ex quo componuntur
insero dissero prosero desero nam obsero obseras iure primae est
coniugationis a nomine quod est haec sera huius serae et ab eo
compositum est resero reseras queror item deponens correpta
paenultima quereris fero etiam quod licet anomalum est tertiae
tamen esse coniugationis ex quibusdam eius motibus ostenditur
et ab eo similiter deriuata ut infero suffero perfero uociferor
autem quod est a fero et morigeror quod est a gero
compositum uel quia cum nominibus componuntur iure primae sunt
coniugationis uerborum obseruandum est tamen quod quae superius
ut tertiae coniugationis uerborum notauimus omnia disyllaba
sunt quod in aliis e ante ro habentibus raro reperitur et
quacumque alia uocali antecedente ro syllabam similiter uerba
sunt primae coniugationis ut aro aras paro spiro deliro uoro
ploro roboro horatius carminum libro iiii rectique cultus
pectora roborant laboro obscuro instauro inauro figuro
horatius epistularum libro ii        u   os
tenerum pueri balbumque poeta figurat exceptis uro uris et
quaero actiuo quaeris ex quo composita licet ae diphthongon in
i longam conuertunt coniugationem tamen seruant ut inquiro
inquiris lucanus libro uiiii inquire in fata nefandi caesaris
conquiro conquiris consonante etiam quacumque antecedente
primae sunt ut celebro celebras tenebro consecro obsecro quadro
migro latro lustro narro erro notantur tertiae coniugationis
curro curris uerro uerris statius thebaidos libro iiii sat
dubium coetu solante timorem  fallere et incultos aris
aduerrere crines

in ror desinentia deponentia uel communia primae sunt ut
exsecror morigeror feneror miror moror odoror furor lucror
excepto queror ut ante dictum est tertiae

in so similiter primae sunt coniugationis quia deriuatiua sunt
nam uel a nominibus pleraque deriuantur uel certe frequentatiua
sunt ut lasso lassas penso spisso denso quod et denseo secundae
coniugationis ut in eo terminatum licet raro lectum
inuenitur ut extulit in primo libro georgicon uirgilius
denset erant quae rara modo et quae densa relaxat idem in xii
libro aeneidosuela dabit uos unanimi densete cateruas
cuius infinitiuum salustius historiarum libro ii refert
ille festinat subsidiis principes augere et densere frontem
conuaso conuasas terentius in phormionealiquid conuassem
accuso accusas merso curso cesso excipiuntur accerso arcesso
lacesso facesso capesso incesso cuius inpersonale infinitiuum
uirgilius duodecimo libro dixit incessi muros ignis ad tecta
uolare statius quoque in libro i thebaidos extulit eius
actiuum uel neutrale uerbum infinitiuum hanc etiam poenis
incessere gentem decretum est idem libro iii        u
  nec tua cara fides ne falsa incessere gaude cuius idem
imperatiuum libro xi solumque quod ante uocasti inuideo ne
incesse moras licet in eodem libro participium quasi
frequentatiuum ut a prima coniugatione ueniens lectum est tecta
incessantem uiso quoque uisis et pinso pinsis tertiae
coniugationis sunt ut persius o iane a tergo quem nulla
ciconia pinsit et defectiuum quaeso quaesis cuius infinitiuum
quaesere salustius in primo posuit historiarum libro in sor
deponentia uel communia similiter primae sunt coniugationis ut
causor commissor grassor uersor conuersor diuersor auersor
aduersor licet a uerto uertis uel a uertor uerteris simplici
quod est tertiae coniugationis componuntur tamen ut deponentia
primae sunt coniugationis

in to desinentia quotcumque sint syllabarum quacumque uocali
uel consonante antecedente primitiua seu deriuatiua primae sunt
coniugationis ut sto stas praesto resto obsto nato uirgilius
in iiii libro aeneidosnatat uncta carina ueto uetas uito
dubito cogito noto porto muto puto reputo refuto uirgilius in
libro xii aeneidosfors dicta refutet confuto confutas
terentius in phormioneconfutauit uerbis admodum iratum
patrem occulto exulto ausculto uasto gesto manifesto statius
in thebaidos libro ii ramus manifestat oliuae legatum
ouidius in metamorphoseon libro xiii insidias prodet
manifestabitque latentem eructo eructas rapto capto salto
canto arto lucanus in libro iiii continuus multis subitarum
tractus aquarum  artauit clausitque amnem lacto terentius in
andriaeorum animas lactas idem in eadem nisi me lactasses
amantem marito maritas statius libro ii achilleidosdum
pelea dulce maritat pelion horatius in epodo       u
  altas maritat populos leto letas ouidius in
ibidequique lycurgiden letauit et arbore natum idem in iii
metamorphoseon libro letataque corpora uidit exceptis
paucis tertiae coniugationis quae et disyllaba sunt et
primitiua a quidem antecedente scato scatis licet non sit eius
frequens usus cuius infinitiuum etiam lucretius in u libro
protulit largifluum fontem scatere atque erumpere lumen ex
quo horatius participii praesentis accusatiuum in iii libro
carminum refert sic et europe niueum doloso  credidit
tauro latus et scatentem  beluis pontum mediasque fraudes 
palluit audax e autem uocali et c consonante antecedente pecto
necto flecto et plecto antique e breui antecedente duo peto ac
meto r antecedente similiter duo uerto et sterto geminata t
ante o unum mitto et s antecedente aequaliter unum sisto in
tor quoque deponentia uel communia primae sunt ut scrutor testor
antestor ut horatius sermonum libro i licet antestari
notantur tertiae coniugationis plector amplector complector nitor
utor et ab eis composita uertor quoque et reuertor

in uo u uocali pro consonante ante o posita omnia primae sunt
coniugationis pleraque enim sunt deriuatiua ut leuo leuas
seruo curuo notantur tertiae duo uiuo uiuis unde nomen est
deriuatum uiuus et lauo lauis ut uirgilius in x libro lauit
inproba teter ora cruor horatius carminum libro ii
uillaque flauus quam tiberis lauit idem sermonum libro i
ora manusque tua lauimus feronia lympha quod et primae
coniugationis inuenitur iuuenalis libro i        u
  nec pueri credunt nisi qui nondum aere lauantur cuius
supinum horatius in libro i sermonum protulit ast ubi me
fessum sol acrior ire lauatum  admonuit

l uero ante uo antecedente tertiae coniugationis primitiua
inueniuntur ut soluo soluis uoluo uoluis caluo caluis id est
decipio ut est apud salustium in historiarum libro iii
contra ille calui ratus quaerit extisne an somnio portenderetur
thesaurus in uor desinens deponens unum est conuiuor quod
primae est generali regulae deponentium seruiens cum non
respondet suo primitiuo id est uiuo uiuis uel quia de nomine
quod est conuiua deriuatur

in xo desinentia pauca sunt primae quidem coniugationis ut laxo
laxas luxo uexo taxo sed tertiae non inueniuntur nisi pexo
pexis texo texis nexo nexis faxo enim faxis defectiuum est
nexo autem tam nexas ut ostendit uirgilius participium dicens
nexantem nodis quam nexis ut accius in deiphobonos
continuo ferrum eripimus omnibus manibus  manicas neximus
licet nexi lectum est quod etiam a necto nectis sicut a pecto
pectis pexi potest esse in xor similiter desinentia primae sunt
coniugationis ut rixor amplexor

in or passiua quacumque praecedente uocali uel consonante
coniugationem suorum sequuntur actiuorum ceu ante diximus

composita quoque in omnibus terminationibus simplicium suorum
coniugationes eadem scilicet manente finalitate sequuntur si
tamen cum uerbis uel cum praepositionibus cum quibus frequentius
solent coniungi componantur cum uerbis ut tepefacio calefacio
madefacio patefacio liquefacio cum praepositionibus ut capio
praecipio decipio facio inficio afficio deficio fero praefero
perfero infero affero suffero defero turbo proturbo scribo
describo conscribo neco eneco uinco conuinco fraudo defraudo
fundo infundo cedo discedo concedo ligo inligo ago perago
circumago subigo exigo cogo traho subtraho halo exhalo fallo
refello clamo reclamo emo coemo no adno pono expono repono
depono        u    inpono crepo discrepo repo adrepo
inrepo aro exaro curro incurro discurro concurro penso
dispenso compenso uiso inuiso canto decanto mitto inmitto
submitto curuo incuruo soluo dissoluo duco deduco educo nisi
sensus causa mutetur coniugatio producta quidem paenultima
tertiae educo educis correpta autem paenultima primae educo
educas id est nutrio non extraho ut uirgilius in libro x
quattuor hic iuuenes totidem quos educat ufens quod a nomine
dux ducis posse fieri praediximus et manduco manducas licet a
duco ducis uerbo uidetur componi tamen cum nomine compositum
quasi manum ad os duco iure primae est intellectus autem
differentia solet interdum et in simplicitate uerborum mutare
coniugationem ut dico dicis et dico dicas mando mandis et mando
mandas fundo fundis et fundo fundas sicut sero quidem seras a
nomine quod est haec sera licet correpta paenultima et lego
legas producta paenultima primae sunt ut a nominibus sera et lex
uenientia sero autem seris correpta similiter paenultima ex
quo dissero prosero insero fiunt et lego legis unde diligo
sublego componuntur differentiae causa ut primitiua tertiae
sunt pello quoque pellas quod simplex in usu non est unde
appello appellas primae est pello autem pellis ex quo inpello
inpellis depello depellis tertiae sicut uolo uolas et uolo uis
intellectus causa diuersas coniugationes meruerunt sono enim
sonas et sono sonis unde sonere infinitiuus crepo crepas et
crepo crepis unde et crepere fulgeo et fulgo unde et fulgre
ferueo et feruo unde et ferure oleo et olo unde et olre
paenultima correpta strido stridis et strideo strides sicut
albo albas et albeo albes denso densas et denseo denses duro
duras et dureo dures maturo maturas et matureo matures ex
quibus induruit et maturuit perfecta ueniunt haec auctoritas
sola uetustatis non artis tradidit ratio unde nec omnes motus
haec eadem uerba tritos et usitatos in utraque coniugatione
habere noscuntur

cum nominibus autem composita uerba mutant plerumque
coniugationem nam generali regulae nominum subiecta et quasi a
nominibus deriuata iure ad primam ueniunt coniugationem uerborum
ut litigo litigas remigo remigas uociferor uociferaris
morigeror morigeraris et maxime excludentia i quam in simplici
uerbo ante o habuerunt etiamsi cum praepositione componantur
mutant coniugationem ut aedifico        u    aedificas
significo significas sacrifico sacrificas laetifico
laetificas amplifico amplificas terrifico terrificas mancipo
quoque aucupo participo licet possunt haec quasi a nominibus
manceps et auceps et particeps sicut uindico uindicas iudico
iudicas indico indicas auspicor auspicaris a nominibus uindex
iudex index auspex uenientia iure primae esse

idemque etiam de superioribus intellegi potest ut a sacrificus
laetificus amplificus terrificus nominibus quae sunt in usu
uerba deducantur hisque similiter excurrisse aedifico et
significo uerba uideantur licet carent appositis ad aliorum
similitudinem compositis nominibus et cum solis tamen
praepositionibus uerba composita si in compositione careant i
quam habuerunt in simplicitate mutant coniugationem ut a capio
capis quod est tertiae primae fiant coniugationis ut anticipo
anticipas occupo occupas ut enim a nominibus uerba deriuata e
uel i addentia una syllaba genitiuum primitiui solent uincere ut
canus cani caneo insanus insani insanio sors sortis sortior
et e contrario a uerbis in eo uel in io uel in uo desinentibus
traducta nomina quae e uel i uel u uocales excludant minus una
syllaba proferuntur ut arceo arcus perfugio perfuga aduenio
aduena gradior gradus tribuo tribus metuo metus sic etiam in
ipsis uerbis solet euenire ut in io uerbo desinentia si in
compositione i excludant omnibus modis unam minuentia syllabam
coniugationem quoque mutare cogantur ut facio facis aedifico
aedificas capio capis occupo occupas sicut a nomine et capio
nuncupo nuncupas facit eodemque modo a fugio fugis fit nomen
deductum fuga et ex hoc nomine uerbum fugo fugas quo modo a
uerbo iungo iungis nomen iugum et ab hoc uerbum iugo iugas et
molo molis inde nomen mola et ab eo uerbum immolo immolas
sicut sedeo uerbum secundae coniugationis et quod eiusdem est
coniugationis compositum insideo unde nomen insidiae ex quo
aliud uerbum insidior insidiaris traducitur ex praeterito
perfecto suo quod est in primitiuo sedeo sedi factum expulsione
e quae ante o erat productaque paenultima facit uerbum primae
coniugationis sedo sedas quo modo in circumflexis apud graecos
syracusano more saepe uerbi positio deriuatur ab alterius uerbi
praeterito perfecto ut     
 quod potest etiam a        u    praeterito
perfecto quod est sedeo sedi producta paenultima nomen
fecisse haec sedes eadem uerbi longitudine etiam in nomine
seruata ut ab eo quod est rumpo rupi rupes sterno straui
strages sic a nomine sedes deriuatum uerbum generalis regula
nominum iure primae coniugationi dedisse uerborum uidetur sedo
sedas a nomine quoque plurali quod est hae sordes sordeo sordes
secundae coniugationis uerbum deductum cum fecisset ex se nomen
mobile sordidus ab eo uerbum deriuans sordido sordidas merito
primae dedit illud uerborum coniugationi de monosyllabo autem
uerbo quod est primae praeter regulam coniugationis do das dat
et compositionibus eius rationabiliter non respondentibus
primitiuo in supra dictis abunde reor esse monstratum omnia
deponentia uel communia consonante antecedente or primae sunt
coniugationis ut suspicor praedor indagor palor rimor opinor
aucupor aquor moror aduersor scrutor conuiuor amplexor exceptis
uiiii tertiae coniugationis labor fungor sequor liquor loquor
queror euertor utor nitor et illis exceptis quae ante cor as uel
es uel is habent ut irascor nascor uescor paciscor nanciscor
et quidquid simile inueniatur quae iure tertiae sunt quia haec
forma id est in sco desinens tertiam coniugationem uindicat
sibi

