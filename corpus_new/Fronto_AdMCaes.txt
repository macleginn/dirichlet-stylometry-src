m frontonis epistularum ad m caes et inuicem liber i caesari suo fronto       mittam igitur tibi quantum pote librum hunc descriptum uale caesar et ride et omnem uitam laetare et parentibus optimis et eximio ingenio tuo fruere  m caesar m frontoni magistro meo quid ego ista mea fortuna satis dixerim uel quo modo istam necessitatem meam durissimam condigne incusauero quae me istic ita animo anxio tantaque sollicitudine praepedito alligatum attinet neque me sinit ad meum frontonem ad meam pulcherrimam animam confestim percurrere praesertim in huius modi eius ualetudine prope reuidere manus tenere ipsum denique illum pedem quantum sine incommodo fieri possit adtrectare sensim in balneo fouere ingredienti manum subicere et tu me amicum uocas qui non abruptis omnibus cursu concitato peruolo ego uero magis sum claudus quom ista mea uerecundia immo pigritia o me quid dicam metuo quicquam dicere quod tu audire nolis nam tu quidem me omni modo conisus es iocularibus istis tuis ac lepi  dissimis uerbis a cura amouere atque te omnia ista aequo animo perpeti posse ostendere at ego ubi animus meus sit nescio nisi hoc scio illo nescio quo ad te profectum eum esse cura miserere omni temperantia abstinentia omnem istam tibi pro tua uirtute tolerandam mihi uero asperrimam nequissimamque ualetudinem depellere et ad aquas proficisci si et quando et nunc ut commode agas cito oro perscribe mihi et mentem meam in pectus meum repone ego interim uel tales tuas litteras mecum gestabo uale mihi fronto iucundissime quamquam ita me dispositius dicere oportet nam tu quidem semper aues o qui ubique estis di boni ualeat oro meus fronto iucundissimus atque carissimus mihi ualeat semper integro inlibato incolumi corpore ualeat et mecum esse possit homo suauissime uale  caesari suo fronto tu caesar frontonem istum tuum sine fine amas uix ut tibi homini facundissimo uerba sufficiant ad expromendum amorem tuum et beniuolentiam declarandam quid oro te fortunatius quid me uno beatius esse potest ad quem tu tam fraglantes litteras mittis quin etiam quod est amatorum proprium currere ad me uis et uolare solet mea domina parens tua interdum loci dicere se mihi quod a te tanto opere diligar inuidere quid si istas litteras tuas  legerit quibus tu deos etiam pro salute mea uotis aduocas et precaris o me beatum ore tuo me diis commendatum putesne ullus dolor penetrare sciat corpus aut animum meum prae tanto gaudio procedo iam babae neque doleo iam quicquam neque aegre fero uigeo ualeo exulto quo uis ueniam quo uis curram crede istud mihi tanta me laetitia perfusum ut rescribere tibi ilico non potuerim sed eas quidem litteras quas ad priorem epistulam tuam iam rescripseram dimisi ad te sequentem autem tabellarium retinui quo ex gaudio resipiscerem ecce nox praeteriit dies hic est alter qui iam prope exactus est necdum quid aut quem ad modum rescribam tibi reperio quid enim ego possim iucundius quid blandius quid amantius quam tu scripsisti mihi proponere unde gaudeam quod ingratum me et referundae gratiae imparem facias quoniam ut res est ita me diligis ut ego te magis amare uix possim igitur ut argumentum aliquod prolixiori epistulae reperiam quod oro te ob meritum sic me amas quid iste fronto tantum boni fecit ut eum tanto opere tu diligas caput suum pro te aut parentibus tuis deuouit succidaneum se pro uestris periculis subdidit prouinciam aliquam fideliter administrauit exercitum duxit nihil eorum ne cotidianis quidem istis officiis circa te praeter ceteros fungitur immo sectator uel is satis infrequens nam neque domum uestram diluculo uentitat neque cotidie salutat neque ubique comitatur nec semper spectat uide igitur ut si quis interroget cur frontonem ames habeas in promptu quod facile respondeas at ego nihil quidem malo quam amoris erga me tui nullam  extare rationem nec omnino mihi amor uidetur qui ratione oritur et iustis certisque de causis copulatur amorem ego illum intellego fortuitum et liberum et nullis causis seruientem inpetu potius quam ratione conceptum qui non officiis ut lignis sed sponte ortis uaporibus caleat baiarum ego calidos specus malo quam istas fornaculas balnearum in quibus ignis cum sumptu atque fumo accenditur breuique restingitur at illi ingenui uapores puri perpetuique sunt grati pariter et gratuiti ad eundem prorsus modum amicitiae istae officiis calentes fumum interdum et lacrimas habent et ubi primum cessaueris extinguntur amor autem fortuitus et iugis est et iucundus quid quod neque adolescit proinde neque conroboratur amicitia meritis parta ut ille amor subitus ac repentinus ut non aeque adolescunt in pomariis hortulisque arbusculae manu cultae rigataeque ut illa in montibus aesculus et abies et alnus et cedrus et piceae quae sponte natae sine ratione ac sine ordine sitae nullis cultorum laboribus neque officiis sed uentis atque imbribus educantur tuus igitur iste amor incultus et sine ratione exortus spero cum cedris porro adolescit et aesculis qui si officiorum ratione coleretur non ultra myrtos laurusque procresceret quibus satis odoris parum roboris et omnino quantum fortuna rationi tantum amor fortuitus officioso amori antistat  quis autem ignorat rationem humani consilii uocabulum esse fortunam autem deam dearumque praecipuam templa fana delubra passim fortunae dicata at rationi nec simulacrum nec aram usquam consecratam non fallor igitur quin malim amorem erga me tuum fortuna potius quam ratione genitum neque uero umquam ratio fortunam aequiperat neque maiestate neque usu neque dignitate nam neque aggeres manu ac ratione constructos montibus conparabis neque aquae ductuus amnibus neque receptacula fontibus tum ratio consiliorum prudentia appellatur uatum impetus diuinatio nuncupatur nec quisquam prudentissimae feminae consiliis potius accederet quam uaticinationibus sibyllae quae omnia quorsum tendunt ut ego recte malim impetu et forte potius quam ratione ac merito meo diligi quam ob rem etiam si qua iusta ratio est amoris erga me tui quaeso caesar sedulo demus operam ut ignoretur et lateat sine homines ambigant disserant disputent coniectent requirant ut nili caput ita nostri amoris originem sed iam hora decimam tangit et tabellarius tuus mussat finis igitur sit epistulae ualeo re uera multo quam opinabar commodius de aquis nihildum cogito te dominum meum decus morum solacium mali quam multum amo dices num amplius quam ego te non sum tam ingratus ut hoc audeam dicere uale caesar cum tuis parentibus et ingenium tuum excole   m caesar frontoni magistro suo sal accipe nunc perpaucula contra somnum pro insomnia quamquam puto praeuaricor qui adsiduo dies ac noctes somno adsum neque eum desero neque sino deserat adeo sumus familiares sed cupio hac sua accusatione offensus paulisper a me abscedat et lucubratiunculae aliquam tandem facultatem tribuat igitur epixeirhmata skula eiusdem illo primo utar epichiremate quodsi tu dices faciliorem me materiam mihi adsumpsisse accusandi somni quam te qui laudaueris somnum quis enim inquis non facile somnum accusauerit igitur cuius facilis accusatio eiusdem difficilis laudatio cuius difficilis laudatio eius non utilis usurpatio sed hoc transeo nunc quando apud baias agimus in hoc diuturno ulixi labyrintho ab ulixe mihi paucula quae ad hanc rem attinent sumam non enim ille profecto eikostw demum etei uenisset eis patrida gaian neque in isto lacu tam diu oberrasset nec quae alia omnia odusseian faciunt perpessus esset nisi tum glukus upnos ephluqe kekmhwta quamquam th dekath d hdh anefaineto patris aroura sed quid somnus fecit boulh de kakh nikhsen etairwn                      askon men lusan anemoi d ek apantes orousan  tous d aiy arpacasa feren pontonde quella klaiontas gaihs apo patridos quid rursum apud insulam trinacriam oud an emoi glukun upnon epi blefaroisin exeuan euruloxos d etaroisi kakhs echrxeto boulhs postea ubi helioio boas kai ifia mhla esfacan kai edeiran kai mhr ekah kai splagxn epasanto quid tum expergitus ulixes oimwcas de qeoisi met aqanatoisi gegwnoun h me mal eis athn koimhsate nhlei upnw somnus autem ulixen ne patriam quidem suam diu agnosceret siuit cuius kai kapnon apoqrwskonta nohsai imeireto nunc a laertio ad atridam transeo nam illud passudih quod eum decepit cuius causa tot legiones funduntur fugantur ex somno et ex somnio profecto oritur quid quom o poihths agamemnonem laudat quid ait enq ouk an brizonta idois agamemnona dion quid quom reprehendit ou xrh pannuxion eudein boulhforon andra quos quidem uersus orator egregius mire quondam euertit  transeo nunc ad q ennium nostrum quem tu ais ex somno et somnio initium sibi fecisse sed profecto nisi ex somno suscitatus esset numquam somnium suum narrasset hinc ad hesiodum pastorem quem dormientem poetam ais factum at enim ego memini olim apud magistrum me legere poimeni mhla nemonti par ixnion oceos ippou hsiodw mousewn esmos ot hntiasen to ot hntiasen uides quale sit scilicet ambulanti obuiam uenisse musas quid autem tu de eo existimas quem qui pulcherrime laudat quid ait nhdumos hdistos qanatw agxista eoikws haec satis tui amore quam meae fiduciae luserim nunc bene accusato somno dormitum eo nam uespera haec ad te detexui opto ne mihi somnus gratiam referat  m caesari domino suo fronto domum reuerso mihi epistula reddita est quam tu uidelicet romam mihi scripseras et erat lata romam deinde hodie relata et paulo ante mihi est reddita in qua pauca quae ego pro somno dixeram tu multis et elegantibus argumentis refutasti ita scite ita subtiliter et apte ut si uigilia tibi hoc acuminis et leporis adfert ego prosus uigilare te mallem sed enim uespera scripsisse te ais cum paulo post dormiturus esses igitur adpropinquans et imminens tibi somnus tam elegantem hanc epistulam fecit namque ut crocus ita somnus priusquam prope adsit longe praeolet longeque delectat ut a principio igitur epistulae tuae incipiam elegantissime praeuaricari te ais quod        est ut eo sublato aliud subdi eiusdem usus et ponderis non possit illud uero dictum elegans atque a uia situm quo ais neque alia omnia quae odusseian faciunt enim uero omnia istaec inter graecos uersus latina ita scite alternata sunt a te et interposita ut est ille in pyrrhicha uersicolorum discursus quom amicti cocco alii alii luteo et ostro et purpura alii aliique cohaerentes concursant iam a laertio ad atridam eleganter transisti ecce autem circa q ennium aliam malitiosam plagam dedisti cum ais nisi ex somno exsuscitatus esset numquam somnium suum narrasset at oderit me marcus meus caesar si pote argutius praestrigiae nullae tam uersutae nulla ut ait laeuius decipula tam insidiosa quid si ego id postulo ne expergiscare quin  postulo ut dormias aliud scurrarum prouerbium en cum quo in tenebris mices sed sumne ego beatus qui haec intellego et perspicio et insuper ab dom meo caesare magister appellor quo pacto ego magister qui unum hoc quod te docere cupio ut dormias non inpetro perge uti libet dum modo dii te mihi siue prodormias siue peruigiles facundatum eloquentia etiam eleganti prosperent uale meum gaudium et cura mea seria  m aurelius caesar sal d frontoni mag suo ne ego inpudens qui umquam quicquam meorum scriptorum tanto ingenio tanto iudicio legendum committo patri domino meo locum ex oratione tua quem me eligere uoluit kai upekrinamhn commode plane illa suum auctorem sibi dari flagitabant denique mihi uix succlamatum est aciws tou poihtou sed quod tu merito omnibus praeoptas non diu differam ita adfectus est auditione eorum dominus meus ut paene moleste ferret quod alio modo ad negotium opus sibi esset quam eo quo tu orationem habiturus intraueras sensuum facultatem elocutionis uariam uirtutem inuentionis argutam nouitatem orationis doctam dispo  sitionem uehementer miratus est nunc credo post hoc quaeris quid me maxime iuuerit accipe hinc coepi in iis rebus et causis quae a priuatis iudicibus iudicantur nullum inest periculum quia sententiae eorum intra causarum demum terminos ualent tuis autem decretis imp exempla publice ualitura in perpetuum sanciuntur tanto maior tibi uis et potestas quam fatis adtributa est fata quid singulis nostrum eueniat statuunt tu ubi quid in singulos decernis ibi uniuersos exemplo adstringis quare si hoc decretum tibi procos placuerit formam dederis omnibus omnium prouinciarum magistratibus quid in eius modi causis decernant quid igitur eueniet illud scilicet ut testamenta omnia ex longinquis transmarinisque prouinciis romam ad cognitionem tuam deferantur filius exheredatum se suspicabitur postulabit ne patris tabulae aperiantur idem filia postulabit nepos abnepos frater consobrinus patruus auonculus amita matertera omnia necessitudinum nomina hoc priuilegium inuadent ut tabulas aperiri uetent ipsi possessione iure sanguinis fruantur causa denique romam remissa quid eueniet heredes scripti nauigabunt exheredati autem in possessione remanebunt diem de die ducent dilationem petent tempora uariis excusationibus trahent hiemps est et crudum mare hibernum est adesse non potuit ubi hiemps praeterierit uernae tempestates incertae et dubiae moratae sunt uer exactum est aestas est calida et sol nauigantis urit et homo nauseat autumnus sequitur poma culpabuntur et languor excusabitur fingo haec et comminiscor quid in hac causa non hoc ipsum euenit ubi est aduersarius qui iam pridem ad agendam causam adesse debuerat in itinere est quo tandem in itinere ex asia uenit et est adhuc in asia magnum iter et festinatum  nauibusne an equis an diplomatibus facit haec tam uelocia statiua cum interim cognitione proposita semel a te caesar petita dilatio et impetrata proposita cognitione rursum a te duum mensum petita dilatio duo menses exacti sunt idibus proximis et dies medii isti aliquot uenit tandem si nondum uenit at saltem adpropinquat si nondum adpropinquat at saltem profectus ex asia est sei nondum profectus est at saltem cogitat quid ille cogitat aliud quam bonis alienis incubare fructus diripere agros uastare rem omnem dilapidare non ille ita stultus est ut malit uenire ad caesarem et uinci quam remanere in asia et possidere qui mos si fuerit inductus ut defunctorum testamenta ex prouinciis transmarinis romam mittantur indignius et acerbius testamentorum periculum erit    si corpora    torum    trans maria testantur nam    null    culum super    tur    cadaueribus in ipsis iniuriis praesto est siue maria naufragos deuorent siue flumina praecipites trahant siue harenae obruant siue ferae lacerent siue uolucres discerpant corpus humanum satis sepelitur ubicumque consumitur at ubi testamentum naufragio submersum est illa demum et res et domus et familia naufraga atque insepulta est olim testamenta ex deorum munitissimis aedibus proferebantur aut tabulariis aut thecis aut archieis aut opisthodomis at iam testamenta proru nauigarint inter onera mercium et sarcinas remigum id etiam superest si quando iactu opus est ut testamenta cum leguminibus iacten  tur quin eua constituendum  pro testamentis exigatur  ante hac    quae    tenendum nam    exe    cum    etiam    roge    doleas    ent    item             de funere aliquid dicamus sciat familia quem ad modum lugeat aliter plangit seruus manu missus aliter cliens laudat uocatus aliter amicus legato honoratus quid incertas et suspensas exequias facis omnium animalium statim post mortem hereditas cernitur oui lana statim detrahitur ut elephanto ebur ungues leonibus auibus pinnae plumaeque hominum hereditas post mortem iacet differtur praedonibus exposta diripitur puto totum descripsi quid ergo facerem quod totum admirarer quom totum amarem te hominem beatum uale disertissime doctissime mihi carissime dulcissime magister optatissime amice desiderantissime herodi filius natus hodie mortuus est id herodes non aequo fert animo uolo ut illi aliquid quod ad hanc rem adtineat pauculorum uerborum scribas semper uale  domino meo accepi caesar litteras tuas quibus quanto opere laetatus sim facile aestimas si reputaueris singula primum quod caput  est omnis mei gaudii cum te bene ualere cognoui tum quod ita amantem mei sensi finem ut amori nullum neque modum statuas quin cottidie aliquid reperias quod circa me iucundius atque amicius facias ego denique olim iam me puto satis amari tibi autem nondum etiam quantum me diligas satis est ut non mare ullum tam sit profundum quam tuus aduersus me amor sane ut illud queri possim cur me nondum ames tantum quantum plurimum potest namque in dies plus amando efficis ne id quod ante diem amaueris plurimum fuerit consulatum mihi putas tanto gaudio fuisse quanto tua tot in una re summi amoris indicia orationis meae particulas quas excerpseram recitasti patri tuo ipse studiumque ad pronuntiandum adhibuisti qua in re et oculos mihi tuos utendos et uocem et gestum et in primis animum accommodasti nec uideo quis ueterum scriptorum quisquam me beatior fuerit quorum scripta aesopus ad populum pronuntiauit aut roscius meae uero orationi m caesar actor contigit et pronuntiator tuaque ego opera et uoce audientibus placui cum audiri a te ac tibi placere omnibus summe sit optabile non miror itaque quod placuerit oratio oris tui dignitate exornata nam pleraque propria uenustate carentia gratiam sibimet alienam extrinsecus mutuantur quod euenit etiam in plebis istis edulibus nullum adeo uile aut uolgatum est holus aut pulpamentum quin elegantius uideatur uasis aureis adpositum idem euenit floribus et coronis alia dignitate sunt quom a coronariis ueneunt alia quom a sacerdotibus porriguntur tantoque ego fortunatior quam fuit hercules atque achilles quorum arma et tela gestata sunt a patricole et philocteta multo uiris uirtute inferioribus mea contra oratio mediocris ne dicam ignobilis a doctissimo et facundissimo omnium caesare inlustrata est  nec ulla umquam scena tantum habuit dignitatis m caesar actor titus imp auditor quid amplius cuiquam contingere potest nisi unum quod in caelo fieri poetae ferunt quom ioue patre audiente musae cantant enim uero quibus ego gaudium meum uerbis exprimere possim quod orationem istam meam tua manu descriptam misisti mihi uerum est profecto quod ait noster laberius ad amorem iniciendum delenimenta esse deleramenta beneficia autem ueneficia quid poculo aut ueneno quisquam tanta flamma adamasios percussisset praeut tu me et facto hoc stupidum et attonitum ardente amore tuo reddidisti quot litterae istic sunt totidem consulatus mihi totidem laureas triumphos togas pictas arbitror contigisse quid tale m porcio aut quinto ennio c graccho aut titio poetae quid scipioni aut numidico quid m tullio tale usu uenit quorum libri pretiosiores habentur et summam gloriam retinent si sunt lampadionis aut staberii plautii aut d aurelii autriconis aut aelii manu scripta exempla aut a tirone emendata aut a domitio balbo descripta aut ab attico aut nepote mea oratio extabit m caesaris manu scripta qui orationem spreuerit litteras concupiscet qui scripta contempserit scriptorem reuerebitur ut si simiam aut uolpem apelles pinxerit exaratae bestiae nili ui picturae pretium adderet aut quod m cato  de aegro seruo        caesari aurelio domino meo consul tuus fronto quae sint aures hominum hoc tempore quanta in spectandis orationibus elegantia ex aufidio nostro scire poteris quantos in oratione mea clamores concitarit quantoque concentu laudantium sit exceptum omnis tunc imago patriciis pingebatur insignibus at ubi genus nobile cum ignobili conparans dixi ut si quis ignem de rogo et ara accensum similem putet quoniam aeque luceat ad hoc pauculi admurmurati sunt quorsum hoc retuli uti te domine ita conpares ubi quid in coetu hominum recitabis ut scias auribus seruiendum plane non ubique nec omni modo at tamen non numquam et aliquando quod ubi facies simile facere te reputato atque illud facitis ubi eos qui bestias strenue interfecerint populo postulante ornatis aut manu mittitis nocentes etiam homines aut scelere damnatos sed populo postulante conceditis ubique igitur populus dominatur praepollet igitur ut populo gratum erit ita facies atque ita dices hic summa illa uirtus oratoris atque ardua est ut non magno  detrimento recta eloquentia auditores oblectet eaque delenimenta quae mulcendis uolgi auribus conparat ne cum multo ac magno dedecore fucata sint potius ut in conpositionis structuraeque mollitia sit delictum quam in sententia inpudentia uestem quoque lanarum mollitia delicatam esse quam colore muliebri filo tenui aut serico purpuream ipsam non luteam nec crocatam uobis praeterea quibus purpura et cocco uti necessarium est eodem cultu non numquam oratio quoque est amicienda facies istud et temperabis et moderaberis modo temperamentoque optimo sic enim auguror quicquid egregie umquam in eloquentia factum sit te id perfecturum tanto ingenio es praeditus tantoque te studio exerces et labore quom in aliis uel sine ingenio studium uel sine studio solum ingenium egregiam gloriam pepererit certum habeo te domine aliquantum temporis etiam prosae orationi scribendae inpendere nam etsi aeque pernicitas equorum exercetur siue quadripedo currant atque exerceantur seu tolutim at tamen ea quae magis necessaria frequentius sunt experiunda iam enim non ita tecum ago ut te duos et uiginti annos natum cogitem qua aetate ego uixdum quicquam ueterum lectionum  adegeram deorum et tua uirtute profectum tantum in eloquentia adsecutus es quantum senioribus ad gloriam sufficiat et quod est difficillimum in omni genere dicendi nam epistulae tuae quas adsidue scripsisti mihi satis ostendunt quid etiam in istis remissioribus et tullianis facere possis pro polemone rhetore quem mihi tu in epistula tua proxime exhibuisti tullianum ego in oratione quam in senatu recitaui philosophum reddidi nisi me opinio fallit peranticum an quid tu dicas marce quem ad modum tibi uidetur fabula polemonis a me descripta plane multum mihi facetiarum contulit istic horatius flaccus memorabilis poeta mihique propter maecenatem ac maecenatianos hortos meos non alienus is namque horatius sermonum libr s fabulam istam polemonis inseruit si recte memini hisce uersibus mutatus polemon ponas insignia morbi fasciolas cubital focalia potus ut ille dicitur ex collo furtim carpsisse coronas postquam est inpransi correptus uoce magistri uersus quos mihi miseras remisi tibi per uictorinum nostrum atque ita remisi chartam diligenter lino transui et ita linum obsignaui ne musculus iste aliquid rimari possit nam mihi ipse de tuis hexametris numquam quicquam impertiuit ita est malus ac malitiosus sed ait te de industria cito et cursim hexametros tuos recitare eo se memoriae mandare non posse remuneratus est igitur a me mutuo paria habet ne ullum hinc uersum              audiret memini etiam te frequenter ne cuiquam uersus tuos ostenderem admonuisse quid est domine certe hilaris es certe bene uales omnium rerum certe sanus es male dum similiter ne umquam nos perturbes ut natali tuo perturbasti cetera minus laboro ei ti soi kakon eis purraiwn kefalhn uale meum gaudium mea securitas hilaritas gloria uale et me obsecro omni modo ames qua ioco qua serio epistulam matri tuae scripsi quae mea inpudentia est graece eamque epistulae ad te scriptae inplicui tu prior lege et si quis inerit barbarismus tu qui a graecis litteris recentior es corrige atque ita matri redde nolo enim me mater tua ut opicum contemnat uale domine et matri sauium da cum epistulam dabis quo libentius legat  m frontonis epistularum ad m caes et inuicem liber ii caesari suo consul posterioribus litteris tuis cur orationem in senatu non recitauerim requisisti at ego et edicto gratias agere domino meo patri tuo debeo sed edictum quidem circensibus nostris proponam cuius principium id ipsum erit qua die primum beneficio maximi principis ederem spectaculum gratissimum populo maximeque populare tempestiuom duxi esse gratias agere ut idem dies hic aliqua sequatur tulliana conclusio orationem autem in senatu recitabo augustis idibus quaeras fortasse cur tam tarde quoniam ego numquam quam primum officio sollemni quoquo modo fungi propero sed ut tecum agere debeo sine fuco et sine ambagibus dicam quid cum animo meo reputem diuom hadrianum auom tuum laudaui in senatu saepe numero studio inpenso et propenso quoque et sunt orationes istae frequentes in omnium manibus hadrianum autem ego quod bona uenia pietatis tuae dictum sit ut martem gradiuom ut ditem patrem propitium et placatum magis uolui quam amaui quare quia ad amandum fiducia aliqua opus est et familiaritate quia fiducia mihi defuit eo quem tantopere uenerabar non sum ausus diligere antoninum uero ut solem ut diem ut uitam ut spiritum amo diligo amari me ab eo sentio hunc nisi ita laudo ut laudatio mea non in actis senatus abstrusa lateat sed in manibus hominum oculisque uersetur ingratus sum etiam aduersus te tum quod cursorem fugitiuom  ferunt dixisse domino sexagena currebam mihi centena ut fugiam curram ego quoque quom hadrianum laudabam domino currebam hodie autem mihi curro mihi inquam meoque ingenio hanc orationem conscribo ad meum igitur commodum faciam lente otiose clementer tu si et ualde properas aliter te interim oblecta basia patrem tuum amplectere postremo ipse eum lauda ceterum quidem in idus augustas tibi expectandum est ut quid uis quale uis audias uale caesar et patrem promerere et si quid scribere uis lente scribe  mi fronto consul amplissime manus do uicisti tu plane omnis qui umquam amatores fuerunt uicisti amando cape coronam atque etiam praeco pronuntiet palam pro tuo tribunali uictoriam istam tuam m kornhlios frontwn upatos nika stefanoutai ton agwna twn megalwn filothsiwn at ego quamquam superatus tamen nihil de mea prothymia decessero aut defecero igitur tu quidem me magis amabis quam ullus hominum ullum hominem amat ego uero te qui minorem uim in amando possideo magis amabo quam ullus hominum te amat magis denique quam tu temet ipsum amas iam mihi cum gratia certamen erit quam timeo ut superare possim nam illius quidem ut plautus ait amoris imber grandibus guttis non uestem modo permanauit sed in medullam ultro fluit quas tu litteras te ad me existimas scripsisse ausim dicere quae me genuit atque aluit nihil umquam tam iucundum tamque mellitum eam ad me scripsisse neque hoc fit facundia aut elo  quentia tua alioqui non modo mater mea sed omnes qui spirant quod faciunt confestim tibi cesserint sed istae litterae ad me tuae neque disertae neque doctae tanta benignitate scatentes tanta adfectione abundantes tanto amore lucentes non satis proloqui possum ut animum meum gaudio in altum sustulerint desiderio fraglantissimo incitauerint postremo quod ait naeuius animum amore capitali conpleuerint illa alia epistula tua qua indicabas cur tardius orationem qua laudaturus es dominum meum in senatu prolaturus esses tanta me uoluptate adfecit ut temperare non potuerim et uideris tu an temere fecerim quin eam ipsi patri meo recitarem quanto opere autem eum iuuerit nihil me oportet persequi quom tu et illius summam beniuolentiam et tuarum litterarum egregiam elegantiam noris sed ex ea re longus sermo nobis super te exortus est multo multoque longior quam tibi et quaestori tuo de me itaque nec tibi dubito ibidem in foro diu tinnisse auriculas conprobat igitur dominus meus et amat causas propter quas recitationem tuam in longiorem diem protulisti     m aurelius caesar consuli suo et magistro salutem sane si quid graeci ueteres tale scripserunt uiderint qui sciunt ego si fas est dicere nec m porcium tam bene uituperantem quam tu laudasti usquam aduorti o si dominus meus satis laudari posset profecto a te satis laudatus esset touto to ergon ou ginetai nun facilius quis phidian facilius apellen facilius denique ipsum demosthenen imitatus fuerit aut ipsum catonem quam hoc tam effectum et elaboratum opus nihil ego umquam cultius nihil antiquius nihil conditius nihil latinius legi o te hominem beatum hac eloquentia praeditum o me hominem beatum huic magistro traditum o epixeirhmata o tacis o elegantia o lepos  o uenustas o uerba o nitor o argutiae o kharites o askhsis o omnia ne ualeam nisi aliqua die uirga in manus tibi tradenda erat diadema circumponendum tribunal ponendum tum praeco omnis nos citaret quid nos dico omnis inquam philologos et disertos istos eos tu singulos uirga perduceres uerbis moneres mihi adhuc nullus metus huius monitionis erat multa supersunt ut in ludum tuum pedem introferam haec cum summa festinatione ad te scribo nam quom domini mei ad te epistulam mitterem tam benignam quid meis longioribus litteris opus erat igitur uale decus eloquentiae romanae amicorum gloria mega pragma homo iucundissime consul amplissime magister dulcissime postea cauebis de me praesertim in senatu tam multa mentiri horribiliter scripsisti hanc orationem o si ad singula capita caput tuum basiare possem isxurws pantwn katapefronhkas hac oratione lecta frustra nos studemus frustra laboramus frustra neruos contendimus uale semper magister dulcissime  magistro meo ego ab hora quarta et dimidia in hanc horam scripsi et catonis multa legi et haec ad te eodem calamo scribo et te saluto et quam commode agas sciscitor o quam diu te non uidi        amplissimo consuli magistro suo m caesar salutem    adfinitate sociatum neque tutelae subditum praeterea in ea fortuna constitutum in qua ut q ennius ait omnes dant consilium uanum atque ad uoluptatem omnia item quod plautus egregie in colace super eadem re ait  qui data fide firmata fidentem fefellerint subdoli subsentatores regi qui sunt proximi qui aliter regi dictis dicunt aliter in animo habent haec enim olim incommoda regibus solis fieri solebant at enim nunc adfatim sunt quei et regum filiis ut naeuius ait linguis faueant atque adnutent et subseruiant merito ego mi magister fraglo merito unum meum skopon mihi constitui merito unum hominem cogito quom stilus in manus uenit hexametros meos iucundissime petis quos ego quoque confestim misissem si illos mecum haberem nam librarius meus quem tu nosti anicetum dico cum proficiscerer nihil meorum scriptorum mecum misit scit enim morbum meum et timuit ne si uenissent in potestatem quod soleo facerem et in furnum dimitterem sane istis hexametris prope nullum periculum erat ut                              enim uerum magistro meo confitear amo illos ego istic noctibus confiteor studeo nam interdiu in theatro consumitur itaque minus ago uespere fatigatus surgo luce dormitans feci tamen mihi per hos dies excerpta ex libris sexaginta in quinque tomis sed cum leges sexaginta inibi sunt et nouianae et atellaniolae et scipionis oratiunculae ne tu numerum nimis expauescas polemonis tui quom meministi rogo ne horatii memineris qui mihi cum pollione est emortuus uale mi amicissime uale mi amantissime consul amplissime  magister dulcissime quem ego biennio iam non uidi nam quod aiunt quidam duos menses interfuisse tantum dies numerant eritne quom te uidebo  amplissimo consuli magistro suo m caesar salutem anno abhinc tertio me commemini cum patre meo a uindemia redeuntem in agrum pompei falconis deuertere ibi me uidere arborem multorum ramorum quam ille suum nomen catachannam nominabat sed illa arbor mira et noua uisa est mihi in uno trunco omnia omnium ferme germina        m aurelius caesar consuli suo et magistro salutem    deatur polemona ante hoc triduum declamantem audiuimus ina ti kai peri anqrwpwn lalhswmen si quaeris quid uisus sit mihi accipe uidetur mihi agricola strenuus summa sollertia praeditus latum fundum in sola segete frumenti et uitibus occupasse ubi sane et fructus pulcherrimus et reditus uberrimus sed enim nusquam in eo rure ficus pompeiana uel holus aricinum uel rosa tarentina uel nemus amoenum uel densus lucus uel platanus umbrosa omnia ad usum magis quam ad uoluptatem quaeque magis laudare oporteat amare non libeat satisne ego audaci consilio et iudicio temerario uidear cum de tantae gloriae uiro  existimo sed quom me recordor tibi scribere minus me audere quam tu uelis arbitror nos istic uehementer aestuamus habes et hendecasyllabum ingenuum igitur prius quam poetarei incipio pausan tecum facio desiderantissime homo et tuo uero carissime consul amplissime magister dulcissime uale mi semper anima dulcissima  m aurelius caesar consuli suo et magistro salutem postquam ad te proxime scripsi postea nihil operae pretium quod ad te scriberetur aut quod cognitum ad aliquem modum iuuaret nam dia twn autwn fere dies tramisimus idem theatrum idem odeum idem desiderium tuum quid dico idem immo id cottidie nouatur et gliscit et quod ait laberius de amore suo modo kai epi idia moush amor tuus tam cito crescit quam porrus tam firme quam palma hoc igitur ego ad desiderium uerto quod ille de amore ait uolo ad te plura scribere sed nihil suppetit ecce quod in animum uenit encomiographos istic audimus graecos scilicet sed miros mortales ut ego qui a graeca litteratura tantum absum quantum a terra graecia mons caelius meus abest tamen me sperem illis conparatum etiam theopompum aequiperare posse nam hunc audio apud graecos disertissimum natum esse igitur paene me opicum animantem ad graecam scripturam per  pulerunt homines ut caecilius ait incolumi scientia caelum neapolitanum plane commodum sed uehementer uarium in singulis scripulis horarum frigidius aut tepidius aut horridius fit iam primum media nox tepida laurentina tum autem gallicinium frigidulum lanuuinum iam conticinnum atque matutinum atque diluculum usque ad solis ortum gelidum ad algidum maxime exim antemeridie apricum tusculanum tum meridies feruida puteolana at enim ubi sol latum ad oceanum profectus fit demum caelum modestius quod genus tiburtinum id uespera et concubia nocte dum se intempesta nox ut ait m porcius praecipitat eodem modo perseuerat sed quid ego me qui paucula scripturum promisi deliramenta masuriana congero igitur uale magister benignissime consul amplissime et me quantum amas tantum desidera  caesari suo consul meum fratrem beatum qui uos in isto biduo uiderit at ego romae haereo conpedibus aureis uinctus nec aliter kal sept expecto quam superstitiosi stellam qua uisa ieiunium polluant uale caesar decus patriae et romani nominis uale domine  domino meo gratiam meam misi ad diem natalem matris tuae celebrandum eique praecepi ut istic subsisteret quoad ego uenirem eodem autem momento quo consulatum eiurauero uehiculum conscendam et  ad uos peruolabo interim gratiae meae nullum a fame periculum fore fide mea spopondi mater enim tua particulas a te sibi missas cum clienta communicabit neque est gratia mea ut causidicorum uxores feruntur multi cibi uel osculis solis matris tuae contenta uixerit sed enim quid me fiet ne osculum quidem usquam ullum est romae residuum omnes meae fortunae mea omnia gaudia neapoli sunt oro te quis iste mos est pridie magistratus eiurandi quid quod ego paratus sum dum ante plures dies eiurem per plures deos iurare quid est autem quod iuraturus sum me consulatu abire ego uero etiam illud iurauero me olim consulatu abire cupere ut m aurelium conplectar  consuli et magistro meo optimo hoc sane supererat ut super cetera quae insigniter erga nos facis etiam gratiam mitteres huc        magistro meo    et meus me alipta faucibus urgebat sed quae inquis fabula ut pater meus a uineis domum se recepit ego solito more equom inscendi et in uiam profectus sum et paululum prouectus deinde ibi in uia sic oues multae conglobatae adstabant ut locus solitarius et canes quattuor et duo pastores sed nihil  praeterea tum pastor unus ad alterum pastorem postquam plusculos equites uidit uide tibi istos equites inquit nam illi solent maximas rapinationes facere ubi id audiui calcar equo subpingo ecum in ouis inigo oues consternatae disperguntur aliae alibi palantes balantesque oberrant pastor furcam intorquet furca in equitem qui me sectabatur cadit nos aufugimus eo pacto qui metuebat ne ouis amitteret furcam perdidit fabulam existimas res uera est at etiam plura erant quae de ea re scriberem nisi iam me nuntius in balneum arcesseret uale mi magister dulcissime homo honestissime et rarissime suauitas et caritas et uoluptas mea  magistro meo gratia minor effecit quod gratia maior fecit ut sollicitudinem nostram uel interim minuat uel iam omnino detergeat ego tibi de patrono meo m porcio gratias ago quod eum crebro lectitas tu mihi de c crispo timeo ut umquam gratias agere possis nam uni m porcio me dedicaui atque despondi atque delegaui hoc etiam ipsum atque unde putas ex ipso furore perendinus dies meus dies festus erit si certe tu uenis uale amicissime et rarissime homo dulcissime magister die senatus huius magis hic futuri quam illuc uenturi uidemur sed utrumque in ambiguo est tu modo perendie ueni et fiat quod uolt semper mi uale animus meus mater mea te tuosque salutat  magistro meo tu cum sine me es catonem legis at ego quom sine te sum  causidicos in undecimam horam audio equidem uelim istam noctem quae sequitur quam breuissimam esse tanti est minus lucubrare ut te maturius uideam uale mi magister dulcissime mater mea te salutat spiritum uix habeo ita sum defessus  m caesar magistro suo salutem dicit proficio ista tua benignitate magnum mihi negotium peperisti nam illa cottidie tua lorium uentio illa in serum expectatio        m frontonis epistularum ad m caes et inuicem liber iii domino meo    uerborum honestatur fit plane inpudens atque inpudica denique idem tu quom in senatu uel in contione populi dicendum fuit nullo uerbo remotiore usus es nulla figura obscura aut insolenti ut qui scias eloquentiam caesaris tubae similem esse debere non tibiarum in quibus minus est soni plus difficultatis  aurelius caes frontoni suo salutem saepe te mihi dixisse scio quaerere te quid maxime faceres                                               gratum mihi id tempus nunc adest nunc amorem erga te meum augere potes si augeri potest adpropinquat cognitio in qua homines non modo orationem tuam benigne audituri sed indignationem maligne spectaturi uidentur neque ullum uideo qui te in hac re monere audeat nam qui minus amici sunt malunt te inspectare inconstantius agentem qui autem magis amici sunt metuunt ne aduersario tuo amiciores esse uideantur si te ab accusatione eius propria tua abducant tum autem si quod tu in eam rem dictum elegantius meditatus es per silentium dictionem auferre tibi non sustinent adeo siue tu me temerarium consultorem siue audacem puerulum siue aduersario tuo beniuolentiorem esse existimabis non propterea quod rectius esse arbitrabor pedetemptius tibi consulam sed quid dixi consulam qui id a te postulo et magnopere postulo et me si inpetro obli  gari tibi repromitto et dices quid si lacessitus fuero non eum simili dicto remunerabo at ex eo tibi maiorem laudem quaeris si nec lacessitus quicquam responderis uerum si prior fecerit respondenti tibi utcumque poterit ignosci ut autem non inciperet postulaui ab eo et impetrasse me credo utrumque enim uestrum pro suis quemque meritis diligo et scio illum quidem in aui mei p caluisii domo eruditum me autem apud te eruditum propterea maximam curam in animo meo habeo uti quam honestissime negotium istud odiosissimum transigatur opto ut consilium conprobes nam uoluntatem conprobabis ego certe minus sapienter magis scripsero quam minus amice tacuero uale mi fronto carissime et amicissime  domino meo caesari fronto merito ego me deuoui tibi merito fructus uitae meae omnis in te ac tuo parente constitui quid fieri amicius quid iucundius quid uerius potest aufer ista obsecro puerulum audacem aut temerarium consultorem periculum est plane ne tu quicquam pueriliter aut inconsulte suadeas mihi crede si tu uis si minus egomet mihi credam seniorum a te prudentiam exsuperari denique in isto negotio tuum consilium canum et graue meum uero puerile deprendo quid enim opus est aequis et iniquis spectaculum praebere siue sit iste herodes uir frugi et pudicus protelarei conuiciis talem a me uirum non est uerum siue nequam et inprobus est non aequa mihi cum eo certatio neque idem detrimenti capitur omnis enim cum polluto conplexus tametsi superes commaculat sed illud uerius est probum uirum esse quem tu dignum tutela tua iudicas quod si umquam scissem tum me di omnes male adflixint si ego uerbo laedere ausus fuissem  quemquam amicum tibi nunc me uelim pro tuo erga me amore quo sum beatissimus in hac etiam parte consilio iuues quin nihil extra causam dicere debeam quod heroden laedat non dubito sed ea quae in causa sunt sunt autem atrocissima quem ad modum tractem id ipsum est quod addubito et consilium posco dicendum est de hominibus liberis crudeliter uerberatis et spoliatis uno uero etiam occiso dicendum de filio impio et precum paternarum inmemore saeuitia et auaritia exprobranda carnifex quidam herodes in hac causa est constituendus quod si in istis criminibus quibus causa nititur putas debere me ex summis opibus aduersarium urgere et premere fac me domine optime et mihi dulcissime consilii tui certiorem si uero in his quoque remittendum aliquid putas quod tu suaseris id optimum factum ducam illud quidem ut dixi firmum et ratum habeto nihil extra causam de moribus et cetera eius uita me dicturum quod si tibi uidebitur seruire me causae debere iam nunc admoneo ne me inmoderate usurum quidem causae occasione atrocia enim sunt crimina et atrociter dicenda illa ipsa de laesis et spoliatis hominibus ita a me dicentur ut fel et bilem sapiant sic ubi graeculum et indoctum dixero non erit interneciuum uale caesar et me ut facis ama plurimum ego uero etiam litterulas tuas dis amo quare cupiam ubi quid ad me scribes tua manu scribas  haue domine clausa iam et obsignata epistula priore uenit mihi in mentem fore uti et qui causam hanc agunt acturi autem conplures uidentur dicant aliquid in heroden inclementius cui rei quem ad modum me unum putas prospice  uale domine et uiue ut ego sim beatus acturi uidentur capreolus qui nunc abest et marcianus noster uidetur etiam uillianus  haue mi fronto carissime iam hinc tibi mi fronto carissime gratias ago habeoque cum consilium meum non tantum non repudiasti sed etiam conprobasti de iis autem quae per litteras amicissimas tuas consulis ita existimo omnia quae ad causam quam tueris adtinent plane proferunda quae ad tuas proprias adfectiones adtinent licet iusta et prouocata sint tamen reticenda itaque neque fidem in negotio pannychio neque modestiam in existimatione tua laeseris   me  tis  lis ceteri mihi  tam  et dicant quae  una haec cura maxime exercet ne quid tu tale dicas quod tuis moribus indignum negotio inutile circumstantibus reprehensibile uideatur esse uale mihi fronto carissime et iucundissime mihi  domino meo ita faciam domine quod ad haec nomina quod ad uitam ut te uelle intellexero ita faciam teque oro et quaeso ne umquam quod a me fieri uolueris taceas sed ut nunc  suades ita ene umquam aduersus uoluntatem tuam quicquam incipiam malim etiam   causa sunt singillatim sunt ut ciceronis modum proferamus nam cum in tantulum uel consultum cogunt uersu cupio praesertim qua sed pugna minime hoc modo transigi possit quod si agemus perpetuis orationibus licet extra  causam nihil progrediar tamen et oculis acrioribus et uoce uehementi et uerbis grauibus utendum est nunc autem nutu hinc digito irato quod  hominem tuum isse sed difficile est ut istud ab eo inpetrari possit dicitur enim cupidine agendi flagrare nec reprehendo tamen ne hoc quidem sed moneo ne tibi ipsa illa quae in causa erunt infestius prolata uideantur uerum et ipse suades in primis fidei parendum et si armis uel palaestrica ludas ne has quidem ludicras exercitationes sine contentione confici posse  etet facundior  laudaui beatius opicum tuum  magistro meo quom tu quiescis et quod commodum ualetudini sit tu facis tum me recreaui et libenter et otiose age sentio ergo recte fecisti quod brachio curando operam dedisti ego quoque hodie a septima in lectulo non nihil egi nam eikonas decem ferme expediui in nona te socium et optionem mihi sumo nam minus secunda fuit in persequendo mihi est autem quod in insula aenaria intus lacus est in eo lacu alia insula est et ea quoque inhabitatur enq emhn d eikona poioumen uale dulcissima anima domina mea te salutat  domino meo imaginem quam te quaerere ais meque tibi socium ad quaerendum et optionem sumis num moleste feres si in tuo atque in tui patris sinu id futurum quaeram ut illa in mari ionio siue  tyrrhenico siue uero potius in hadriatico mari seu quod aliud est mare eius nomen maris addito igitur ut illa in mari insula aenaria fluctus maritimos ipsa accipit atque propulsat omnemque uim classium praedonum beluarum procellarum ipsa perpetitur intus autem in lacu aliam insulam protegit ab omnibus periculis ac difficultatibus tutam omnium uero deliciarum uoluptatumque participem namque illa intus in lacu insula aeque undis alluitur auras salubris aeque accipit habitatur aeque mare aeque prospectat item pater tuus imperii romani molestias ac difficultates ipse perpetitur te tutum intus in tranquillo sinu suo socium dignitatis gloriae bonorumque omnium participem tutatur igitur hac imagine multimodis uti potes ubi patri tuo gratias ages in qua oratione locupletissimum et copiosissimum te esse oportet nihil est enim quod tu aut honestius aut uerius aut libentius in omni  uita tua dicas quam quod ad ornandas patris tui laudes pertinebit postea ego quamcumque eikona huc addidero non aeque placebit tibi ut haec quae ad patrem tuum pertinet tam hoc scio quam tu nouisti quam ob rem ipse aliam eikona nullam adiciam sed rationem qua tute quaeras ostendam et amem te tu quas eikonas in eandem rem demonstrata ratione quaesiueris et inueneris mittito mihi ut si fuerint scitae atque concinnae gaudeam iam primum quidem illud scis eikona ei rei adsumi ut aut ornet quid aut deturpet aut aequiperet aut deminuat aut ampliet aut ex minus credibili credibile efficiat ubi nihil eorum usus erit locus eikonos non erit postea ubi rei propositae imaginem scribes ut si pingeres insignia animaduerteres eius rei cuius imaginem pingeres item in scribendo facies insignia autem cuiusque rei multis modis eliges ta omogenh ta omoeidh ta ola ta merh ta idia ta diafora ta antikeimena ta epomena kai parakolouqounta  ta onomata ta sumbebhkota ta stoixeia et fere omnia ex quibus argumenta sumuntur de quibus plerumque audisti cum qeodwrou locos epixeirhmatwn tractaremus eorum si quid memoriae tuae elapsum est non inutile erit eadem nos denuo retractare ubi tempus aderit in hac eikone quam de patre tuo teque depinxi en ti twn sumbebhkotwn elabon to omoion ths asfaleias kai ths apolausews nunc tu per hasce uias ac semitas quas supra ostendi quaeres quonam modo aenariam commodissime uenias mihi dolor cubiti haud multum sedatus est uale domine cum ingenio eximio dominae meae matri tuae dic salutem thn de olhn twn eikonwn texnhn alias diligentius et subtilius persequemur nunc capita rerum attigi  haue mi magister optime si quid somni redit post uigilias de quibus questus es oro te scribe mihi et illud oro te primum ualetudini operam da tum securim tenediam quam minaris abde aliquo ac reconde nec tu consilium causarum dimiseris aut tum simul omnia ora taceant graece nescio quid ais te conpegisse quod ut aeque pauca a te scripta placeat tibi tune es qui me nuper concastigabas cur graece scriberem mihi uero nunc potissimum graece scribendum est quam ob rem rogas uolo periculum facere an id quod non didici facilius obsecundet mihi quoniam quidem illud quod didici deserit sed si me amares misisses mihi istud nouicium quod placere ais ego uero te uel inuitum istic lego et quidem hac re una uiuo et resto materiam cruentam misisti mihi necdum legi coelianum  excerptum quod misisti nec legam prius quam sensus ipse uenatus fuero sed me caesaris oratio unceis unguibus adtinet nunc denique sentio quantum operis sit ternos uel quinos uersus in die exornare et aliquid diu scribere uale spiritus meus ego non ardeam tuo amore qui mihi hoc scripseris quid faciam non possum insistere at mihi anno priore datum fuit hoc eodem loco eodemque tempore matris desiderio peruri id desiderium hoc anno tu mihi accendis salutat te domina mea  haue mi magister optime scio natali die quoiusque pro eo quoius is dies natalis est amicos uota suscipere ego tamen quia te iuxta ut memet ipsum amo uolo hac die tuo natali mihi bene precari deos igitur omnis qui usquam gentium uim suam praesentem promptamque hominibus praebent qui uel somniis uel mysteriis uel medicina uel oraculis usquam iuuant atque pollent eorum deorum unumquemque mihi uotis aduoco meque pro genere cuiusque uoti in eo loco constituo de quo deus ei rei praeditus facilius exaudiat igitur iam primum pergamei arcem ascendo et aesculapio supplico uti ualetudinem magistri mei bene temperet uehementerque tueatur inde athenas degredior mineruam genibus nixus obsecro atque oro si quid ego umquam litterarum sciam ut id potissimum ex frontonis ore in pectus meum commigret nunc redeo romam deosque uiales et promarinos uotis inploro uti mihi omne iter tua praesentia comitatum sit neque ego tam saepe tam saeuo desiderio fatiger postremo omnis omnium populorum praesides deos atque ipsum lucum qui capitolium montem strepit  quaeso tribuat hoc nobis ut istum diem quo mihi natus es tecum firmo te laetoque concelebrem uale mi dulcissime et carissime magister rogo corpus cura ut quom uenero uideam te domina mea te salutat  domino meo omnia nobis prospera sunt quom tu pro nobis optas neque enim quisquam dignior alius te qui a dis quae petit inpetret nisi quod ego cum pro te precor nemo alius te dignior est pro quo impetretur uale domine dulcissime dominam saluta  domino meo gratia ad me heri nocte uenit sed pro gratia mihi fuit quod tu gnomas egregie conuertisti hanc quidem quam hodie accepi prope perfecte ut poni in libro sallustii possit nec discrepet aut quicquam decedat ego beatus hilaris sanus iuuenis denique fio quom tu ita proficis est graue quod postulabo sed quod ipse mihi et profuisse memini non potest quin a te quoque postulem bis et ter eandem conuertito ita ut tu fecisti in illa gnome breuicula igitur longiores quoque bis ac ter conuerte nauiter audacter quodcumque ausus fueris cum isto ingenio perficies at enim cum labore laboriosum quidem negotium concupisti sed pulcrum et nouum et paucis impetratum detinmereabula de perfecte absolueris plurimum tibi in oratione facienda  tum certe quidem cottidie  ex iugurtha aut ex catilina diis propitiis quom romam reuerteris exigam a te denuo uersus diurnos dominam matrem tuam saluta  magistro meo duas per id tempus epistulas tuas accepi earum altera me increpabas et temere sententiam scripsisse arguebas altera uero  tuere studium meum laude nitebaris adiuro tamen tibi meam meae matris tuam salutem mihi plus gaudii in animo coortum esse illis tuis prioribus litteris meque saepius exclamasse inter legendum o me felicem itane dicet aliquis felicem te si est qui te doceat quo modo gnwmhn sollertius dilucidius breuius politius scribas non hoc est quod me felicem nuncupo quid est igitur quod uerum dicere ex te disco ea res uerum dicere prorsum diis hominibusque ardua nullum denique tam ueriloquum oraculum est quin aliquid ancipitis in se uel obliqui uel inpediti habeat quo inprudentior inretiatur et ad uoluntatem suam dictum opinatus captionem post tempus ac negotium sentiat sed ista res lucrosa est et plane mos talia tantum pio errore et uanitate excusare at tuae seu accusationes seu lora confestim ipsam uiam ostendunt sine fraude et inuentis uerbis itaque haberem etiam gratias agere uel si uerum me dicere satius simul et audire uerum me doces duplex igitur pretium soluatur pendere quod ne ualeam elaborabis sei resolui uis nil quo modo tibi par pari expendam nisi obsequio inpius tamen mihi malui te nimia motum cura    die    uacui licuit me    enue bene et ae et    excerpere    nes ses dnne    paulatim    nmi    est enim    qui    laborem hic rect    gloria per    uale mi    ne et optime orator sic m    uenisse gaudeo domina mea te salutat  domino meo quod poetis concessum est onomatopoiein uerba noua fingere quo facilius quod sentiunt exprimant id mihi necessarium est ad  gaudium meum expromendum nam solitis et usitatis uerbis non sum contentus ita auidius gaudeo quam ut sermone uolgato significare laetitiam animi mei possim tot mihi a te in tam paucis diebus epistulas scriptas easque tam eleganter tam amice tam blande tam effuse tam fraglanter conpositas cum iam tot negotiis quot officiis quot rescribendis per prouincias litteris distringerere at enim proposueram nihil enim mihi a te occultum aut dissimulatum retinere fas est ita inquam proposueram uel desidiae culpam a te subire rarius scribendo tibi potius quam te                               multis rebus occupatum epistulis meis onerarem et ad rescribendum prouocarem quom tu cotidie ultro scripsisti mihi sed quid dico cotidie ergo iam hic mihi onomatopoiias opus est nam cotidie foret si singulas epistulas per dies singulos scripsisses quom uero plures epistulae sint quam dies uerbum istud cottidie minus significat nec est domine quod mihi tristior sis cur omnino ueritus sim ne tibi litterae meae crebriores oneri essent nam quo mei amantior es tanto me laborum tuorum parciorem et occupationum tuarum modestiorem esse oportet quid est mihi osculo tuo suauius ille mihi suauis odor ille fructus in tuo collo atque osculo situs est at tamen proxime cum proficiscerere cum iam pater tuus uehiculum conscendisset te salutantium et exosculantium turba diutius moraretur profuit ut te solus ex omnibus non conplecterer nec exoscularer item in ceteris aliis rebus omnibus numquam equidem mea commoda tuis utilitatibus anteponam quin si opus sit meo grauissimo labore atque negotio tuum leuissimum otium redimam igitur cogitans quantum ex epistulis scribendis laboris caperes proposueram parcius te appellare quom tu cotidie scripsisti mihi quas ego epistulas quom acciperem simile patiebar quod amator patitur qui delicias suas uideat currere ad se per iter as  perum et periculosum namque is simul aduenientem gaudet simul periculum reueretur unde displicet mihi fabula histrionibus celebrata ubi amans amantem puella iuuenem nocte lumine accenso stans in turri natantem in mare opperitur nam ego potius te caruero tametsi amore tuo ardeo potius quam te ad hoc noctis natare tantum profundi patiar ne luna occidat ne uentus lucernam interemat ne quid ibi ex frigore inpliciscare ne fluctus ne uadus ne piscis aliquo noxsit haec oratio amantibus decuit et melior et salubrior fuit non alieno capitali periculo sectari uoluptatis usuram breuem ac paenitendam nunc ut a fabula ad uerum conuertar id ego non mediocriter anxius eram ne necessariis laboribus tuis ego insuper aliquod molestiae atque oneris inponerem si praeter eas epistulas quas ad plurimos necessario munere cotidie rescribis ego quoque ad rescribendum fatigarem nam me carere omni fructu amoris tui malim quam te ne minimum quidem incommodi uoluptatis meae gratia subire  magistro meo epistula ciceronis mirifice adfecit animum meum miserat brutus ciceroni librum suum corrigen dum        domino meo    molliantur atque ita efficacius sine ulla animos offensione audientium penetrent haec sunt pro  fecto quae tu putas obliqua et insincera et anxia et uerae amicitiae minime adcommodata at ego sine istis artibus omnem orationem absurdam et agrestem et incognitam denique inertem atque inutilem puto neque magis oratoribus arbitror necessaria eius modi artificia quam philosophis in ea re non oratorum domesticis quod dicitur testimoniis utar sed philosophorum eminentissimis poetarum uetustissimis excellentissimisque uitae denique cotidianae usu atque cultu artiumque omnium experimentis quidnam igitur tibi uidetur princeps ille sapientiae simul atque eloquentiae socrates huic enim primo ac potissimo testimonium apud te denuntiaui eone usus genere dicendi in quo nihil est oblicum nihil interdum dissimulatum quibus ille modis protagoram et polum et thrasymachum et sophistas ceteros uersare atque inretire solitus quando autem aperta arte congressus est quando non ex insidiis adortus quo ex homine nata inuersa oratio uidetur quam graece eirwneian appellant alcibiaden uero ceterosque adulescentis genere aut forma aut opibus feroces quo pacto appellare atque adfari solebat per iurgium an per politian exprobrando acriter quae delinquerent an leniter arguendo neque deerat socrati profecto grauitas aut uis quantum cynicus diogenes uolgo saeuiebat sed uidit profecto ingenia partim hominum ac praecipue adulescentium facilius comi atque adfabili oratione leniri quam acri uiolentaque superari itaque non uineis neque arietibus errores adulescentium expugnabat sed cuniculis subruebat neque umquam ab eo auditores discessere lacerati sed non numquam lacessiti est enim genus hominum natura insectantibus  indomitum blandientibus conciliatum quam ob rem facilius precariis decedimus quam uiolentis deterremur plusque ad corrigendum promouent consilia quam iurgia ita comitati monentium obsequimur inclementiae obiurgantium obnitimur  domino meo quod tu me putes somnum cepisse totam paene noctem peruigilaui mecum ipse reputans num forte nimio amore tui remissius et clementius delictum aliquod tuum aestumarem num tu ordinatior perfectior iam in eloquentia esse debueris sed ingenio tuo uel desidia uel indiligentia claudat haec mecum anxie uolutans inueniebam te multum supra aetatem quantum est multum supra tempus quo operam his studiis dedisti multum etiam supra opinionem meam quamquam ego de te sperem inmodica in eloquentia promouisse sed quo mihi tum demum uenit nocte media in mentem qualem upoqesin scribas nimirum epideiktikhn qua nihil est difficilius cur quia cum sint tria ferme genera upoqesewn epideiktikwn sumbouleutikwn dikanikwn cetera illa multo sunt proniora multifaria procliua uel campestria to epideiktikon in arduo situm denique cum aeque tres quasi formulae sint orationis isxnon meson adron prope nullus in epidicticis tw isxnw locus qui est in dicis multum necessarius omnia en tw epideiktikw adrws dicenda ubique ornandum ubique phaleris utendum pauca tw mesw xarakthri  meministi autem tu plurimas lectiones quibus usque adhuc uersatus es comoedias atellanas oratores ueteres quorum aut pauci aut praeter catonem et gracchum nemo tubam inflat omnes autem mugiunt uel stridunt potius quid igitur ennius egit quem legisti quid tragoediae ad uersum sublimiter faciundum te iuuerunt plerumque enim ad orationem faciendam uersus ad uersificandum oratio magis adiuuat nunc nuper coepisti legere ornatas et pompaticas orationes noli postulare statim eas imitari posse uerum ut dixi incumbamus conitamur me uade me praede me sponsore celeriter te in cacumine eloquentiae sistam dii facient dei fauebunt uale domine kai elpize kai euqumei kai xronw kai empeiria peiqou matrem dominam saluta quom persarum disciplinam memorares bene battunt ais  haue mi fronto merito carissime intellego istam tuam argutissimam strofam quam tu quidem benignissime repperisti ut quia laudando me fidem propter egregium erga me amorem tuum non habebas uituperando laudi fidem quaereres sed o me beatum qui a marco cornelio meo oratore maximo homine optimo et laudari et reprehendi dignus esse uideor quid ego de tuis litteris dicam benignissimis uerissimis amicissimis uerissimis tamen usque ad primam partem libelli tui nam cetera ubi me conprobas ut ait nescio quis graecus puto thucydides tufloutai gar to filoun peri to filoumenon item tu partim meorum prope caeco amore interpretatus es  sed tanti est me non recte scribere et te nullo meo merito sed solo tuo erga me amore laudare de quo tu plurima et elegantissima ad me proxime scripsisti ego si tu uolueris ero aliquid ceterum litterae tuae id effecerunt ut quam uehementer me amares sentirem sed quod ad aqumian meam attinet nihilo minus adhuc animus meus pauet et tristiculus est ne quid hodie in senatu dixerim propter quod te magistrum habere non merear uale mihi fronto quid dicam nisi amice optime  magistro suo caes suus in quantum me iuuerit lectio orationum istarum gracchi non opus est me dicere quom tu scias optime qui me ut eas legerem doctissimo iudicio ac benignissimo animo tuo hortatus es ne autem sine comite solus ad te liber tuus referretur libellum istum addidi                           uale mi magister suauissime amice amicissime quoi sum debiturus quidquid litterarum sciero non sum tam ingratus ut non intellegam quid mihi praestiteris quom excerpta tua mihi ostendisti et quom cotidie non desinis in uiam me ueram inducere et oculos mihi aperire ut uolgo dicitur merito amo  magistro meo qualem mihi animum esse existimas quom cogito quam diu te non uidi et quam ob rem non uidi et fortassis pauculis te adhuc diebus cum te necessario confirmas non uidebo igitur dum tu iacebis et mihi animus supinus erit quom tu dis iuuantibus bene stabis et meus animus bene constabit qui nunc torretur ardentissimo desiderio tuo uale anima caesaris tui amici tui discipuli tui   domino meo lectulo me teneo si possim ubi ad centumcellas ibitis itineri idoneus esse uii idus uos lorii uidebo deis fauentibus excusa me domino nostro patri tuo quem ita uos saluos habeam magno pondere grauius amo et colo quom tam bene in senatu iudicatum est quod et prouinciis saluti esset et reos clementer obiurgasset ubi uiuarium dedicabitis memento quam diligentissime si feras percuties equum admittere galbam certe ad centumcellas produces an potes octauidus lorii uale domine patri placeto matri dic salutem me desiderato cato quid dicat de galba absoluto tu melius scis ego memini propter fratris filios eum absolutum to de akribes ipse inspice cato igitur dissuadet neue suos neue alienos quis liberos ad misericordiam conciliandam producat neue uxores neue adfines uel ullas omnino feminas domine matrem saluta  magistro meo mane ad te non scripsi quia te commodiorem esse audieram et quia ipse in alio negotio occupatus fueram nec sustineo ad te umquam quicquam scribere nisi remisso et soluto et libero animo igitur si recte sumus fac me ut sciam quid enim optem scis quam merito optem scio uale meus magister qui merito apud animum meum omnis omni re praeuenis mi magister ecce non dormito et cogo me ut dormiam ne tu irascaris aestimas utique me uespera haec scribere  epistular inc lib iiii libri iiii ad m caesarem index quoniam scio quanto opere sis anxius quamquam ad te cras uenio omnium artium ut ego arbitror postquam uehiculum inscendi nos ualemus ego die ab hora nos ualemus eo aliquantum tandem tabellarius proficiscitur aduentum tuum mihi frater haec me in praesentia uolentibus dis si spem salutis ut ego dii boni consternatus c aufidius animos tollit domino meo fronto quoniam scio quanto opere sis anxius       et columbae cum lupis et aquilis cantantem sequebantur inmemores insidiarum et unguium et dentium quae fabula recte interpretantibus illud profecto significat fuisse egregio ingenio eximiaque eloquentia uirum qui plurimos uirtutum suarum facundiaeque admiratione deuinxerit eumque amicos ac sectatores suos ita instituisse ut quamquam diuersis nationibus conuenae uariis moribus inbuti concordarent tamen et consuescerent et congregarentur mites cum ferocibus placidi cum uiolentis quom superbis moderati cum crudelibus timidi omnes dein paulatim uitia insita exuerent uirtutem sectarentur probitatem condiscerent pudore inpudentiam obsequio contumeliam benignitate maliuolentiam commutarent  quo si quis umquam ingenio tantum ualuit ut amicos ac sectatores suos amore inter se mutuo copularet tu hoc profecto perficies multo facilius qui ad omnis uirtutes natus es prius quam institutus nam prius quam tibi aetas institutioni sufficiens adolesceret iam tu perfectus atque omnibus bonis artibus absolutus ante pubertatem uir bonus ante togam uirilem dicendi peritus uerum ex omnibus uirtutibus tuis hoc uel praecipue admirandum quod omnis amicos tuos concordia copulas nec tamen dissimulauerim multo hoc esse difficilius quam ut ferae ac leones cithara mitigentur quod tu facilius obtinebis si unum illud uitium funditus extirpandum eruendumque curaueris ne liueant neue inuideant inuicem amici tui sibi neue quod tu alii tribueris aut bene feceris sibi quisque illud deperire ac detrahi putet inuidia perniciosum inter homines malum maximeque interneciuum sibi aliisque pariter obnoxium sed si procul a cohorte tua prohibueris uteris amicis concordibus et benignis ut nunc uteris sin aliqua peruaserit magna molestia magnoque labore erit restinguendum sed meliora quaeso fabulemur amo iulianum inde enim hic sermo defluxit amo omnis qui te diligunt amo deos qui te tutantur amo uitam propter te amo litteras tecum  tuis mihi amorem tui ingurgito  carissime quamquam ad te cras uenio tamen tam amicis tamque iucundis litteris tuis tam denique elegantibus nihil ne hoc quidem tantulum rescribere non sustineo mi fronto carissime sed quid ego prius amem pro quo prius habeam gratiam idne primum commemorem quod in tantis domesticis studiis tantisque extrariis negotiis occupatus tamen ad iulianum nostrum uisendum mea maxime gratia nam sim ingratus nisi id intellegam ire conisus es sed non magnum est tamen ut est si cetera addas tanto  temporis spatio ibi te demorari tantum sermocinari idque de me sermocinari aut quod ad ualetudinem eius consolandam esset aegrum commodiorem sibi amicum amiciorem mihi facere tum autem de iis singillatim ad me perscribere inibi scribere nuntium de ipso iuliano optatissimum uerba suauissima consilia saluberrima quid illud quod dissimulare nullo modo possum apud alium dissimulaturus utique illud ipsum quod tanta ad me scripsisti cum cras uenturus essem id uero mihi longe fuit gratissimum in eo ego me beatissimum supra omnis homines arbitratus sum nam quanti me faceres quantamque amicitiae meae haberes fiduciam in eo maxime atque dulcissime ostendisti quid ego addam nisi te merito amo sed quid dico merito nam utinam pro tuo merito te amare possem atque id est quod saepe absenti atque insontei tibi irascor atque suscenseo quod facis ne te ut uolo amare possim id est ne meus animus amorem tuum usque ad summum columen eius persequi posset de herode quod dicis perge oro te ut quintus noster ait peruince pertinaci peruicacia et herodes te amat et ego istic hoc ago et qui te non amat profecto neque ille animo intellegit neque oculis uidet nam de auribus nihil dico nam omnium aures tuae uoculae subseruiunt sub iugum subactae mihi et hodiernus dies uerno die longior et nox ueniens hiberna nocte prolixior uidetur atque uidebitur nam cum maximo opere frontonem meum consalutare tum harum recentium litterarum scriptorem praecipue cupio conplecti haec cursim ad te scripsi quia maecianus urgebat et fratrem tuum maturius ad te reuerti aecum erat quaeso igitur si quod uerbum absurdius aut inconsultior sensus aut infirmior littera istic erit id tempori adponas nam cum te ut amicum uehementissime diligam tum meminisse oportet quantum amorem  amico tantum reuerentiae magistro praestare debere uale mi fronto carissime et supra omnis res dulcissime sota ennianus remissus a te et in charta puriore et uolumine gratiore et littera festiuiore quam antea fuerat uidetur gracchus cum cado musti maneat dum uenimus neque enim metus est gracchum interea cum musto deferuere posse ualeas semper anima suauissima  domino meo fronto omnium artium ut ego arbitror imperitum et indoctum omnino esse praestat quam semiperitum ac semidoctum nam qui sibi conscius est artis expertem esse minus adtemptat eoque minus praecipitat diffidentia profecto audaciam prohibet at ubi quis leuiter quid cognitum pro conperto ostentat falsa fiducia multifariam labitur philosophiae quoque disciplinas aiunt satius esse numquam attigisse quam leuiter et primoribus ut dicitur labiis delibasse eosque prouenire malitiosissimos qui in uestibulo                                                                artis obuersati prius inde auerterint quam penetrauerint tamen est in aliis artibus ubi interdum delitiscas et peritus paulisper habeare quod nescias in uerbis uero eligendis conlocandisque ilico dilucet nec uerba dare diutius potest quin se ipse indicet uerborum ignarum esse eaque male probare et temere existimare et inscie contrectare neque modum neque pondus uerbi internosse quam ob rem rari admodum ueterum scriptorum in eum laborem studiumque et periculum uerba industriosius quaerendi sese commisere oratorum post homines natos unus omnium m porcius  eiusque frequens sectator c sallustius poetarum maxime plautus multo maxime q ennius eumque studiose aemulatus l coelius nec non naeuius lucretius accius etiam caecilius laberius quoque nam praeter hos partim scriptorum animaduertas particulatim elegantis nouium et pomponium et id genus in uerbis rusticanis et iocularibus ac ridiculariis attam in muliebribus sisennam in lasciuiis lucilium in cuiusque artis ac negotii propriis hic tu fortasse iandudum requiras quo in numero locem m tullium qui caput atque fons romanae facundiae cluet eum ego arbitror usquequaque uerbis pulcherrimis elocutum et ante omnis alios oratores ad ea quae ostentare uellet ornanda magnificum fuisse uerum is mihi uidetur a quaerendis scrupulosius uerbis procul afuisse uel magnitudine animi uel fuga laboris uel fiducia non quaerenti etiam sibi quae uix aliis quaerentibus subuenirent praesto adfutura itaque conperisse uideor ut qui eius scripta omnia studiosissime lectitarim cetera eum genera uerborum copiosissime uberrimeque tractasse uerba propria translata simplicia conposita et quae in eius scriptis ubique dilucent uerba honesta saepe numero etiam amoena quom tamen in omnibus eius orationibus paucissima admodum reperias insperata atque inopinata uerba quae non nisi cum studio atque cura atque uigilantia atque multa ueterum carminum memoria indagantur insperatum autem atque inopinatum uero appello quod praeter spem atque opinionem audientium aut legentium promitur ita ut si subtrahas atque eum qui legat quaerere ipsum iubeas aut nullum aut non ita significando adcommodatum uerbum aliud reperiat quam ob rem te magno opere conlaudo  quod ei rei curam industriamque adhibes ut uerbum ex alto eruas et ad significandum adcommodes uerum ut initio dixi magnum in ea re periculum est ne minus apte aut parum dilucide aut non satis decore ut a semidocto conlocetur namque multo satius est uolgaribus et usitatis quam remotis et requisitis uti si parum significet haud sciam an utile sit demonstrare quanta difficultas quam scrupulosa et anxia cura in uerbis probandis adhibenda sit ne ea res animos adulescentium retardet aut spem adipiscendi debilitet una plerumque littera translata aut exempta aut inmutata uim uerbi ac uenustatem commutat et elegantiam uel scientiam loquentis declarat equidem te animaduerti quom mihi scripta tua relegeres atque ego de uerbo syllabam permutarem te id neglegere nec multum referre arbitrari nolim igitur te ignorare syllabae unius discrimen quantum referat os colluere dicam pauimentum autem in balneis pelluere non colluere lacrimis uero genas lauere dicam non pelluere neque colluere uestimenta autem lauare non lauere sudorem porro et puluerem abluere non lauare sed maculam elegantius eluere quam abluere si quid uero magis haeserit nec sine aliquo detrimento exigi possit plautino uerbo elauere dicam tum praeterea mulsum diluere fauces proluere ungulam iumento subluere tot exemplis unum atque idem uerbum syllabae atque litterae commutatione in uarium modum ac sensum usurpatur tam hercule quam faciem medicamento litam caeno corpus oblitum calicem melle delitum mucronem ueneno praelitum radium uisco inlitum rectius dixerim haud sciam an quis roget nam quis me prohibet uestimenta  lauere potius quam lauare sudorem lauare potius quam abluere dicere tibi uero nemo in ea re intercedere aut modificarei iure ullo poterit qui sis liberis prognatus et equitum censum praeteruehare et in senatu sententiam rogere nos uero qui doctorum auribus seruituti seruiendae nosmet dedimus necesse est tenuia quoque ista et minuta summa cum cura persequamur uerba prosus alii uecte et malleo ut silices moliuntur alii autem caelo et marculo ut gemmulas exculpunt te aequius erit ad quaerenda sollertius uerba quod correctus sis meminisse quam quod deprehensus detrectare aut retardari nam si quaerendo desistes numquam reperies si perges quaerere reperies denique uisus etiam es mihi insuper habuisse cum ordinem uerbi tui immutassem uti ante tricipitem diceres quam geryonam nominares id quoque ne ignores pleraque in oratione ordine inmutato uel rata uerba fiunt uel superuacanea nauem triremem rite dixerim triremem nauem superuacaneo addiderim neque enim periculum est ne quis lecticulam aut redam aut citharam triremem dici arbritetur tum praeterea quom commemorares cur parthi manuleis laxioribus uterentur ita opinor scripsisti interuallis uestis aestum ut suspendi diceres ain tandem quo pacto aestus suspenditur neque id reprehendo te uerbi translatione audacius progressum quippe qui enni sententia oratorem audacem esse debere censeam sit sane audax orator ut ennius postulat sed a significando quod uolt eloqui nusquam digrediatur igitur uoluntatem quidem tuam magno opere probaui laudauique quom uerbum quaerere adgressus es indiligentiam  autem quaesiti uerbi quod esset absurda reprehendi namque manuleorum interuallis quae interdum laxata uidemus atque fluitantia suspendi aestus non potest potest aestus per uestis interualla depelli potest degi potest demeare potest circumduci potest interuerti potest euentilari omnia denique potius potest quam posse suspendi quod uerbum superne quid sustineri non per laxamenta deduci significat post ista monui quibus studiis quoniam ita uelles te historiae scribundae praeparares qua de re cum longior sit oratio ne modum epistulae egrediar finem facio si tu de ea quoque re scribi ad te uoles etiam atque etiam admonebis  m caesar m frontoni magistro suo salutem postquam uehiculum inscendi postquam te salutaui iter non adeo incommodum fecimus sed paululum pluuiae aspersi sumus sed priusquam ad uillam uenimus anagniam deuertimus mille fere passus a uia deinde id oppidum anticum uidimus minutulum quidem sed multas res in se antiquas habet aedes sanctasque caerimonias supra modum nullus angulus fuit ubi delubrum aut fanum aut templum non sit praeterea multi libri lintei quod ad sacra adtinet deinde in porta cum eximus ibi scriptum erat bifariam sic flamen sume samentum rogaui aliquem ex popularibus quid illud uerbum esset ait lingua hernica pelliculam de hostia quam in apicem suum flamen cum in urbem introeat inponit multa adeo alia didicimus quae uellemus scire uerum id  solum est quod nolimus cum tu a nobis abes ea nobis maxima sollicitudo est nunc tu postquam inde profectus es utrumne in aureliam an in campaniam abisti fac scribas mihi et an uindemias inchoaueris et an ad uillam multitudinem librorum tuleris et illud quoque an me desideres quod ego stulte requiro quom tu certe facis nunc tu si me desideres atque si me ames litteras tuas ad me frequentes mittes quod mihi solacium atque fomentum sit nam decem partibus tuas litteras legere malim quam omnes marsicos aut gauranos palmites nam signini quidem isti nimis rancidos racemos et acidos acinos habent quod uinum malim quam mustum bibere praeterea istas uuas multo commodius passas quam puberes manducare nam profecto malim eas pedibus calcare quam dentibus comesse sed tamen propitiae placataeque sint et mihi pro istis iocularibus bonam ueniam duint uale mihi homo amicissime suauissime disertissime magister dulcissime                                             quom uidebis in dolio mustum feruere in mentem tibi ueniat mihi sic in pectore tuum desiderium scatere et abundare et spumas facere semper uale  haue mihi magister grauissime nos ualemus ego hodie ab hora nona noctis in secundam diei bene disposito cibo studiui a secunda in tertiam soleatus libentissime inambulaui ante cubiculum meum deinde calceatus sagulo sumpto nam ita adesse nobis indictum erat abii salutatum dominum meum ad uenationem profecti sumus fortia facinora fecimus apros captos esse fando audimus nam uidendi quidem nulla facultas fuit cliuom tamen satis arduum successimus inde post meridiem  domum recepimus ego me ad libellos igitur calceis detractis uestimentis positis in lectulo ad duas horas commoratus sum legi catonis orationem de bonis pulchrae et aliam qua tribuno diem dixit io inquis puero tuo uade quantum potes de apollinis bibliotheca has mihi orationes adporta frustra mittis nam ii isti libri me secuti sunt igitur tiberianus bibliothecarius tibi subigitandus est aliquid in eam rem insumendum quod mihi ille ut ad urbem uenero aequa diuisione inpertiat sed ego orationibus his perlectis paululum misere scripsi quod aut lymphis aut uolcano dicarem alhqws atuxws shmeron gegraptai moi uenatoris plane aut uindemiatoris studiolum qui iubilis suis cubiculum meum perstrepunt causidicali prosum odio et taedio quid hoc dixi immo recte dixi nam meus quidem magister orator est ego uideor mihi perfrixisse quod mane soleatus ambulaui an quod male scripsi non scio certe homo alioqui pituitosus hodie tamen multo mucculentior mihi esse uideor itaque oleum in caput infundam et incipiam dormire nam in lucernam hodie nullam stillam inicere cogito ita me equitatio et sternutatio defetigauit ualebis mihi magister carissime et dulcissime quem ego ausim dicere magis quam ipsam romam desidero  haue mihi magister dulcissime nos ualemus ego aliquantum prodormiui propter perfrictiunculam quae uidetur sedata esse ergo ab undecima noctis  in tertiam diei partim legi ex agri cultura catonis partim scripsi minus misere mehercule quam heri inde salutato patre meo aqua mulsa sorbenda usque ad gulam et reiectanda fauces foui potius quam dicerem gargarissaui nam est ad nouium credo et alibi sed faucibus curatis abii ad patrem meum et immolanti adstiti deinde ad merendam itum quid me censes prandisse panis tantulum cum conchim caepas et maenas bene praegnatis alios uorantis uiderem deinde uuis metendis operam dedimus et consudauimus et iubilauimus et aliquot ut ait auctor reliquimus altipendulos uindemiae superstites ab hora sexta domum redimus paululum studui atque id ineptum deinde cum matercula mea supra torum sedente multum garriui meus sermo hic erat quid existimas modo meum frontonem facere tum illa quid autem tu meam gratiam tum ego quid autem passerculam nostram gratiam minusculam dum ea fabulamur atque altercamur uter alterum uestrum magis amaret discus crepuit id est pater meus in balneum transisse nuntiatus est loti igitur in torculari cenauimus non loti in torculari sed loti cenauimus et rusticos cauillantes audiuimus libenter inde reuersus priusquam me in latus conuerto ut stertam meum pensum explico et diei rationem meo suauissimo magistro reddo quem si possem magis desiderare libenter plusculum macerarer ualebis mihi fronto ubiubi es mellitissime meus amor mea uoluptas quid mihi tecum est amo absentem   haue mihi magister dulcissime tandem tabellarius proficiscitur et ego tridui acta mea ad te tandem possum dimittere nec quicquam dico ita epistulis prope ad xxx dictandis spiritum insumsi nam quod proxime tibi de epistulis placuerat nondum ad patrem meum pertuli sed cum dis iuuantibus ad urbem ueniemus admone me ut tibi aliquid de hac re narrem sed quae tua et mea meteoria est neque tu me admonebis neque ego tibi narrabo atque enim re uera opus consulto est uale meum quid dicam quidquid dicere satis non est uale meum desiderium mea  uoluptas  magistro meo salutem aduentum tuum mihi frater tuus nuper euhggelisato cupio mehercule possis uenire quod salute tua fiat spero enim fore ut etiam ualetudini meae conspectus tuus aliquid conferat eis ommat eunou fwtos enbleyai gluku euripidhs ait opinor ego inpraesentiarum sic me habeo ut uel hinc aestimatu facile sit tibi quod haec precaria manu scribo sane quidem quod ad uires adtinet incipiunt redire pectoris etiam dolor nullus residuus ulcus autem illud apergazetai ths arthrias nos remedia experimur et ne quid opere nostro claudat aduigilamus neque enim ulla alia re tolerabiliora diuturna incommoda fieri sentio quam conscientia curae diligentis et temperantiae medicis obsequentis turpe alioqui fuerit diutius uitium corporis quam animi studium ad reciperandam sanitatem posse durare uale mi iucundissime magister salutat te mater mea   domino meo accepi litteras tuas elegantissime scriptas quibus tu interuallo desiderium litterarum mearum obortum tibi esse ais est igitur uera socrati opinio doloribus ferme uoluptates conexas esse cum in carcere dolorem constricti uinculi uoluptate resoluti conpensaret item profecto in nobis quantum molestiae absentia tantum commodi adfert desiderium inritatum nam desiderium ex amore est igitur amor cum desiderio auctus est quod est in amicitia multo optimum tum quod quaeris de ualetudine mea iam prius scripseram tibi me umeri dolore uexatum ita uehementer quidem ut illam ipsam epistulam qua id significabam scribendo dare operam nequirem sed uterer contra morem nostrum        magistro meo salutem haec me in praesentia       uale mi fronto carissime mater mea te salutat consulem nostrum saluta et matronam nostram  caesar frontoni uolentibus dis spem salutis nancisci uidemur alui fluxus constitit febriculae depulsae macies tamen pertenuis et tussiculae non nihil restat profecto intellegis de paruola nostra faustina haec me tibi scribere pro qua satis egimus tibi ualetudo an pro meo uoto se adcommodet fac sciam mi magister  fronto caesari ut ego di boni consternatus sum lecto initio epistulae tuae  quod ita scriptum fuit ut tuum aliquod ualetudinis periculum significari suspicarer postquam deinde illud periculum quod quasi tuum principio litterarum tuarum acceperam filiae tuae faustinae fuisse aperuisti quantum mihi permutatus est pauor nec permutatus modo uerum etiam nescio quo pacto non nihil subleuatus dicas licet leuiusne tibi uisum est filiae meae periculum quam meum tibine ita uisum qui praefers faustinam id tibi esse quod lucem serenam quod diem festum quod spem propinquam quod uotum impetratum quod gaudium integrum quod laudem nobilem atque incolumem equidem ego quid mihi legenti litteras tuas subuenerit scio qua uero id ratione euenerit nescio nescio inquam cur magis ad tuum quam ad tuae filiae periculum consternatus sim nisi forte tametsi paria sint grauiora tamen uidentur quae ad aures prius accidunt quae denique huiusce rei ratio tu facilius scias qui de natura et sensibus hominum scis amplius aliquid meliusque didicisti ego qui a meo magistro et parente athenodoto ad exempla et imagines quasdam rerum quas ille eikonas appellabat apte animo conprehendundas adcommodandasque mediocriter institutus sum hanc huiusce rei imaginem repperisse uideor cur meus translatus metus leuior sit mihi uisus simile solere euenire onus graue umero gestantibus cum illud onus in sinistrum ab dextro umero transtulere quamquam nihil de pondere deminutum sit tamen ut oneris translatio uideatur etiam et eleuatio nunc quoniam postrema parte epistulae tuae qua meliuscule iam ualere faustinam nuntiasti omnem mihi prosus metum ac                                    sollicitudinem depulisti non alienum tempus uidetur de meo aduersus te amore remissius aliquid tecum et liberalius fabulandi nam ferme metu magno et pauore releuatis conceditur ludere aliquid atque ineptire ego quanto opere te diligam non minus de  grauibus et seriis experimentis quam plerisque etiam friuolis sentio quae aut cuius modi sint haec friuola indicabo si quando te somno leni ut poeta ait placidoque reuinctus uideo in somnis numquam est quin amplectar et exosculer tum pro argumento cuiusque somni aut fleo ubertim aut exulto laetitia aliqua et uoluptate hoc unum ex annalibus sumptum amoris mei argumentum poeticum et sane somniculosum accipe aliud rixatorium iam hoc et iurgiosum non numquam ego te coram paucissimis ac familiarissimis meis grauioribus uerbis absentem insectatus sum olim hoc cum tristior quam par erat in coetum hominum progrederere uel cum in theatro tu libros uel in conuiuio lectitabas nec ego dum tum theatris necdum conuiuiis abstinebam tum igitur ego te durum et intempestiuum hominem odiosum etiam non numquam ira percitus appellabam quod si quis alius eodem te conuicio audiente me detrectaret aequo animo audire non poteram ita mihi facilius erat ipsum loqui quam alios de te sequius quid dicere perpeti ita ut gratiam meam filiam facilius ipse percusserim quam ab alio percuti uiderim tertium de meis friuoleis addam scis ut in omnibus argentariis mensulis perguleis taberneis protecteis uestibulis fenestris usquequaque ubique imagines uestrae sint uolgo propositae male illae quidem pictae pleraeque et crassa lutea immo minerua fictae scalptaeue cum interim numquam tua imago tam dissimilis ad oculos meos in itinere accidit ut non ex ore meo excusserit rictum osculei et somnum  nunc ut friuolis finem faciam et conuertar ad serium hae litterae tuae cum primis indicio mihi fuerunt quanto opere te diligam cum magis perturbatus sum ad tuum quam ad filiae tuae periculum cum alioqui te quidem mihi filiam uero tuam etiam tibi ut par est superstitem cupiam sed heus tu uidebis ne delator existas neue indicio pareas apud filiam quasi uero ego te quam illam magis diligam nam periculum est ne ea re filia tua commota ut est grauis et prisca femina poscenti mihi manus et plantas ad sauiandum ea causa iratior subtrahat aut grauatius porrigat cuius ego dei boni manus paruolas plantasque illas pinguiculas tum libentius exosculabor quam tuas ceruices regias tuumque os probum et facetum  magistro meo c aufidius animos tollit arbitratum suum in caelum fert negat se hominem iustiorem ne quid immoderatius dicam ex umbria ullum alium romam uenisse quid quaeris iudicem se quam oratorem uolt laudari cum rideo despicit facile esse ait oscitantem iudici assidere ceterum quidem iudicare praeclarum opus haec in me sed tamen negotium belle se dedit bene est gaudeo tuus aduentus me cum beat tum sollicitat cur beet nemo quaerat quam ob rem sollicitet ego me dius fidius fatebor tibi nam quod scribendum dedisti ne paululum quidem operae ei quamuis otiosus dedi aristonis libri me hac tempestate bene accipiunt atque idem habent male cum docent meliora tum scilicet bene accipiunt cum uero ostendunt quantum ab his melioribus ingenium meum relictum sit nimis quam saepe erubescit discipulus tuus sibique suscenset quod uiginti quinque natus annos nihildum bonarum opinionum et puriorum rationum animo hauserim itaque poenas do irascor tristis sum zhlotupw cibo careo  his nunc ego curis deuinctus obsequium scribendi cotidie in diem posterum protuli sed iam aliquid comminiscar et quod orator quidam atticus atheniensium contionem monebat non numquam permittendum legibus dormire libris aristonis propitiatis paulisper quiescere concedam meque ad istum histrionum poetam totum conuertam lecteis prius oratiunculeis tullianeis scribam autem alterutram partem nam eadem de re diuersa tueri numquam prosus ita dormiet aristo uti permittat uale mi optime et honestissime magister domina mea te salutat  in lib u epistular ad m caes et inuicem ad m caesarem libri u index si quicquam nos amas ego te numquam satis miserere unum uerbum cras me de hoc uerbo quam fortis aduenias fortes uenimus sume cibum domine sumpsi cibum si animus faustinae et consilio tuo obsequor at hercule compleri tem nimis diu sollicitus mirifice ego quidem in media incommoda adflictus sum labore fatigatio ista tua modo mihi gratia possum satis pro re ista caietae substiti quantam tu mihi postquam profecti ludis tu quidem ego dies istos tales quom te saluom et modo mihi uictorinus caluit et hodie faustina quo modo manseris noctem sine febri ceruicum domine ceruicum dolores cum tibi etiam dolorem quidem grauissimo dolore doluisse te inguina patri tuo fac notum statim mi magister ego prodormiui quando id factum uindemias laetas in hortis uindemias ego adeo perscripsi  tardius tibi domine dies mihi totus uacuus perendie domine annum nouom et ipse prospere sis et nunc sanus et et quaecumque mihi saenius pompeianus pompeianus meritis si te in prouincia arideus iste qui tibi utrum facit uirsus reuersus a conuiuio cholera usque eo post tempus te uidere plurimos natales saluos esto nobis pueri dum e balneis auxisti curas mihi ipsa die qua proficisci nunc denique opto plantae domine quom salubri tibi est ego grauissime cum haec scribas mihi decem tanta te amo et nos gratiam tertius est dies quod tu quoque intellegis fauces miseras tam habeo quod uexatus sum domine egone ut studeam domino meo si quicquam nos amas dormei per istas noctes ut forti colore in senatum uenias et uehementi latere legas  magistro meo ego te numquam satis amabo dormiam  domino meo miserere unum uerbum de oratione ablega et quaeso ne umquam eo utaris dictionem pro orationem uale domine mea gloria immortalis matrem dominam saluta   rescriptum cras me de hoc uerbo tibi si admonueris defendam        domino meo quam fortis aduenias        magistro meo fortes uenimus        domino meo sume cibum domine        magistro meo sumpsi cibum        domino meo si animus faustinae        magistro meo et consilio tuo obsequor        domino meo at hercule compleri tem        magistro meo nimis diu sollicitus         domino meo mirfice ego quidem        magistro meo in media incommoda        domino meo adflictus sum labore        magistro meo fatigatio ista tua        domino meo modo mihi gratia        magistro meo possum satis pro re ista        domino meo caietae substiti        magistro meo quantam tu mihi       in biduo nunc si uidetur dentes adprimamus tamen et quo breuius iter sit tibi recenti morbo caietae  nos opperire facio delicias quod ferme euenit quibus quod cupiunt tandem in manu est differunt afluunt gestiunt ego uero etiam fastidio omnia domina mater te salutat quam ego hodie rogabo ut ad me gratiam perducat uel fumum inquit patriae graius poeta uale mi omnia mea magister amo me quod te uisurus sum  domino meo postquam profecti estis genus dolore arreptus sum uerum      ita modico ut et ingrederer pedetemptim et uehiculo uterer hac nocte uehementior dolor inuasit ita tamen ut iacens facile patiar nisi quid amplius ingruerit augustam tuam uexatam audio diis equidem salutem eius commendo uale domine dulcissime dominam saluta  magistro meo ludis tu quidem at mihi peramplam anxietatem et summam aegritudinem dolorem et ignem flagrantissimum litteris his tuis misisti ne cenare ne dormire ne denique studere libeat uerum tu orationis hodiernae tuae habeas aliquod solacium at ego quid faciam qui et auditionis omnem iam uoluptatem consumpsei et metuo ne lorium tardiuscule uenias et doleo quod interim doles uale mi magister cuius salus meam salutem inlibatam et incolumem facit  magistro meo ego dies istos tales transegi soror dolore muliebrium partium ita correpta est repente ut faciem horrendam uiderim mater  autem mea in ea trepidatione inprudens angulo parietis costam inflixit eo ictu grauiter et se et nos adfecit ipse cum cubitum irem scorpionem in lecto offendi occupaui tamen eum occidere priusquam supra accumberem tu si rectius uales est solacium mater iam leuior est deis uolentibus uale mi optime dulcissime magister domina mea te salutat  domino meo quom te saluom et inlaesum dei praestiterunt maximas deis gratias ago te certum habeo cum tua instituta reputo haud perturbatum ego quamlibet uos sapientes me inrideatis consternatus equidem sum uale domine dulcissime et deis curae esto dominam saluta  domino meo modo mihi uictorinus indicat dominam tuam magis caluisse quam heri gratia leuiora omnia nuntiabat ego te idcirco non uidi quod ex grauidine sum inbecillus cras tamen mane domum ad te ueniam eadem si tempestiuom erit etiam dominam uisitabo  magistro meo caluit et hodie faustina et quidem id ego magis hodie uideor mihi deprehendisse sed deis iuuantibus aequiorem animum mihi facit ipsa quod se tam obtemperanter nobis accommodat tu si potuisses scilicet uenisses quod iam potes et quod uenturum promittis delector mi magister uale mi iucundissime magister  domino meo quo modo manseris domine scire cupio ego ceruicum dolore arreptus sum uale domine dominam saluta  magistro meo sal noctem sine febri uideor transmisisse cibum non inuitus cepi nunc ago leuissime nox quid ferat cognoscemus sed mi magister  ceruicum dolore te arreptum quo animo didicerim profecto ex tua proxima sollicitudine metiris uale mi iucundissime magister mater mea salutat te  domino meo ceruicum domine dolore graui sum correptus de pede dolor decessit uale domine optime dominam saluta  magistro meo sal ceruicum dolores si tertia quoque die remiserint erit quod meam redeuntem ualetudinem maiorem in modum adiuuet mi magister laui et hodie et ambulaui paulum cibi paulo plus sumpsi nondum tamen libente stomacho uale mi iucundissime magister mater mea te salutat  magistro meo sal quom tibi etiam tum ceruices doluerint quom mihei scriberes non possum aequo animo ferre neque sane uolo aut debeo ego autem iuuantibus uotum tuum deis laui hodie et cibi quantum sat erat cepi uino etiam libenter usus sum uale mi iucundissime magister mater mea te salutat  domino meo dolores quidem ceruicum nihil remiserunt sed animo bene fuit cum te balneo et uino libenter usum cognoui uale domine dominam saluta  domino meo grauissimo dolore inguinis sum arreptus quo omnis dolor a dorso et lumbis incubuit uale domine dominam saluta  magistro meo sal doluisse te inguina cognosco mi magister et cum recordor quantam uexationem tibi iste dolor adferre soleat grauissimam sollicitudinem patior sed me leuat quod spero illo spatio quo  perferebatur hoc nuntius potuisse cedere fomentis et remediis omnem illam uim doloris nos aestiuos calores adhuc experimur sed cum paruolae nostrae dixisse liceat commode ualeant mera salubritate et uerna temperie frui nos existimamus uale mi optime magister  domino meo patri tuo fac notum de infirmitate mea an me quoque scribere ei debere putes scribe mihi  rescriptum statim mi magister indicabo domino meo necessitatem huius quietis tuae uelim tamen et a te scribi uale mi optime et iucundissime magister  domino meo ego prodormiui materiam misi tibi res seria est consul populi romani posita praetexta manicam induit leonem inter iuuenes quinquatribus percussit populo romano spectante apud censores expostulatur diaskeuason auchson uale domine dulcissime dominam saluta  rescriptum quando id factum et an romae num illud dicis in albano factum sub domitiano praeterea in hac materia diutius laborandum est ut factum credatur quam ut irascatur apiqanos upoqesis uidetur mihi quod plane baluceis qualem petieram rescribe statim de tempore   magistro meo sal uindemias laetas easque quam firmissimo corpore agere te mi magister opto me adleuant nuntii de domnula mea commodiora deis iuuantibus indicantes uale mi iucundissime magister  domino meo in hortis uindemias ago commode ualeo aegre tamen insisto dolore digitorum in sinistro pede pro faustina mane cotidie deos appello scio enim me pro tua salute optare ac precari uale mi domine dulcissime dominam saluta  magistro meo ego adeo perscripsi tu mitte aliud quod scribam sed librarius meus non praesto fuit qui transcriberet scripsi autem non ex mea sententia nam et festinaui et tua ista ualetudo aliquantulum detriuit mihi sed ueniam cras petam cum mittam uale mi dulcissime magister domina mea mater salutem tibi dicit nomen tribuni plebis cui inposuit notam acilius censor quem scripsi mitte mihi  domino meo tardius tibi domine rescribo tardius enim libellum tuum aperui quoniam ad agendum ad forum ibam ego commodius me habeo tamen ulcusculum adhuc altius est uale domine dulcissime dominam saluta m lucilius tribunus pl hominem liberum ciuem romanum cum collegae mitti iuberent aduersus eorum sententiam ipsus ui in carcerem compegit ob eam rem a censoribus notatur diuide primum causam eita eis ekatera ta merh epixeirhson kai kathgorwn kai apologoumenos uale domine lux omnium tuorum matrem dominam saluta   magistro meo dies mihi totus uacuus erit si quid umquam me amasti hodie ama et uberem mi materiam mitte oro et rogo kai antibolw kai deomai kai iketeuw in illa enim centumuiralei non inueni praeter epifwnhmata uale optime magister domina mea te salutat uolebam aliquid ubi clamari debeat scribere faue mi et quaere clamosam upoqesin  domino meo perendie domine te uidebo sum enim adhuc a cubito et ceruice infirmus fer me obsecro nimia et ardua a te postulantem ita in animum meum induxi posse efficere quantum contenderis nec deprecor quin me oderis nisei quantum postulo perfeceris si ut facis animum et studium accommodaueris uale domine anima mea mihi potior dominam matrem saluta  domino meo annum nouum faustum tibi et ad omnia quae recte cupis prosperum cum tibi tum domino nostro patri tuo et matri et uxori et filiae ceterisque omnibus quos merito diligis precor metui ego inualido adhuc corpore turbae et inpressioni me committere si dei iuuabunt perendie uos uota nuncupantis uidebo uale mi domine dulcissime dominam saluta  magistro meo salut et ipse prospere sis ingressus annum omne uotum tuum dei tibi ad usum tuum qui noster idem erit deuertant atque ut facis pro amicis bene optes ceteris bene uelis quae pro me precatus es scio te precatum  quod turba cauisti tibi et meae curae consuluisti quietius                                     idem fiet perendie si dei dent gratia tua officio functa est nescio an dominam suam salutauerit uale mi dulcissime magister mater mea te salutat  magistro meo et nunc sanus et deinceps ualidus laetus compos omnium uotorum agas diem natalem mi magister quae mea precatio sollemnis semper auctior fit quanto magis accedit et mihi firmitas ad diligendum et aetas suauissimae familiaritatis nostrae uale mi magister iucundissime mihi mater mea te salutat gratiae salutem dic   domino meo quaecumque mihi precatus es omnia in tua salute locata sunt mihi sanitas bona ualetudo laetitia res prosperae meae ibi sunt cum tu corpore animo rumore tam incolumi uteris tam carus patri tam dulcis matri tam sanctus uxori tam fratri bonus ac benignus haec sunt quae me cum hac ualetudine tamen cupientem uitae faciunt absque te satis superque et aetatis et laboris et artis et gloriae dolorum uero et aegritudinum aliquanto plus quam satis superque filiae meae iussu tuo osculum tuli numquam mihi tam suauis tamque sauiata uisa dominam saluta domine dulcissime uale et fer osculum matronae tuae  domino meo saenius pompeianus in plurimis causis a me defensus postquam publicum africae redemit plurimis causis rem familiarem nostram adiuuat commendo eum tibi cum ratio eius a domino nostro patre tuo tractabitur benignitatem ingenitam tibi quam omnibus ex  more tuo tribuis ut huic et mea commendatione et tua consuetudine ductus inpertias uale domine dulcissime  rsc pompeianus meritis isdem quibus te sibi conciliauit me quoque promeruit quare cupio omnia ei ex indulgentia domini mei patris obsecundare nam ea quae tibi ex sententia procedunt gaudia sunt mea uale mi magister iucundissime faustina et paruolae nostrae te salutant  magistro meo si te in prouincia mi magister adierit themistocles quidam qui se apollonio magistro meo dicat philosophiae cognitum eum sese qui hac hieme romam uenerit et mihi uoluntate magistri per filium apollonium sit demonstratus ei tu mi magister uelim quod possis bene facias bene suadeas nam ius et aequom omnibus asianeis erit apud te paratissimum sed consilium comitatem quaeque amicis sine ullo quoiusquam incommodo propria inpertire fides ac religio proconsulis permittit peto themistocli libens impertias uale mi iucundissime magister rescripto nihil opus est  domino meo aridelus iste qui tibi litteras meas reddit a pueritia me curauit a studio perdicum usque ad seria officia libertus uester est procurabit uobis industrie est enim homo frugi et sobrius et acer et diligens petit nunc procurationem ex forma suo loco ac iusto tempore faueto ei domine quod poteris si formam non cognosces hominis ubi ad nomen arideli uentum fuerit memento a me tibi aridelum commendatum uale domine dulcissime dominam saluta   domino meo utrum facti uirtus ornauerit orationem an oratio factum nobilissimum aequiperauerit incertus sum certe quidem eiusdem dicta cuius illa facta sed et fratris tui oratio me delectauit nam et ornata fuit et cordata et certum habeo eum minimum spatii habuisse ad meditandum  rescriptum reuersus a conuiuio patris libellum tuum accepi dimisso iam ut cognosco eo per quem fuerat allatus rescribo igitur uespera multa quod tu legas die crastino orationem patris mei parem materiae suae uisam tibi nihil mirum est mi magister fratris autem mihi gratiarum actio eo laudabilior est quo minus ad meditandum ut coniectas habuit spatii uale iucundissime mihi magister mater mea te salutat  domino meo cholera usque eo adflictus sum ut uocem amitterem singultirem suspirio tum angerer postremo uenae deficerent sine ullo pulsu uenarum animo male fieret denique conclamatus sum a nostris neque sensi aliquandiu ne balneo quidem aut frigida aut cibo recreandi me ac fouendi medicis tempus aut occasio data nisi post uesperam micularum minimum cum uino destillatum gluttiui ita focilatus totus sum postea per continuum triduum uocem non reciperaui sed nunc deis iuuantibus commodissime ualeo facilius ambulo clarius clamito denique si dei iuuabunt cras uehiculo uectari destino si facile silicem tolerauero quantum pote ad te curram tum uixero cum te uidero ad uii kal roma proficiscar sei dei iuuabunt uale domine dulcissime desiderantissime causa optima uitae meae dominam saluta   magistro meo sal post tempus te uidere cupiebam quid tu censes post periculum quod suffugisse te mi magister iterum deis ago gratias lectis litteris tuis quae me rusum quasi renouant cum commemorares quo in loco fueris consternarunt sed habeo te deis uolentibus et ut promittis propediem uidebo et bene spero de bona longa ualetudine salutat te mater mea uale mi iucundissime magister  domino meo plurimos natales dies liberum tuorum prosperis tuis rebus ut celebres parentibus gratus populo acceptus amicis probatus fortuna et genere et loco tuo dignus omni uita mea redemisse cupiam non hac modo exigua uita quae mihi superest sed illa etiam quam uixi si quo modo in integrum redigi ac pro te tuisque ac liberum tuorum commodis in solutum dependi potest si facile ingredi possem hic erat dies quo cum primis conplecti te cuperem sed concedendum est pedibus scilicet quando ipsi parum procedunt ego de aquarum usu delibero si certius quid statuero faciam tibi notum uale mi domine dulcissime faustinam tuam meis uerbeis appella et gratulare et matronas nostras meo nomine exosculare sed uti ego soleo cum plantis illis et manibus dominam saluta  magistro meo sal saluos esto nobis salua sit tibi domus tua salua nostra quae si animum nostrum spectes una est domus recte scio autem si uel difficulter ingredi posses uenturum te ad nos fuisse sed uenies saepe et tecum celebrabimus si dei uolent omnia festa nostra uale mi magister iucundissime mater mea te salutat   domino meo pueri dum e balneis me sellula ut adsolent aduehunt inprudentius ad ostium balnei feruens adflixerunt ita genum mihi simul abrasum et ambustum est postea etiam inguem ex ulcere extitit uisum medicis ut lectulo me tenerem hanc causam si tibi uidebitur etiam domino patri tuo indicabis si tamen uidebitur etiam cras mihi adsistendum erit familiari hodierno igitur otio et quiete labori me crastino praeparabo uictorinus noster aget ne me acturum putes uale domine dulcissime dominam saluta  magistro meo sal auxisti curas mihi quas opto quam primum releues sedatis tibi doloribus genus et inguinis me autem infirmitas dominae meae matris quiescere non sinit eo accedit adpropinquatio partus faustinae sed confidere dis debemus uale mi magister iucundissime mihi mater mea te salutat  domino meo ipsa die qua proficisci destinabam genus dolorem sensi spero in paucis diebus me recte fore uale domine optime dominam saluta  magistro meo sal nunc denique opto mi magister iucundiora indices nam doluisse te in id tempus quo mihi scribebas litterae declarant haec obambulans dictaui nam eum motum in praesentia ratio corpusculei desiderabat uindemiarum autem gratiam nunc demum integram sentiam cum tua ualetudo placatior esse nobis coeperit uale mi iucundissime magister   domino meo plantae domine dolore impedior ideo uos per istos dies non salutaui uale domine optime dominam saluta  magistro meo quom salubre tibi est facile progredi tunc et nobis conspectus tuus erit iucundus id ut quam primum eueniat et dolor plantae quiescat di iuuent uale mi optime magister  domino meo ego grauissime arreptus sum iterum ab altero inguine  rescriptum                                                             quom haec scribas mihi magister credo intellegis sollicitissimum me uota facere pro salute tua cuius dis iuuantibus cito compotes erimus uale mi magister iucundissime  domino meo decem tanta te amo filiam tuam uidi uideor mihi te simul et faustinam infantes uidisse tantum boni ex utriusque uoltu est commixtum decem tanta te amo uale domine dulcissime dominam saluta  magistro meo et nos gratiam quod tui similis est magis amamus facile ergo intellegimus quanta apud te sit filiolae nostrae conciliatrix similitudo utriusque nostri et omnino quod eam uidisti est iucundum mihi uale mi optime magister  domino meo tertius est dies quod per noctem morsus uentris cum profluuio patior hac uero nocte ita sum uexatus uti prodire non potuerim sed lectulo me teneam medici suadent balneo uti multos nataleis tuos ut celebres a dis precatus sum uale domine dominam saluta   magistro meo tu quoque intellegis mi magister quid ego pro me optem sanum et ualidum te deinceps et hunc diem tuum sollemnem et ceteros uel nobiscum uel nobis utique securis pro te quam diutissime celebrare ceterum ego coniectaui statim fuisse eius modi aliquid quam ob rem te non uiderim et si dicendum est delector potius talem querellam corpusculi quam dolores aliquos intercessisse praeterea de profluuio isto bene spero nam etsi nunc te exhauserit tamen dis uolentibus confido salubriter sponte prouenisse aluum tibi uerno tempore quom ali id consulto mouent et machinantur uale mi iucundissime magister mater mea te salutat  domino meo fauces miseras habeo unde etiam calui per noctem in genu dolor est modicus uale domine dominam saluta  magistro meo iam habeo quod primum et praecipuum desiderabam desisse febriculam colligo ex litteris tuis nunc mi magister quod ad fauces adtinet breui temperantia appelletur et mihi adplenior nuntius ueniet uale mi magister iucundissime mihi mater mea te salutat  domino meo uexatus sum domine nocte diffuso dolore per umerum et cubitum et genu et talum denique id ipsum tibi mea manu scribere non potui  haue mi magister optime egone ut studeam cum tu doleas praesertim cum mea causa doleas non me omnibus incommodis sponte ipse adflictem merito  hercule quis enim tibi alius dolorem genus quem scribis nocte proxuma auctum quis alius eum suscitauit nisi centumcellae ne me dicam quid igitur faciam qui nec te uideo et tanto angore discrucior adde eo quod etiam si libeat studere iudicia prohibent quae ut dicunt qui sciunt dies totos eximent misi tamen tibi hodiernam gnwmhn et nudiustertianum locum communem heri totum diem in itinere adtriuimus hodie difficile est ut praeter uespertinam gnwmhn quicquam agi possit nocte inquis tam longa dormis et dormire quidem possum nam sum multi somni sed tantum frigoris est in cubiculo meo ut manus uix exseri possit sed re uera illa res maxime mihi animum a studiis depulit quod dum nimium litteras amo tibi incommodus apud portum fui ut res ostendit itaque ualeant omnes porci et tulli et crispi dum tu ualeas et te uel sine libris firmum tamen uideam uale praecipuum meum gaudium magister dulcissime domina mea te salutat gnwmas tres et locos communes mitte 