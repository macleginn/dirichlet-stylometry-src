

     oratoris officium est in ea quaestione quae
uersatur in negotiis ciuilibus posse probabili et apta ad
persuadendum oratione uti sunt autem ea demum ciuilia negotia
quae nulla arte propria continentur ut geometricae et musicae et
ceterarum huiusmodi scientiarum sed earum rerum tractatum
habent quae perficiuntur ex opinione communi aut legibus aut
moribus et de quibus omnes qui aliquatenus intellectum aliquem
recipiunt et dicere et iudicare possint omnes enim fere et
accusare alium et purgare se ipsos possunt et de aequo et utili
disputare uidentur sibi posse sed hoc alii natura tantum sine
ulla obseruatione aut exercitatione faciunt sicut ferire alterum
et tueri se ipsum etiam qui armis facere non didicit aliquo modo
potest naturales enim motus quemadmodum corporis ita et animi
sunt quibus et alium insectari et pro nobis pugnare possumus
alii autem usu et exercitatione ciuilium rerum utilius et
promptius utuntur oratione unde factum est ut quaedam
obseruationes nascerentur quibus collectis et comprehensis esset
quaedam disciplina dicendi huius uis constat inuentione
dispositione elocutione memoria pronuntiatione primum est
enim inuenire quod dicas deinde quod inueneris disponere tum
quod disposueris oratione uestire et quod oratione
uestieris memoria conprehendere ultimum ac summum quod memoria
conprehenderis pronuntiare

 de inuentione  

inuentio est excogitatio rerum uerarum aut ueri similium quae
causam probabilem reddunt haec cum exsistat ingenio atque
natura tum uero sine doctrina non potest perfici nam ut quidque
auditu dignum excogitari aut inueniri commode possit in ea in
qua dicendi ratio uersatur arte discendum est excogitare igitur
et inuenire debet orator principium narrationem egressum
partitionem confirmationem reprehensionem epilogum ut integra
quasi membris constet oratio de quibus singulis disseremus

uerum non idem est ordo prosequendae ac proferendae actionis qui
esse debet disponendae atque meditandae in proferenda namque
actione saepe primus locus prooemio datur dehinc plerumque
narrationi post      egressibus tum quaestionibus et
nouissime epilogo sed in cogitatione nihil antiquius uersandum
est quam status causae in quo plerique falluntur qui quod
primum dicendum sibi esse uident id primum requirunt id est
principium dehinc de narratione cogitare insistunt tunc ad
cetera descendunt cum hoc sit commode dicere uolentibus perquam
contrarium et impeditum et multae caliginis plenum fieri enim
non potest ut probabile aut fauorabile aut pertinens principium
uel narratio uel ulla sententia aut uerba denique ad rem agendam
strenue se offerant nisi ei qui penitus causae uiscera per
statum ipsum et singula membra quaestionum et species cogitatione
tacita apud se omnium quae prosint causae quaeque obsint alta
ratione discusserit hoc est quod cicero ait ex rerum
cognitione efflorescat et redundet oratio ac nisi res sit ab
oratore percepta et cognita inanem quandam elocutionem exsistere
ac paene puerilem socrates quoque dicere solebat omnes in eo
quod scirent satis esse eloquentes scire autem est rem de qua
dicturus sis uniuersam ante pernoscere in hanc rem constat
etiam catonis praeceptum paene diuinum qui ait rem tene uerba
sequentur et peristasin causae quam susceperis et in ea
iudicatum   per singulos proprii status articulos
inuestigare et tunc ad statuenda principia et ceteras orationis
partes cogitatione respicere ideo quod illa prima quae
dicuntur si uehementer uelis congruere et cohaerere cum causa
ex his ducas oportet quae secuntur

accepto igitur themate primum circumstantiam sectari debes cuius
partes sunt septem hae quis quid quando ubi cur
quemadmodum quibus adminiculis harum uero omnium aut plurimarum
rationalis congregatio facit causam et hac primum perspicitur
an consistat controuersiae ratio an uero materia quae proposita
est asystatos sit

 de asystatis  

asystaton est enim thema quod circumstantiam non habet ut reum
facit iniuriarum pauperem diues uides hanc causam stare non
posse neque enim quando nec ubi nec cur nec aliud praeterea
potest quaeri ut altercationem controuersia uideatur admittere
sed quasi nuda et debilitata proponitur nec tamen putes omnes
species circumstantiae in themate omni posse reperiri sed
aliquando omnes aliquando plerasque at si ut in suprascripto
paene omnis desit circumstantia causam stare non posse

sunt et alia uitia tria quae asystatas controuersias faciunt ut
  cum ex utraque parte circumstantia eadem utique
est et nulla ne parua quidem differentia discerni potest ut
uicini adulescentuli      qui speciosas uxores
habebant nocte alter alterum obuium habuit accusant se inuicem
adulterii nihil est enim quod non aequaliter ab utroque possit
inuicem dici item   cum reo nulla defensio est
et color facto probabilis non est nec controuersiae sed communis
loci speciem obtinet ueluti decem iuuenes nuntiato bello
digitos sibi amputauerunt rei sunt laesae rei publicae nulla
enim defensio facinoris inuenitur est etiam aporon in quo iudex
ferendae sententiae rationem explicare non possit ueluti
petebat alter ab altero usuram quasi creditae pecuniae ille
uelut depositam sine usuris restituere certabat pendente iudicio
lex de tabulis nouis lata est reposcit ille quasi depositam
hic quasi creditam retinet non enim perspici potest quid in
sententia ferenda iudex sequatur cum petitor interdum creditam
interdum depositam reus autem nunc depositam nunc creditam
dicat in omni igitur controuersia perspicies secundum ea quae
supra scripta sunt diligenter num aut plures partes
circumstantiae desint aut similitudo interimat quaestionem aut
inclinatio partium reo auferat actionem aut caligo iudicis
causam disceptare non possit et si ex his nullum inerit uitium
attende identidem etiam atque etiam et inhaere origini
quaestionis id est intentioni et repulsioni

intentio est id quod primum dicit qui mouet litem siue
accusator sit siue petitor ut est occidit patrem sextus
roscius repulsio est non occidit ex intentione et repulsione
nascitur quaestio an occiderit hoc   graeci
dicunt hic est status causae qui nascitur ex intentione et
repulsione non omnis tamen status ex prima propositione et
repulsione comprehenditur sed sunt status qui multis
propositionibus et depulsionibus inuicem frequentatis sero
eruantur ut caedem fecisti si respondeat non feci sicut
supra peruentum ilico ad statum est ut quaeratur an fecerit
si uero cum obiectum sit caedem factam respondeatur factam
quidem caedem sed iure quoniam adulter occisus sit non iam
 a reo opposita erit sed causatiuum quod graeci 
appellant cui accusator aeque etiam non per cataphasin
insistit quia confessus est quod obiecerat sed per synechon
quod est causatiui destructio id est non habuisse eum
potestatem perimendi quoniam infamis fuerit deinde referetur a
reo negatam non esse etiam infamibus perimendi potestatem
uides quam sero et per quot gradus ad statum uentum sit id est
ad   de quo partes congrediuntur de quo iudex
pronuntiaturus est an etiam infamibus adulterum liceat occidere
hoc ergo interest quod in superiore ex cataphasi et apophasi
tantum id est ex intentione et depulsione  
inuenitur in hac autem posteriore relicta cataphasi et
apophasi ex causatione    et continentia  
   apparet

quintilianus dicit      primitus inueniri statum id est
  si cogites id quod siue accusator uel petitor
dicat utrum controuersum sit an confessum si confessum sit non
potest ibi esse quaestio transeundum ergo ad aliud et illud
subtiliter intuendum confessumne sit an controuersum ut ubi
primum coeperit controuersum esse id est ubi primum non
conuenerit inter partes ibi statuatur quaestio id est status
hoc est   hoc per exemplum insinuari manifestius
potest ut in superiore materia occidisti hominem si
respondeatur non occidi controuersum est non conuenit inter
partes potest hic esse quaestio an occiderit at si
respondeatur occidi confessa res est conuenit inter partes
cum quod alius intendit alius confiteatur longius ergo
proficiscendum est puniendus es cum occidisse te fatearis
adulterum occidi et interimi adulterum licet et hoc confessum
est conuenit enim inter partes adulterum occisum quaerendum
ergo est aliquid ultra ut adulter fuit quidem sed quia exul
eras tibi non licuit occidere respondetur contra licuit ac
uicissim cum aliunde dicatur non licuit aliunde licuit
coepit inter partes non conuenire et potest hic stare quaestio
ut sit   an exuli adulterum licuerit occidere

sed harum rerum rationem et differentiam nisi perceptis statibus
consequi plenius non potes et idcirco disce de singulis
statibus

 de statibus  

omnium omnino causarum status sunt octo ex his rationales
quattuor quattuor legales rationales quattuor sunt coniectura
finis qualitas translatio quae uel rationalis est uel legalis
legales sunt scripti et uoluntatis legum contrariarum
collectio ambiguitas

 de coniectura  

coniectura dicta est a coniectu animi id est intentione mentis
ad ueritatem acumine suo tendentis huius proprium est id quod
obicitur totum negare quod iudex suspicionibus sectatur status
hic temporum trium est nam quaeritur an fecerit an faciat
an facturus sit

alia est coniectura quae plena dicitur alia quae non dicitur
piena aut enim et in personis et in rebus quaestio est et est
plena coniectura aut in personis tantum uel in rebus tantum et
est non plena coniectura plena est ut est illa despondit
filiam petenti pater exclamauit mater potius esse ut moriatur
quam ut illi nubat obiit puella ambiguis signis citra nuptiarum
diem ream ueneficii facit maritus uxorem hic enim et de re
quaestio est an ueneno obierit puella et de persona an mulier
dederit de re tantum quaestio est ut in illa controuersia
pater et filius ducatum      petierunt filius
praeualuit aciem commisit captus est et patibulo affixus
inuentus est pater cum auro ab hostibus ueniens reus est
proditionis hic enim de facto ambigitur solo de persona tantum
quaeritur ut cum caedis reus est qui iuxta cadauer recens in
solitudine cum gladio inuentus est hic enim res apparet hoc
est homicidium sed de auctore dubitatur

sunt et duplicis coniecturae species plures prima cum utrique
se reos directo consistunt et sunt duae accusationes duae
defensiones id est anticategoria et iudici licet quemcumque
damnare ut in hac controuersia uir fortis cui nouerca erat
captiuae nuptias praemii nomine impetrauit obiit ueneni signis
reas se faciunt ueneficii captiua et nouerca secunda species
est in qua reus eligit aliquem facinoris auctorem tamen citra
accusationis periculum ut m tullius remouendi a sexto roscio
eriminis causa capitonem et magnum et glauciam designat facinoris
auctores tertia species est in qua quaeritur hic testamento
nominatus an ille ueneni sint signa an cruditatis quarta
species est in qua uterque a se factum esse consistunt ut in
hac controuersia tyrannus suspicatus est sibi uenenum a medico
suo datum alium medicum aduocauit ille ait ueneno eum appetitum
et antidotum pollicitus dedit potionem qua epota tyrannus
obiit ambigunt medici de praemio fit coniectura et ex una
parte duplex aut multiplex cum duo aut plura crimina accusator
intendit quae defensor negat

 de fine  

si neque de facto neque de persona negamus superest ut confessi
commisisse nos quod obicitur negemus id quo accusator uult
nomine uocandum ut sit finis ut diues inimici pauperis statuam
uerberauit reus est iniuriarum hic enim non negat a se diues
quod intenditur factum sed difforte se tuetur id est non hanc
esse iniuriam diffors enim est oratio quae id quod definit
explicat quid sit et ideo in hoc nomine controuersia est quia
cum de facto conueniat quaeritur quo id quod factum est
nomine appelletur omnis quaestio finitiua fit quotiens aliqua
res ex parte perfecta est ex parte imperfecta nam si sit omni
parte perfecta nulla erit quaestio ut sacrilegium illud est
quia de sacro loco uas ablatum est sacrilegium illud non est
quia non sacrum uas ablatum est et semper siue in simplici siue
in duplici finitor eo quod est nititur infirmat diffors eo
quod deest

illud etiam respiciendum est quod in omni finitiuo statu aut
minoris poenae oblatio est et maioris repulsio ut non debeo
capite puniri quia non sacrilegium est quod admisi sed furtum
ob hoc quadruplum soluendum est aut omnis omnino poenae
repulsio est ut nullam poenam mereor quod statuam
uerberauerim non      est enim iniuria quod admisi
huius status species sunt plures est enim simplex quod de uno
nomine quaestio est ut in illa controuersia in qua reus est
iniuriarum qui statuam uerberauit nam quoniam hoc tantum in
disceptationem uenit quid sit iniuria simplex finis est est et
duplex finis in quo duo nomina ueniunt in quaestionem ut fur
quadruplum soluat sacrilegus capite puniatur is qui ex fano
pecuniam priuatam subripuit ad poenam deposcitur offert
quadruplum hic duplex finis est quia quaeritur et quid sit
furtum et quid sit sacrilegium est et alia species duplicis
finis in qua non de duobus nominibus quaeritur sed cum ei rei
quae proprium nomen obtinet aliud extrinsecus nomen adhibetur
ut saepe se uerberanti marito uxor amatorium dedit eumque
repudiauit obsecrantem reconciliari respuit ille se suspendit
rea est mulier ueneficii hic constat potionem illam amatorium
uocari an tamen et ueneficii nomen accipere debeat quaeritur
est et multiplex finis qui fit aut per partitiones aut per
diuisiones per partitiones cum res ea quae proposita est
quasi in membra discerpitur ut si quis dicat ius ciuile est
quod in legibus senatus consultis rebus iudicatis iuris
peritorum auctoritate edictis magistratuum more aequitate
consistit per diuisiones autem cum formas omnes complectimur
quae sub eo genere sunt ut abalienatio est eius rei quae
mancipi est aut traditio alteri nexo aut cessio in iure

est etiam finis per etymologiam ut tyrannicida optet praemium
ascendit quidam arcem necaturus tyrannum ipso non reperto
liberos eius interfecit et ibi gladium reliquit quo se cum
superuenisset tyrannus occidit qui eum negat praemio
honorandum etymologia utitur dicens tyrannicidam esse si quis
occidat tyrannum non si quis ei causa mortis exstiterit est et
alius finis in quo aliud continet et aliud continetur ut si
quis sacra indicauerit poenas luat quidam initiatum se sacris
somniauit eam rem sacerdoti retulit sacerdos ita esse
respondit petitur ad poenam hic continens finis est quid sit
indicare dicere an assentire nescienti continetur ille an
profanus sit qui talia somniauerit ex cuius quaestionis
fortuna dependet etiam prioris euentus

 de qualitate  

qualitatis status uel in primis ad notitiam necessarius est
propterea quod multiformis ac uarius est et in plerisque
forensibus negotiis magis quam in pragmatibus scholasticis
assiduus est igitur qualitas ut ex nomine ipso deprehendi
potest genus quaestionis in quo nihil aliud tractatur quam
cuiusmodi sit ea res quae in controuersiam adducitur sunt  
   autem qualitatis primae species duae secundum m tullii
auctoritatem pragmatica id est negotialis et dicaeologica id
est iuridicialis

 de pragmatica id est negotiali  

negotialis est in qua infinite et quodammodo citra personae
complexum de re ipsa quaeritur qualis ipsa sit pragmatica fit
modis pluribus nam et deliberatiuum est quaestionis genus sed
si modo res apud iudicem agatur persuasoria est controuersia
negotialis quo in genere sunt omnes fere diffortes item fit
cum simplex petitio inducitur uel cum quaeritur in quo iure sit
res aut persona item negotialis status est cum quaeritur de
quantitate alicuius rei uel in mensura uel in numero quod genus
quaestionis incidit nonnumquam in ciuiles actiones cum aliqua
ratio acceptorum expensorum et solutorum inducitur uel cum de
mensuratione agrorum inter uicinos et modo promisso quaestio
nascitur uel cum propter onera fugienda de bonorum permutatione
tractatur et ut breuiter explicem quaecumque controuersia
uersatur in aestimatione uel pretii uel quantitatis uel numeri
uel alicuius huiusmodi rei ea cadit in statum negotialem sicut
etiam de aestimatione litis aut de modo poenae constituendo iis
quorum de culpa iam pronuntiatum est quales sunt duae orationes
catonis et caesaris de poena coniuratorum quaeritur enim illic
quanti lis coniuratorum debeat aestimari

hoc autem genus quaestionis totiens nascitur quotiens nulla lex
certam poenam constituit maleficio quod constat at cum plura
genera poenarum sunt diuersis legibus constitutarum contra
uoluntatem alter alterius sibi uindicabunt et non arbitrium
iudicis sed necessitatem legis spectabunt et ideo ne sit
error totiens negotialis status esse dicetur quotiens poenae in
condemnatum reum electio erit in iudicis potestate nullam
statutam formam uindicante praeterea etiam illud est negotiale
quaestionum genus in quo singulae rerum qualitates patiuntur
quaestiones per uniuersales propositiones an honesta an utilis
an iusta res sit quae ferme et in legum et in rogationum
lationibus obseruari solent item alia est species negotialis
cum hae eaedem qualitates rerum inter se comparantur utra
iustior an honestior uel cum aliquis reddit causas uoluntariae
mortis fit item negotialis status   iniectione
qualitatum cum quasi inicitur et superuenit qualitas qualitati
sicut in illa controuersia qui seruus dicebatur coepit in
libertatem uindicari placuit omnia iudicia in annum differri
postulat ille ut medio tempore in possessione libertatis sit
est enim una qualitas quia      seruus uidebatur
deinde superuenit qualitas alia quia liber hodie uideri uult et
exinde quaestio oritur quae tamen quaestio non fuisset nisi
adumbrata esset influentibus in se quodammodo prioribus
qualitatibus et seposita persona quodammodo generaliter
quaeritur cum paulo ante seruus hodie autem liber dicatur et
necdum de altero constet utrum sit aequius eum in libertatis
possessione consistere an in seruitute retineri in summa omnis
negotialis status neque facti defensionem habet neque coniecturam
futuri sed suadet quid oporteat fieri ideoque eiusmodi res ad
ius quodammodo futuri temporis spectat diximus retro duas esse
primas species qualitatis negotialem et iuridicialem quoniam
igitur de negotiali satis tradidimus nunc iuridicialem uideamus

 de iuridiciali id est dicaeologica  

iuridicialis est in qua non sicut in negotiali quid debeat
statui sed quid fieri oportuerit consideratur et licet similis
sit superioribus differt tamen quod criminibus refutandis
commodior uidetur proprium autem eius est quod ita subest de
ista materia ut an criminose an licite factum sit disseratur
hoc scinditur in duas partes in antilepsin quae est absoluta
et in antithesin quae est relatiua

de absoluta quae est antilepsis

absoluta qualitas fit quotiens de facti tantummodo qualitate
contenditur ipsaque res quae in iudicium uocatur perniciosa
non esse demonstratur recteque facta et iure quoniam frustra est
paene licitum quid esse nisi sit et bonum atque iustum et ita
tamen ut secundum iustum non uetetur ceterum si legem
profert legalem statum ueluti damnato milone exclamauit
m tullius romam sedem bonis uiris esse non posse et reus est
laesae rei publicae hic enim neque dictum a se quod obicitur
infitiatur neque de nomine criminis disputat nec de
transferendo iudicio laborat nec lege contra legem aliquam
utitur nec contra sententiam scripto nititur nec ambiguitatem
distinguit nec colligit aliquid collectumque dissoluit nec
sicut in negotiali qualitate quid oporteat fieri tractat sed de
qualitate eius quod iam dictum est contendit et nullo iure
prohibitum et perniciosum non esse

de antithesi quae est relatiua

antithesis genere et ipso exprimit qualitatem sed idcirco tantum
species habenda quia non usquequaque simili ut absoluta
consistit articulo namque illa ut quae prima uim generis sui
id est qualitatis exceperit in eo uniuersa est ut de qualitate
eius quod fecisse aut dixisse arguitur reus disputet id est
non esse improbum doceat antithesis autem      non ex
qualitate eius quod fecisse reus arguitur defensionem praestat
sed ex alia re extrinsecus appetita id est ex causatiuo cum
rei ipsi non potest assistere sed causam asserit propter quam
fecisse dicat et interest inter absolutam et relatiuam quod ibi
facti qualitate reus se tuetur hic qualitate causae propter
quam dicitur factum id est  ueluti orestes accusatur
quod matrem interfecerit non potest enim factum quod obicitur
rette factum ostendere sed  id est causam propter quam
fecit allegat id est ob patris sui necem

fit antithesis per quattuor species aut   aut 
 aut   aut   k
 est cum in eum ipsum cuius gratia arguimur culpam
referre conamur et causatiuum ad defensionem facti ex ipsius
incusatione deducimus ut supra orestes reus ob necem matris
ipsam propter quam accusatur accusat et in eam quae maritum
interemit causam criminis refert ac per accusationem matris sibi
defensionem comparat k  fit cum neque factum
ipsum quasi recte factum probare neque culpam in alium referre
conamur causatiuum autem inducimus et ex incommodo propter
quod arguimur maius commodum enatum ueluti re rem rependimus
atque pensamus ut imperator fugientibus ad moenia militibus
bis acie pulsus tertio disiecit muros et conflixit et uicit non
enim potest dicere recte factum quod ciuitati muri sint
adempti sed adfirmat maius ex eo incommodo commodum esse
quaesitum uictoriam scilicet cuius beneficio consecuti sunt ut
uel alia moenia meliora etiam exstruere possint k 
fit cum factum propter quod arguimur aliorsum a nobis
deriuare conamur nec compensamus sicut in   nec
in eum ipsum propter quem rei sumus regerimus incusationem
sicut in   sed contenti a nobis remouere aliorsum
transferimus uel in personam uel in rem in personam ut si ahala
seruilius spurio maelio occiso ita se defenderet occidisse
quidem sed iussu dictatoris in rem ut si hannibal reus quod
a tertio lapide urbis recessisset diceret fulminibus et
tonitruis se esse deterritum k  est cum et factum
confitemur quod intenditur et culpam esse concedimus et eam in
alium transferre non possumus et commodum nullum ex ea probare
conamur sed omissis omnibus ueniam precamur aut ignoratione aut
necessitate aut casu ut est marci tullii pro ligario sententia
si omnia defecerint superest deprecatio in qua et male et
sponte nos fecisse confessi nihil aliud quam preces allegamus
     quod genus actionis apud humiliores iudices nihil
ualet si sola sit quid enim apud eum preces agant cui necesse
est damnare confessos

 de metalepsi id est rationali et legali  

translatio id est praescriptio est cum id agimus ut causam non
dicamus id est excludamus actione aduersarium consistit autem
haec quaestio aut ratione aut lege ratione praescribimus modis
sex aut persona aut loco aut tempore aut re aut modo uel numero
persona ut ignominiosus es accusare tibi non licet aut
magistratus sum accusari me non licet et talia loco ut non
in senatu accusari debeo sed apud iudicem non romae sed
athenis et talia tempore ut non nunc sed olim agere
debuisti aut nondum tibi agere permittitur et talia re ut
dementiae tibi agere licet aduersus patrem tyrannidis non
licet et talia modo uel numero quod difficile in
scholasticis pragmatibus inuenitur ut non hanc formulam mihi
intendere debuisti sed illam non ex hoc edicto mecum agere sed
ex illo non tanti litem taxare sed tanti litem et talia

nonnumquam et in una controuersia duae translationes exsistunt
necesse est tamen praescriptionem in aliquem statum continuo
transire ut si dicam non potes me accusare nam infamis es
aut respondebit ille non sum et fit coniectura aut
respondebit aequum esse et infamibus actionem dari et fit
qualitas et talia

 de translatione legali  

translatio est legalis cum aliquod nobis ius patrocinatur ad
excludendam actionem diuersae partis ut in illa controuersia
bis de eadem re agere ne liceat pauper duorum diuitum inimicus
filio in urbe relicto peregre profectus est filius eius inuentus
est occisus et inspoliatus et accusauerunt se diuites caedis
ambo absoluti sunt regressus pauper uult eos accusare illi ex
lege praescribunt non fallat autem nos non in his solis
controuersiis esse praescriptiuas quaestiones quae totae
praescriptione tollantur ut est controuersia quae supra scripta
est sed sunt et aliae controuersiae in quibus erunt quidem
primae praescriptiuae quaestiones sed non ita ut controuersia
finiatur in ipsis utrimque enim omissa praescriptione
descenditur ad causae disceptationem ut mortem petit uir fortis
unius ex ciuibus decreta est non occidit petit ille ut
occidatur erit quaestio prima praescriptiua non licet tibi
postulare semel decreta morte mea et si aduersus alium licet
aduersus me non licet quae quamquam sint praescriptiua necesse
est tamen ab his descendant actiones ad iuris aut praemiorum
disputationem     

 de statibus legalibus  

sunt autem legales status sicut supra dictum est quattuor
ambiguitas quam graeci  uocant collectio quam graeci
 uocant contrariae leges quem graeci 
uocant scriptum et uoluntas quem graeci   
uocant

 de ambiguitate  

ambiguitas est quotiens uaria pronuntiatione uel uaria
significatione quaestio nascitur fit autem uel in scripto uel in
uoluntate scripti in scripto aut per distinctionem fit aut per
similitudinem nominum quod est  per distinctionem fit
sic periurus ter dena milia soluat periurauit quidam semel
petuntur ab eo triginta milia hic enim totum in distinctione
consistit utrum pronunties periurus ter an uero periurus et
distinguas et sic postea adicias ter dena milia det per
similitudinem autem nominum uelut heres sit tiberius et multi
tiberii ambigunt uel cum legatur taurus et quaeritur utrum
bouem an seruum taurum legauerit et talia

per uoluntatem uero fit ambiguitas cum tota quaestio in
uoluntate scriptoris consistit ueluti meretrices si ancillas
habeant publicae sint hic enim neque distinctio discernere
potest quaestionem nec de nominis similitudine altercatio
nascitur sed tantum quid lex uoluerit quaeritur utrum
meretrices publicas esse an ancillas an utrasque

 de legibus contrariis  

legum contrariarum status est cum aut duo scripta contraria
inueniuntur et comparatione in diuersa nituntur quod perquam
raro accidit aut cum peristasis ipsa quamuis diuersissimas leges
ita tamen comminus conducit ut contrariae esse uideantur
ueluti sacerdotibus uestae sit perpetua uirginitas uiri fortes
praemium accipiant fortiter fecit quidam et petit nuptias
uirginis uestae hic enim ipsae leges contrariae non erant
quippe ne eadem quidem de re scriptae sed incidentia quam
peristasin dicimus ita eas ex diuerso comminus adegit ut
repugnare sibi uiderentur fit autem legum contrariarum status
non modo cum duae leges uidentur esse contrariae uerum etiam cum
aliqua incidit duplex et actores alter alteram partem tuentur
ueluti rapta raptoris mortem aut indotatas nuptias optet duas
quidam eadem nocte rapuit altera mortem altera nuptias optat
hic quamquam una lex sit tamen legum contrariarum status
dicitur

in simplicibus quoque aliquando nascitur legum contrariarum
status uelut uir fortis praemium accipiat fratres qui patrem
habebant proditionis reum fortiter fecerunt petunt alter ut
aboleatur iudicium alter ut agatur quod enim ad legem attinet
simpliciter unam rem      praescribit ut uir fortis
praemium accipiat non ut illa superior ut aut mortem aut
nuptias flagitet sed uoluntates diuersae uirorum fortium quandam
speciem ediderunt quasi duarum legum contrariarum hoc genus
quaestionum nonnulli quasi sine statu asystaton repudiant cum
omnia uideantur utrimque paria esse et sint  sed
comparatio per omnes tractata articulos ab hac calumnia uindicat
quaestionem

 de scripto et uoluntate  

quando alter uerba praestat quae scripta sunt alter sententiam
interpretatur uel quaedam excipit scripti et uoluntatis status
appellatur hic autem status non in legibus solum est sed in
testamentis in edictis in dictis in omni re quaecumque in
litteras referri potest ut in hac controuersia peregrinus
murum si ascenderit capite puniatur murum peregrinus ascendit
hostem aduenire nuntiauit processit exercitus et uicit petitur
ad poenam is qui petit lege utitur is qui recusat uoluntate
dicit enim non omnes qui ascenderint sed eos qui malo uoto
ascenderint puniendos

scripti autem sententiam interpretamur tribus modis aut scripto
ipso si patet non semper id posse seruari ut liberi
parentes alant aut uinciantur non enim et infantes et debiles
uinciuntur aut cum ex legibus exempla ducuntur quibus
probetur non semper scripto stari posse aut cum ex ipsis legis
uerbis argumentamur non id quod dixerit uoluisse latorem ut in
hac controuersia noctu qui cum ferro fuerit inuentus
uinciatur cum massa ferri quidam deprehensus est petitur ad
poenam apparet enim legis latorem in ferri nomine telum
cogitasse

 de collectione  

cum ex eo quod certum est id quod incertum est ratiocinatione
inquiritur collectiuus status uocatur hic colligitur duplici
modo nam quaeritur aut an satis lege cautum sit aut an nihil
propriae legis habeat et similitudine uti debeat superioris
collectionis species sunt quattuor ab eo quod semel et saepius
ut incesta praecipitetur praecipitata euasit repetitur ad
poenam dicitur enim quae praecipitari iussa est saepius
debere praecipitari nisi obierit aut quod in uno et in
pluribus ut qui duos tyrannos uno tempore occidit petit duo
praemia contra dicitur aut quod ante et postea ut rapuit
quidam et profugit      rapta nupsit reuersus raptor
petitur ad mortem aut quod in parte et in toto ut uomerem
pignori accipere ne liceat aratrum accepit contra dicitur
secunda collectio fit a simili ut cum uir fortis praemium
accipiat et tyrannicida debet accipere a contrario desertor
capite puniatur uir fortis praemium debet accipere a maiore ad
minus exulem intra terminos liceat occidere utique et
flagellare a minore ad maius furem liceat uerberari latronem
utique interfici

haec sunt quae de cognoscendis statibus insinuanda tibi
existimaui sed in his ille error non debet exsistere quod
plerumque in pragmatibus rationalium statuum multae leges
inueniantur quamuis enim ista sit pugna tamen omnis lis atque
contentio non ex legibus sed ex ratione extrinsecus adposita
consurgit ueluti fur quadruplum soluat sacrilegus capite
puniatur de templo qui priuatam pecuniam sustulit offert
quadruplum et petitur ad poenam hic quamquam duae leges
positae sint quaestio tamen non ex legibus nascitur sed ex
criminis proprietate et fit status finitiuus qui est unus
sicut retro didicisti ex rationalibus statibus contra et
legales quaestiones quamuis multae extrinsecus rationales
altercationes admoueantur pugnam tamen et contentionem ex ipsis
legibus gerunt ut uir fortis praemium petat fortiter quidam
fecit et petit mortem ciuis hic etsi ratiocinatio adhibeatur
extrinsecus disceptatio tamen omnis nominis in legis uoluntate
consistit et fit status scripti et uoluntatis qui est et
unus ex legalibus statibus

post haec meminerimus alias esse controuersias simplices alias
coniunctas simplices tres status habere id est aut non feci
aut non hoc feci aut iure feci et cetera coniunctas uero
totidem status plerumque recipere posse quot sint crimina uel
species uelut cum uni reo multa intenduntur et aliud negat
aliud definit aliud iure factum contendit et cetera prout
causa postulauerit illud autem interest inter simplices et
compositas controuersias quod compositae sublata una re aut
pluribus manent tamen simplicium omnis contentio contra unam
rem consistit et ideo cum inciderit composita causa licebit eam
sic tractare quasi plures causas

 de diuisione  

quoniam quemadmodum possis dinoscere statum plenissime tibi
traditum est protinus accepto themate cura perspicere cuius
quid sit status habent enim singuli quandam ad diuidendum
regulam propriam licet sint eius pleraque communia illo quod in
omni statu diuisio rectius ordietur a generalibus quaestionibus
quae in unaquaque causa generales esse potuerint et a
generalibus gradatim descendet ad speciales id est ad causae  
   proprias generales sunt quae non in ipsa tantum
causa tractari possunt sed habent aliquid commune cum pluribus
ut an ueri simile sit a diuite tyrannidem affectari hoc enim
non in hac tantum causa sed ubicumque diues reus affectatae
dominationis fuerit disputari potest deinde sequitur an cum
habeat magnam secum manum haec quoque generalis quidem est
aliquatenus tamen iam deuergit ad speciem non enim omnibus reis
hoc idem obici potest ex hac peruenitur ad specialem id est
propriam praesentis iudicii an cum abdicatos secum habeat ita
sensim defluit generalitas ad speciem id est ad  
eadem ratio est diuisionis et in ceteris omnibus statibus
intuendum tamen est ne nimis immoremur generalibus
quaestionibus sed praecipuam congressionem ad causae proprias
conferamus species disputatio enim generalium apud animos
iudicum praeparabit tantummodo aditum ut magis persuadere
possis cum de specialibus disputabis ceterum omnis causae
firmitas in   est id est specie iudicii propria
cui etsi generales nonnihil prosunt nisi tamen cum summa
industria speciales fuerint elaboratae frustra sit in
generalibus opera consumpta

sunt et incidentes quaestiones sed et incidentium incidentes id
est cum ad iudicandum statum eum qui est causae proprius alius
extrinsecus status superuenit sed hoc planius per diuisionum
exempla percipies nullus enim omnino est status qui non uel
sibi ipse uel cuicumque alii statui possit incidere accepto
tamen themate cura perspicere ante omnia num praescriptio possit
opponi per aliquam sui speciem de quibus retro didicisti id
est aut persona aut loco aut tempore aut re aut modo uel numero
aut aliquo scripto potius enim est si litis conditio patitur
aduersarium ab actione depellere quam cum intentionibus eius
conluctari sed tamen acriter praecauendum est ne in
praescriptiuis quaestiunculis aut leues admodum aut nullius
momenti occasiones sint aut inuidiosae et contrariae si autem
inuenta fuerit praescriptio diuidetur ea ratione quam suo loco
status huius diuisione cognosces nunc primum de coniectura
tractemus

 de coniectura  

plena coniectura diuiditur locis septem a persona a causa a
consiliis a potestate ab initio ad finem a translatione
causarum a ueri simili defensione in persona consideratur
patria nomen genus corporis habitudo mores uita amici
aetas incessus uultus nunc haec omnia nunc quae causa
habuerit nec enim semper necesse est omnia considerare ista sed
quae praesens negotium subministrauerit a causa autem amor
odium spes lucri uel futurorum timor et cetera a consiliis an
suppliciorum metu retardari potuerit an reum futurum se non
sperauerit a potestate pecuniae arma conspiratio numerus
clientium seruorum nexae autem      inter se esse
debebunt causa et potestas nam ut frustra est uoluisse si non
potuerit ita potuisse si noluerit uanum est ab initio autem
ad finem in quibus factum ipsum excutimus uariae sunt
usquequaque quaestiones nam in illis facta dicta affectus
euentus etiam considerari solent praeiudicia rumores tormenta
tabulae ius iurandum testes responsa omina uox aliqua
emissa et ea quae dicuntur signa id est uestis cruentata
liuor et talia et omnia quae in causa inueniuntur non ingenio
nec arte excogitantur sed ingenio et arte tractari solent et
appellantur ab initio ad finem quod graeci dicunt 
 et nunc ordinem sequimur nunc eum conuertimus pro
utilitate causarum a translatione causam facti transferimus in
id quod facere licuit et haec est sedes coloris in qua parte
uel maxime coniecturales causae laborant ueri similis defensio
est quae plerumque horum argumentorum est confirmatio haec
resoluitur ab accusatore locis tribus ignoratione casu
necessitate quorum omnium usum in exemplo experiemur diues
adulescens multos abdicatos recipit reus est adfectatae
dominationis a persona an ueri simile sit ut diues
tyrannidem affectauerit a causa an propter lucra et
uoluptates quae sunt in dominatione a consiliis an metu
supplicii retardari potuerit an reum futurum se non sperauerit
et si sperauerit euasurum crediderit quae pars similis est ac
paene eadem cum ueri simili defensione atque idcirco marcus
tullius pro milone per utrumque istorum locorum tractatum
consiliorum diuisit a potestate an cum habeat magnam secum
manum eorum quos recipit ab initio ad finem an cum
abdicatos recipiat signum sit affectatae tyrannidis an cum
multos quod quoniam est pro accusatore resoluere id reus
causarum translatione conabitur quae sunt sedes coloris quo in
loco coniecturales causae laborant an ideo recipiat quod
misereatur ciuium calamitosorum simulque eos sustinendo innoxios
praestet huic parti necessario adicitur ueri similis defensio
a ueri simili defensione an si hoc destinaret non utique
palam abdicatos reciperet sed eos clam sibi foederaret ac non
solos abdicatos sed et alios homines hunc locum quia resolui
diximus ab accusatore ignoratione casu necessitate nascentur
quaestiones hae an nescierit posse se accusari an diuino casu
hoc modo instruxerit dominationem ut posset teneri an et
necessitate hoc genus hominum susceperit quia aliud non
habebat

sic diuiditur plena id est illa in qua et rerum et personarum
uertitur quaestio sed non plenarum altera est quae in personis
solis litem patitur ut in hac controuersia uir fortis habeat
praemium quidam fortiter fecit praemio captiuae nuptias
accepit ueneno periit rea est captiua ueneficii a persona
an credibilis homicidii uoluntas in muliere an ueneficii an in
captiua an in uxore a causa an causam habuerit sceleris
odium      illud hostile in quo an post nuptias
potuerit permanere consilia etiam tractabimus quae quidem in
huiusmodi controuersiis uice ueri similis defensionis hoc in loco
plenius exsequimur an sperauerit occultum futurum scelus an
se ream non futuram an prosperas sententias relaturam a
potestate an potuerit uenenum parare in aliena ciuitate an in
ea ciuitate in quam captiua peruenerat an potuerit dare ei a
quo diligebatur et per hoc non timebatur sequens est ex non
plenis coniectura in qua de re quaeritur quia persona manifesta
est ut quidam inuentus est recens cadauer in uia solus
sepeliens caedis reus est hic scilicet uenire in controuersiam
persona non poterit certa enim est cuiusmodi sit et ideo nec
uoluntati locus est nec potestati tres ergo reliqui loci
diuisione fungentur ab initio ad finem an cum iuxta recens
cadauer solus sit inuentus hic sit caedis auctor an cum in uia
an cum sepeliens a translatione causarum an omne illud
iniuria fecerit a ueri simili defensione an si ipse esset
interfector utique fugisset potius quam ibi substitisset an
uero neminem putauerit adfore uel tutiorem existimauerit
cadaueris obliterationem

in coniecturae diuisione uoluntatis et potestatis loci communes
sunt et accusatoris et defensoris perinde etiam ab initio ad
finem quae nunc recto prosequimur ordine nunc uero confundimus
pro utilitate causarum causarum quoque translatio communis esse
debebit nam cum consistunt partes ab initio ad finem quae nobis
officiunt causarum translatione soluenda sunt utrique autem
possunt officere causarum etiam translatio utrique subueniet
ueri similis defensio semper defensoris esse tradita est quae ut
resoluenda sit supra dictum est si quis autem curiosius
spectauerit inueniet nonnumquam accusatorem quoque aliquid tale
temptare cum erit facti alicuius ratio reddenda quod ad mutuam
accusationem attinet eadem ratione diuidenda erit qua simplices
coniecturales causae hoc tantum accedente quod unoquoque loco
duplicatur diuisio ordo tamen legitimus erit ut prior sit
nostra purgatio nemo enim accusationem fert cuius adhuc
innocentia incerta sit

 de finitione  

finitiua diuiditur sex locis definitione collectione
quantitate comparatione qualitate coniectura definitio
nominis proprietatem uerbi explicat ut quid sit furtum
collectio autem contrariae partis definitionem expugnat
contendimus enim perinde hoc esse atque illud de cuius culpa non
dubitatur et hoc operatur collectio ut cum sua definitione
aduersarium poenae faciat obnoxium quantitas de commissi modo
quaerit quem defensor minuit accusator amplificat et
defensionibus suis quisque adaequat comparatio quantitatem
supercrescit illa enim sese contenta est haec se ulterius
extollit qualitas in hoc assumitur ut accidentiam rei   
  dispiciamus an iusta an bona an turpis an utilis et
cetera non tamen semper omnia sed utique quae materia
portauerit illud tenendum est non solum rerum qualitates sed
et personarum inspiciendas per accidentiam suam et factorum
reputationem sed et modus inspicitur quo modo factum sit qui
locus latus est et gaudet collationibus siue exemplis coniectura
sexto loco fungitur nonnumquam et secundo quae si ualidior
erit locis suis diuidetur

scire debes in ea materia in qua duplex finis fuerit duplicari
etiam collectionem quantitas principalis est defensoris dicit
enim minus esse quam accusator affirmet comparatio accusatoris
est uult enim maius esse hoc quam eius nomen de quo quaeritur
qualitas utrique communis est in qua solent partes ab initio ad
finem multas recipere definitiones nunc sub exemplo finem
diuidamus aeger militia uacet qui amat petit militiae
uacationem a fine an qui amat aeger sit a collectione an
perinde sit amor atque languor a quantitate anne tanta res
sit amor quae mereatur uacationem a comparatione an grauior
sit morbus animi quam corporis  a coniectura utrum hoc ei
diuinitus an culpa mentis acciderit praesertim belli tempore

 de negotiali qualitate  

diuiduntur negotiales quae in legum et rogationum lationibus
reperiuntur primo quidem ab obscuritate si nobis materia
largitur ut marcus tullius de lege agraria facit et cato saepe
et saepissime gracchus sequens locus est legem esse contrariam
uetustis legibus ut demosthenes aduersus androtionem et
aeschines aduersus ctesiphontem faciunt qui tamen locus in
scholasticis materiis quam est rarus nisi forte sub nomine sit
controuersiae tertio loco spectabimus uniuersales propositiones
quibus gaudet suasoria honestum utile iustum et cetera talia

nunc suasionem legis diuidamus pauper et diues inimici uisi
sunt in gratiam reuertisse commutatis liberis per adoptionem
fert legem diues ut indemnatos liberos liceat occidere contra
dicit pauper ab obscuritate quos dicat liberos utrum
naturales an adoptiuos et utrum ante natos an hos qui inde
nascentur a contrarietate an obroget ueteribus legibus quae
de salute ciuium caueant id est ne quis telum hominis occidendi
causa ferat ab uniuersalibus propositionibus an iustum
indemnatos necari an utile iuuenes necari an ipsis quoque
patribus inutile an impium an periculosum an impossibile hic
plane et coniecturae uehemens tractatus est quo animo ferat
nec miremur coniecturam interuenire omnis enim status sicut
saepe iam dictum est in omnem controuersiam potest incidere qui
si erit leuior uno capite diuisionis cum eo transigemus si
ualidior locis et ipse suis omnibus quasi     
principalis diuidetur hoc eodem modo rogationum quoque lationes
diuidemus

reliquas negotiales quae nec in legum neque in rogationum
lationibus erunt diuidemus locis his ab initio ad finem
definitione consilio qualitate comparatione qualitatum nunc
his omnibus nunc ut se materia offert quibusdam proinde in
hac quoque diuisione incidentium statuum formas et quantitates
considerabimus is cuius filius non comparebat edixit se
certam pecuniam daturum ei qui filium sibi exhibuisset quidam
mortuum ostendit petit indiciuam contra dicitur ab initio ad
finem an cum promiserit exsoluere debeat an non debeat quod
mortuum ostendit a definitione an hoc exhibere sit mortuum
demonstrare a consilio quo consilio promiserit utrumne
qualemcumque quis demonstrasset an uero si uiuum a qualitate
an aequum sit compelli eum ad pretia in orbitate numeranda
possit hic fortassis et comparatio qualitatum moueri utrum illi
melius fuerit non uidere omnino filium an uel talem uidere

 de absoluta qualitate  

diuidimus absolutam qualitatem locis tribus ab initio ad finem
a partibus iusti a consilio partes ab initio ad finem perinde
hic etiam persequimur atque in causis coniecturalibus
inueniuntur partes iusti excutientur in eo quod est natura
iustum more iustum pacto iustum natura iustum est quod nobis
nascendi sorte obuenit ut parentes amare amicis bene facere
inimicos persequi hic est locus in quo quid dignum sit
examinatur more iustum est apud scythas sexaginta annos natum
occidere et apud lacedaemonios flagro uerberari lege uel pacto
iustum est in quo consideratur an non sit prohibitum nam si
scriptum praetenditur alius erit status in hoc spectantur
aetatum licentiae et sectae quibusdam enim quaedam uidentur esse
concessa ut philosophis oratoribus pictoribus tertius est
consiliorum locus in quo quaerimus quo consilio fecerit ac si
incertum destruetur et resoluetur causa persona modo tempore
loco ab initio ad finem principalis est accusatoris locus a
partibus iusti principalis est defensoris locus consilii utrique
communis est

nunc absolutae qualitatis materiam diuidamus matrona cynicam
sectam exercet de moribus rea est ab initio ad finem an cum
affectet insolita feminis male uiuat an cum litterarum artes
affectet an cum philosophorum an cum cynicam legem sequatur
a partibus iusti an liceat uelle quae prohibita legibus non
sunt an studere an sic studere a consilio cur hoc faciat
utrumne quod suo nomine sapientiam praestet an uero quod
libere uelit et sine obseruatione cuiusquam uitam ducere potest
hic et communis illa qualitas incidere quae eadem per
comparationem est ubi quaeritur utrum e re publica sit
damnari hanc an absolui     

 de assumptiua qualitate  

adsumptiua per relationem et adsumptiua per remotionem et
adsumptiua per compensationem et adsumptiua uenialis iisdem omnes
locis diuiduntur ab initio ad finem ab assumptione ab
assumptionis destructione destruimus autem locis his
coniectura qualitate definitione translatione quantitate
comparatione nunc istis omnibus nunc plerisque eorum horum
effectus in controuersiis inspiciamus relatiua dux exclamantem
in acie militem uincimur interfecit reus est caedis ab
initio ad finem an cum militem interfecerit ob nullum
commissum quod lex morte punit poenam luere debeat ab
assumptione relatiua an cum exclamantem uincimur
interfecerit absoluendus sit a destructione assumptionis
relatiuae per coniecturam propter hoc an propter aliquas
simultates interfecerit a qualitate an iustum fuerit sic
animaduerti in militem a fine animaduersio fuerit illa an
uis a translatione an nec ipse nec illo loco nec illo
tempore sed iudices dicta causa iudicare debuerint per
quantitatem anne tanto supplicio dignum fuerit commissum
militis per comparationem utrum potius fuerit tunc eum
interfici an postea reum fieri

remotiua legatus intra diem tricesimum proficiscatur legatus
non accepto uiatico remansit et reus est ab initio ad finem
an cum legatus non sit profectus debeat poenam sustinere ab
assumptione remotiua an cum non acceperit uiaticum crimini
non sit obnoxius a destructione remotiuae assumptionis iisdem
gradibus id est per coniecturam cur profectus non sit utrumne
quod uiaticum non acceperit an ob insidias uel contumaciam uel
laedendae rei publicae studio per qualitatem an iusta sit
cessationis causa non accepisse uiaticum per translationemn
an et agere cum quaestore debuerit et rem uel ad senatum uel
ad populum deferre per quantitatem an magnum sit quod
commisit per comparationem an potius fuerit uel non accepto
uiatico pergere quam manere definitio huic controuersiae
defuit sed iam praediximus non omnes locos in omnibus materiis
inueniri

assumptiua per compensationem tyrannus trecentos nobiles uti
secum gubernator transueheret imperauit ille omnes naufragio per
dolum perdidit reus est laesae rei publicae ab initio ad
finem an laeserit rem publicam trecentis perditis an
nobilibus a compensatiua assumptione an cum simul et
tyrannum perdiderit non modo non laeserit uerum etiam iuuerit
rem publicam a destructione compensationis iisdem gradibus per
coniecturam quo consilio nauem fregerit utrum quod perdere
tyrannum uoluerit an uero quod patres et rem publicam laedere
per qualitatem an iusta causa propter quam tot homines
perierint per translationem an tantam rem non debuerit suo
arbitrio agere per comparationem utrum melius fuerit cum
tyranno illos uiuere an sic perire

     uenialis damnatus est quidam caedis et in
tricesimum diem debebat in uinculis esse rediit qui occisus
uidebatur post tricesimum diem damnatum magistratus eduxit reus
est contra legem fecisse ab initio ad finem an cum acto
tricesimo die damnatum non abstulerit ad poenam contra legem
fecerit a ueniali assumptione an uenia dignus cum innocenti
pepercerit a destructione per coniecturam cur pepercerit
quod leges sperneret an quod illum rediturum suspicaretur per
qualitatem an iustum sit istis de causis contra legem fecisse
per quantitatem an magnum sit quoquo modo contra legem
fecisse per comparationem utrum melius fuerit innocentem
seruare an legem transgredi

 de rationali translatione  

rationalis translatio diuiditur locis tribus ab initio ad finem
in quo sunt persona locus tempus ipsa res modusque eius per
quem mouemus praescriptionem sequens locus est translatiuae
qualitatis tertius communis qualitatis adultero stigmata
inscribantur inscriptus procedebat maritus foribus eius
inscripsit hic adulter habitat reus est iniuriarum ab
initio ad finem an cum adulter sit cuius domus inscripta est
agere non possit an cum ipse maritus inscripserit in quo
incidere etiam finis potest an et iniuria uocanda sit a
qualitate translatiua an ei ad impunitatem proficere debeat
quod adulter sit cuius fores inscripserit a communi qualitate
an absolutione dignus sit qui effecerit ne occulta esset
impudicitia an uero poena magis quod supplicium ultra
praescriptum legis extenderit

 de legali translatione  

legalis translatio diuiditur locis his a propositione scripti
ab homonymia uel synonymia si quod istorum inciderit in
scriptum a genere scripti in species ab initio ad finem a
translatiua qualitate a communi qualitate saepe istis et
finitiua quaestio incidet nunc locorum uim sub exemplo
consideremus caedis sit actio aduersus patrem ne qua sit actio
nisi dementiae bis de eadem re agere ne liceat pauper et diues
inimici uisi sunt in gratiam reuertisse commutauerunt liberos
per adoptionem inuentus est pauper in publico inspoliatus
occisus instituit accusare caedis adoptiuus filius praescripsit
ille et abduxit et abdicauit uult ille rursum reum caedis
facere praescripsit diues a propositione scripti an cum
lege cautum sit ne bis de eadem re agere liceat non possit hic
rursum aggredi iudicium quod iam pridem instituerat ab
homonymia quam rem dicat de qua bis agi uetet utrumne plene
pertractatam et diiudicatam an etiam uerbo tenus tactam a
speciebus quae genere continentur      an omnes
causas bis agi prohibuerit an uero priuatas non publicas non
capitales non caedis a fine an et actio sit praescriptio
ab initio ad finem an cum abdicatus sit agere possit et
debeat a translatiua qualitate an ei abdicatio possit aliquid
aduersus leges conferre a communi qualitate an et alias
iustum sit res praeponere crimini an caedis crimini an cum
patrem filius ulcisci uelit an et ipsi diuiti honestius sit
habita contentione uincere potius quam beneficio legis euadere
illud plane in primis scire debemus quod saepissime legalibus
translationibus coniectura implicatur tendens ad id crimen quod
praescriptio tuetur quae coniectura ferme omnibus locis
diuiditur perinde ut si sola esset nulla interposita
praescriptione probabile est enim genus actionis ut uideamur
iure non defensionis desperatione praescribere

 de scripto et uoluntate  

scripti et uoluntatis statum diuidimus locis his a propositione
scripti ab eius quod scriptum est generis diuisione in
species ex quibus speciebus exceptionem uoluntatis aduersum
scriptum afferimus ab aliquo incidenti rationali statu per eos
locos quibus necandus sit hic qui in templo cereris inuentus
est diuiditur quicumque status erit non tamen omnes eos sed
quosdam qui opportuni erunt omnis autem scriptionis et
uoluntatis quaestio necesse est ut implicitum sibi habeat
aliquem rationalem statum et uel maxime finem coniecturam
ueniam compensatiuam qualitatem uniuersales etiam
propositiones id est honesti iusti et ceterorum quae incidere
solent nonnumquam et comparationem uir si in templo cereris
fuerit inuentus capite puniatur quaedam in templo cereris
puerum enixa est petitur ad poenam puer a propositione
scripti an cum lex caueat necandum qui in templo cereris
inuentus est a specie ex qua exceptio uoluntatis aduersus
scriptum trahitur an uero lex non omnes puniat sed eos qui
prudentes et scientes inlicito proposito fana adierunt a fine
anne uir possit uocari infans et quid sit comprehendi cum
latere cupiat teneri an uero quoquo modo inueniri a simplici
qualitate an iustum sit an impium hominem huius aetatis
interfici a coniectura an prouidentia deae illic natus sit
ut statim necaretur a comparatione utrum melius sit hunc
interfici an reseruari

 de statu legum contrariarum  

statum legum contrariarum diuidimus locis his propositione
scripti interpretatione eius comparatione scriptorum
comparatio autem scriptorum ducitur per uniuersales propositiones
honesti utilis ceterorumque quos supra didicimus statuum
adhibemus autem comparationibus tempus ut quae lex antiquior
sit et quae magis congruat legibus ciuitatis et quae lex super
rebus maioribus caueat quae de magis necessariis quae priuata
quorundam quae communis omnium quae sacra quae profana

sed horum      locorum non omnes semper in omnem
materiam incidunt status et ideo etiam ingenio est opus ad
diuisionem abdicatus ne quid ex bonis patris capiat qui ultus
fuerit alicuius mortem bona mortui obtineat obiit qui ex
duobus liberis alterum abdicauerat abdicatus accusauerat fratrem
ueneficii et obtinuit uindicat sibi bona contra dicunt
propinqui ab intentione scripti an cum lege caueatur ne
quid ex bonis patris abdicatus obtineat hic bona patris obtinere
non possit ab interpretatione sententiae per exceptionem an
non omnibus modis abdicati excludantur paternis bonis sed tum
demum si ea sibi filiorum nomine et sanguinis iure deposcant
ab intentione alterius scripti an cum lex caueat ut ultorem
exspectent bona mortuorum hic accipere debeat bona qui ultor
exstiterit ab interpretatione alterius sententiae an non
omnes ultores bona accipere debeant sed hi qui saluis aliis
legibus possint a comparatione legum quae lex potior habenda
sit eane quae in patrem caueat id est de patris bonis an ea
quae in omnes id est de ulciscendis quorumcumque ciuium
mortibus utra lege standum magisne ea quae puniat an ea quae
honoret utra melior utra iustior utra religiosior sit
nonnumquam et rationalis status incidit quem et ipsum quatenus
permittit eius substantia suis locis diuidere debemus accidit
etiam ut inter duas leges ita sit quaestio ut alteri alter
status superueniat quibus inuentis locis diuisiones non deerunt

 de ambiguitate  

ambiguitatis statum diuidimus locis his propositione partis
quae ex lege nobiscum facit oppositione eius quae aduersus nos
facit collatione partium per uniuersales propositiones utra
pars humanior sit utra congruat moribus ciuitatis in quibus de
animo latoris coniectura dominatur hos locos sub exemplo
consideremus qui periurauerit ter publice uirgis uerberetur
conuictus semel periurii petitur ad poenam ut uerberetur contra
dicitur a propositione an periurum ter censeat uerberandum
ab oppositione an uero lex ter periurum uerberandum
censuerit a comparatione utrum honestius utrum iustius
utrum legibus congruentius utrum disciplinae aptius in quo
quid credibile sit uoluisse latorem cernitur

 de collectiuo statu  

collectiuus status diuiditur locis his collectione quantitate
comparatione qualitate nunc locum sub exemplo consideremus
adulterum cum adultera liceat occidere mulier maritum cum
adultera occidit caedis rea est ab ipsa collectione an lex
quae maritis facultatem ultionis dedit dederit et feminis an
uero solis maribus scripta sit a quantitate      an
non tantum sit adulterii peccatum in maribus quantum in
feminis a comparatione an hoc peius sit peccatum et idcirco
morte dignius a qualitate an dignus mori maritus qui tam
intemperans fuit an salute digna mulier quae tam iuris tenax
fuit an hoc aliis et in commune utile sit

 de communibus argumentorum locis  

diuisionis in quantum breuiter potui praecepta collegi sed enim
uereor ne quam tibi caliginem faciat quod haec argumentorum
locos appellauerint ut ex his argumenta depromerent cuius
quaeque status causa esset quod quidem confitemur esse non
utile sed plurimum prodest ut singuli status singulas suas
quisque diuisionum id est argumentorum formas habeant quia ex
omnibus locis argumentorum qui communes sunt et appellantur
sunt certi quidam unicuique statui familiariores et magis
adhaerentes fiunt quos sicut recte accepisti teneri oportet
ut proposito themate cum statum eius comprehenderis ilico
compendium diuisionis expedias protinus per demonstrata
decurrens

multum plane ad probationis abundantiam poteris adiuuari si
etiam ut illi uolunt uniuersos locos in commune traditos
teneas ut praeter obuiam diuisionem quae supra est tradita ex
his amplius etiam argumenta uestiges quae tamen tibi causae
praesentis utilitas largietur qui igitur communes argumentorum
locos tradiderunt alios dixerunt artificiales alios
inartificiales

 de artificiali argumentatione  

artificialium distributio quadripertita est sunt enim primi
loci qui rem praecedunt deinde qui in re ipsa sunt deinde qui
circa rem post haec qui post rem rem praecedunt persona causa
tempus locus materia modus siue ratio in re ipsa sunt a
toto a parte a genere a specie a differentia a proprio a
definitione a nomine circa rem a simili a dissimili a pari a
contrario a maiore a minore a praecedente ab eo quod simul
est a consequente post rem ab euentu a iudicatu hi loci ideo
communes appellantur quia in omni genere causarum ex his
argumenta duci possunt namque a persona considerabitur patria
nomen genus corporis habitudo mores uita amici aetas
incessus uultus itaque proposita quaestione etiam in coniectura
considerari potest cuius modi persona sit ut per quae illi
accidunt aut confirmetur crimen aut repellatur si ex barbara
natione uel contra si ex miti si ex seditioso genere uel ex
feroci si nobilis si ignobilis si robustus si inualidus si
bonis moribus uel contra nequissimis in quo ferme ante acta
uita percurritur si bonis iunctus uel pessimis si qua arte
praeditus si uerbis semper arrogans si mansuetus et modestus
item aetas dat aliquod argumentum in      utramque
partem dat etiam fortuna nonnumquam et incessus et uultus et
habitus sed et nomen ipsum quasi indicium morum apprehenditur
et in controuersia finitiua argumenta nihilo minus duci possunt a
persona non est sacrilegium cum ab eo quid de templo
detrahitur cuius tutelae atque custodiae commissum est si
praeceptor discipulum uerberauerit iniuria non est similiter
et in qualitate si honesta est persona factum quoque eius
honestum iudicetur ut cicero pro cluentio fecit

a causa in coniectura causam adulterii fuisse amorem aut
parricidii auaritiam quae plerumque poni argumentorum locis
satis non est nisi oratorum uiribus adiuuentur id est ut de
ui auaritiae et de ui odii latius disputetur tam in defensione
quam etiam in accusatione nam sicut illi ualet fuisse causam
ita defensori proderit non fuisse a causa in finitiua si
inimicitia pulsauit iniuria est et qui lucri faciendi causa
in templum uenit sacrilegus est non enim res maleficium facit
sed causa faciendi si non ut lucrum facerem sed ad ornatum
commodarem detraxi aliquid de templo non est sacrilegium a
causa in qualitate si causa honesta uidetur res quoque honesta
uideatur necesse est bona consumpsit si per luxuriam turpius
si per liberalitatem honestius

a tempore in coniectura si nox si sollemnitas aliqua si
opportunitas si dies festus a tempore in fine ut
demosthenes publicum crimen esse dicit quod ludis pulsatus et
festis diebus uideretur a tempore in qualitate frequenter enim
tempore res aut turpis aut honesta potest uideri aut utilis aut
necessaria ut arma habuisse cum latrocinia plurima
committerentur aut domus expugnarentur

a loco in coniectura ut si siluam montem campum templum
domum ciuitatem causarentur quorum aut opportunum crimini quod
intenditur aut alienum argumentando effici potest a loco in
fine ut idem illud demosthenis quod in theatro et in templo
pulsatus sit esse publicum crimen a loco in qualitate sicut
quae domi iure fieri dicamus haec in publico fieri non oportet
ita is qui adulterum in lupanari cum uxore deprehensum
interemit uideatur non iure interemisse

a materia in coniectura ut si tyrannidis accusetur qui paratum
habeat multitudinem qui pecuniam qui arma et uim uel
defendatur qui nihil horum habeat a materia in fine ut marcus
tullius pro caecina uim collegit ubi armati homines ubi
conuocati ubi multi fuerint ibi uim non esse factam uideri non
posse quibus igitur in rebus aliis uis intellegatur si in
his non intellegatur a materia in qualitate qualis enim
materia est cuiusque rei talis ipsa res uideri potest sic artes
honestas aut turpes esse dicimus ex his rebus quae instrumenta
earum sunt nam et musicam laudamus artem quod sint materia
illius uoces et modi et oratorem      uituperamus quod
eius sint materia iudicia et lites et testimonia et damnationes

a modo in coniectura id est a ratione in eo est ut quaeramus
quo modo factum sit aut fieri potuerit aliquid potest enim quis
et causam habere et materiam sed rationem utendi materia non
habere id est clam aperte uel spe se inpune facturum
considerandum est autem ut ratio personae accommodetur nam si
callidus credibilius erit clam et per fraudem quam per uim et
palam admisisse contra si audax et impudens a modo in fine ut
marcus tullius dolum circa seruos publii fabii definiuit ex eo
quod insidiati sint et idem non esse detrectationem circa
pacem cum non clam nec furtim profectus sit sed palam a modo
in qualitate ut si ratio faciendi iusta est et factum iustum
uideri potest

 de locis in re  

in re autem in coniectura argumenta ducuntur a toto a parte a
genere a specie a differentia a proprio a definitione a
nomine a toto si totam rem publicam prodidit quod ex multis
rebus ostenditur non est incredibile eum classem et equitatum
prodidisse et ut marcus tullius in defensione fecit pro
fonteio si nulla pecunia numerata est quod est totum cuius
pecuniae quinquagesima est quod est pars contra a parte totum
si unumquemque laesit totum populum laesit si congressus
est si secreto constitit si mariti domum uenit quae sunt
partes adulter esse colligitur quod est totum a genere si
libidinosus et adulter si auarus et fur a specie ut cum
probare crudelem uolumus quaedam ab eo crudeliter facta
doceamus a differentia cum in eodem genere species ab alia
specie secernitur ut marcus tullius qualis in urbana praetura
fuerit uerres talem in prouinciali esse illud nos non fugiat
incidere hoc genus argumenti quod est a differentia in alios
locos saepe et maxime in eum qui est a minore usque ad maius
ut cum dico qui in ciuitate legibus non obtemperauit hunc per
regionem modestum fuisse creditis contra a maiore ad minus
ostendo qui ciuitatem praedauit quanto magis domos incendit
a proprio sic argumentum ducitur proprium est tyrannorum leges
contemnere qui ergo legem a uobis latam circumscripserit non
hoc ipso tyrannidem se affectare declarat et apertius marcus
tullius docet quemadmodum hoc loco utamur qui assignat propriam
caesari esse clementiam et dicit bellicas      quidem
laudes cum exercitu cum belli casibus ei cum ceteris esse
communes ex ista uero laude nihil centurio nihil cohors nihil
turma decerpsit

a definitione definitio est oratio uim et substantiam rei
significans eius duplex ratio est aut enim praecedente
definitione quaeritur sitne hoc uirtus aut quid sit uirtus id
aut uniuersum uerbis complectimur ut rhetorice est bene
dicendi scientia aut per partes ut rhetorice est inueniendi
et disponendi et eloquendi cum firma memoria et cum dignitate
actionis scientia sed illa prior subtilius et limatius
philosophicis disputationibus coartatur at uero haec inferior
oratoriis actionibus dilatatur et magis descriptionibus et
eiusmodi definitionibus explicatur quae ex pluribus speciebus
rem notent ut marcus tullius contra contionem quinti metelli
qui animum hostilem habet et cuius facta hostilia sunt et
cetera hoc utique modo in utramque partem ualebit definitio
omnis namque qui eo quod habet arguitur eodem quia non
habeat defenditur argumenta a definitione ducuntur et per
etymologiam ut locupletem a locorum copia et pecuniosum a
pecorum copia dicamus definitioni subiecta maxime uidentur
genus species differens proprium ex his omnibus argumenta
ducuntur genus ad probandam speciem minimum ualet plurimum ad
refellendam itaque non quia est arbor platanus est at quod
non est arbor utique platanus non est nec quod uirtus est
utique iustitia est at quod non est uirtus non potest esse
iustitia species firmam probationem habet generis infirmam
refutationem nam quod est iustitia utique uirtus est quod non
est iustitia potest esse uirtus si est continentia
fortitudo numquam itaque tolletur per speciem genus nisi ut
omnes species quae sunt generi subiectae remoueantur hoc modo
quod neque immortale est neque mortale animal non est his
adiciunt propria et differentia propriis confirmatur finitio
differentibus soluitur proprium est autem quod soli accidit ut
homini sermo risus sunt eiusdem rei plura propria ut igni
lucere calere sed hic ubi plura sunt propria quodcumque
proprium deerit soluet finitionem non utique quodcumque erit
confirmabit quod autem proprium non erit differens erit ut
aliud est seruum esse aliud seruire qualis esse in addictis
quaestio solet      qui seruus est si manumittatur
fit libertinus non item addictus a proprio uero ad coniecturae
quoque pertinent partem ut quia proprium est boni recte
facere iracundi autem uerbis aut manu labefactare facta haec
ab ipsis esse credamus aut contra nam ut quaedam in quibusdam
utique sunt ita quaedam in quibusdam utique non sunt

a nomine tenuis omnino et exilis dat tamen nonnumquam facultatem
argumentandi sicut ostendimus marcum tullium fecisse de uerris
siue de apronii nomine et cetera quae similiter in hunc locum
conueniunt sed et in finitiuo statu uel multo magis iisdem locis
uti possumus item in qualitate nec interest utrum defendamus
an accusemus pareamus an resistamus cum locorum ui demonstrata
in utramuis partem inde argumenta trahi possint

 de locis circa rem  

secuntur hi loci qui sunt circa rem omne enim quod in
quaestionem uenit habet aliquid cui comparetur cum quo
conferatur quia est ei aliquid simile est dissimile est par
est contrarium est maius est minus est praecedens est quod
simul sit est quod consequens ab his in hunc modum argumenta
ducuntur a simili in coniectura similitudo est res similis ei
rei de qua quaeritur ut ex eo quod certum circa rem similem
acciderit id quoque quod dubium est et in quaestionem uenit
probetur et ducetur aut ab exemplo aut a parabola aut a fabula
aut ab imagine ab exemplo sicut hoc est si custodes corporis
dionysio dederitis idem faciet quod pisistratus qui cum a suis
ciuibus custodes corpori postulasset tyrannidem occupauit hoc
enim manifestum est de pisistrato dubium autem erat de dionysio
parabola est res aut genere similis aut ratione ratione ut
hoc quod in mari gubernator id in re publica magistratus quia
ut ille nauem sic hic rem publicam regit genere quod
magister pecoris hoc bonus imperator quia genus utriusque
imperium est eo differt quod aliud in homines imperium aliud
in muta animalia quod tempestas in mari hoc seditio aut
discordia in populo quod medicina in corpore hoc leges in
ciuitate ab apologo autem id est fabula cum inducuntur nota
iam et uulgata quaedam et probandae rei causa ad similitudinem
conferuntur ab imagine est autem imago cum ipsi aliquid simile
effingimus quamuis non sit in rerum natura ut marcus tullius
in uerrem nam sicut scyllam inquit istum nautis infestum
accepimus a simili in finitiuo statu non aliter quam in  
   coniecturali ab exemplo a parabola ut si ex alto
aliquis portum tenens aduersa tempestate prohibitus peteret ut
in eum locum ex quo deiectus esset restitueretur non illud
postularet ut in salum sed ut in ipsum portum et ut in ipsam
ciuitatem restitueretur sic et is qui prohibitus est ab aliquo
loco ex illo deiectus debet uideri quem petebat non a quo
pulsus est et in qualitate ut si dicamus utile fuisse amitti
aliquam partem ciuitatis ut ceterae saluae esse possint et
gubernatores in tempestate saepe uel mercium uel armamentorum
facere iacturam ut cetera stare possint

a dissimili et in coniectura et in ceteris statibus sic argumenta
sumemus ut quemadmodum supra quaerebamus quid esset simile
ita et e contrario consideremus quid in se dissimile habeat ea
res quae in quaestionem uenit ut pro fonteio marcus tullius
exsequitur quod eius causa non sit eadem quae uerris et in
pluribus aliis orationibus quibus illud colligitur ut si
dissimilia sint ea quae obiciuntur atque ea fuerint quae alii
obiecta sunt causa quoque dispar sit et absolui debeat hic cum
sit ille damnatus

a pari in coniectura fortasse hic argumenti locus similis
uideatur esse illi qui appellatur a simili sed habet aliquam
differentiam nam id quod est par quantitate aestimatur simile
autem est illis modis qui supra dicti sunt hic locus
pertinet ad statum finitiuum namque in eo non solum quaeritur
an hoc sit an quid sed an idem sit sicut marcus tullius
definit idem esse prohiberi quod deici quoniam ex utroque id
consequitur ut aliquis amittat eum locum ex quo prohibitus est
uel deiectus ut si quis neget caedem a se esse commissam quod
non ipse percusserit dicetur ei nihil interesse utrum auctor
quis fuerit caedis an ipse percusserit quoniam ex utroque in
eundem exitum scelus uenerit a pari in qualitate ut si dicamus
utile esse tolli legem quae inutilis est quia nec recipiantur
leges quae noceant idem autem esse quam rem expertus fueris
inutilem tollere et eam quam nocituram putes repudiare

a contrario in coniectura quod fit per cataphasin et apophasin
si enim tibi proponitur diuitem non esse ueri simile de tyrannide
cogitasse tu a contrario argumentum ducas ita ut si pauperem
accusarem tyrannidis incredibile uideretur propterea quod
facultatem non haberet ergo quia diuitem accuso probabile
uideri oportet a contrario in fine ut si desertor appellandus
est qui hostem uitat ac fugit is certe qui non uitauit nec
fugit sed ultro appetiit desertor dici nullo modo potest a
contrario in qualitate ut si honestum est aliquid turpe non
est et si iure factum est aliquid non potest per iniuriam  
   uindicari

a comparatione in coniectura a minore ad maius si exiguae
pecuniae causa peccare non dubitauit quid cum illi maius esset
propositum lucrum certe non abstinuit a minore ad maius in
fine si commouisse aliquid eorum quae in templo erant posita
aut contaminasse sacrilegium uidetur quanto magis eo crimine
tenetur aliquid de templo sustulisse et marcus tullius pro
caecina si uidere armatos satis est ad uim probandam quanto
magis pulsum esse metu ac terrore uis est similiter et in
ceteris et a maiore ad minus nec necesse est in his locis
ostendere quemadmodum et in accusatione et in defensione
utamur demonstrata enim parte facile qui non sit hebes ac nimis
brutus assequitur quomodo in utramque partem si facultas
detur his uti locis possit

a praecedenti in coniectura omnis res habet aliquid praecedens
aliquid simul aliquid consequens et ex eo quod praecedit
aliquid aut simul est aut consequitur colligimus argumentum ut
marcus tullius pro milone cum ante diem tertium dixerit clodius
milonem periturum cum ille non dubitauerit praedicere quid
esset facturus uos dubitatis pronuntiare quid fecerit
defensionis autem argumenta ab hoc loco duplici modo duci
possunt nam si quod praecedere debuit non probatur nec id
credibile debet esse quod sequitur si non sum locutus non
possum uideri prodidisse aut certe hoc ipso quod praecessisse
dicitur crimen diluimus ut si dicatur occidisti nam ante
minatus es et contra dieas ex eo quod minatus sum credibile
non est me peremisse omnes enim qui aliquid tale sceleris
cogitant occulte habent quo facilius efficere possint a
praecedenti in fine si omnino uenisse in templum furandi causa
iam sacrilegium est quia non exitu sed conatu male facta
existimantur quanto magis e templo quodcumque abstulisse et
marcus tullius denuntiasti mortem caecinae si hac ui
perterritus discessisset neminem dubitare oportebat quominus ui
pulsus uideretur et itane tandem audire armatos satis est
ad uim probandam uidere non erit satis ab eo autem quod
praecedit et simul est et sequitur in qualitate argumentari
possumus ita nam si quod praecedit honestum est necesse est et
quod sequitur honestum sit ut si utile est exerceri ad uires
corporis et bene ualere utile est et si bona est sanitas
et uri et secari bonum est quia haec pro sanitate futura
suscipiuntur comparatiuis quoque locis non minus in hoc genere
quaestionis utemur quam in ceteris nam et si unum protexisse
     ciuem pulchrum est uniuersam ciuitatem eripuisse
periculo multo pulchrius iudicabitur et contra non eo multum
sibi uindicare debere oratorem si salutem homini praestiterit
nam et gubernatorem simul nauigantibus et eum qui propugnacula
aedificauerit de muro dimicantibus aeque fecisse certum est

 de locis post rem  

nunc post rem ab euentu in coniectura quod graeci  
 dicunt si ante nobis discordia luctus et maeroris et
inopiae maximarum calamitatum fuit causa nunc quoque aestimare
debemus eadem euentura si discordare coeperimus et ut a gaio
fannio aduersus gracchum dictum est si latinis ciuitatem
dederitis credo existimatis uos ita ut nunc constitisse in
contione habituros locum aut ludis et festis diebus interfuturos
nonne illos omnia occupaturos putatis collegit enim non esse
recipiendos in ciuitatem ex his quae euentura sint prodere
uoluisse patriam arguor quid ita an ut euersa patria dignitatem
a maioribus acceptam fortunas optime constitutas amitterem ut
cui liceret beatissimo cum summa gloria uiuere idem hostium
potestati subditus cum infamia degerem ab euentu in fine ut
marcus tullius dixit si iudicaueritis sine dolo malo posse
familiam congregari hominem occidi omnibus facinorosis eandem
licentiam permiseritis et si prohiberi non potest aut deici
prohiberi domo tua poteris et non habebis interdictum quo
restituaris et in defensione quod si ex eo quod hi naues
reliquerunt et ad pedestrem exercitum transierunt uictoriam
parauerunt desertores eos appellare non possumus ab euentu in
qualitate ut qualia sunt ea quae euenerunt aut quae uideantur
euentura tale illud quoque existimetur ex quo euenerunt ut
sabinis ennius dixit cum spolia generis detraxeritis quam
inscriptionem dabitis

a iudicatu in coniectura uberrimus et late patens locus est ex
hoc fere omnia sunt quaecumque  graeci uocant nos autem
probabilia dicimus utimur autem iudicatu tum omnium tum
plurimorum tum optimorum praeterea eorum qui in unaquaque arte
peritissimi sunt omnium iudicatu utitur marcus tullius cum
dicit nullum ordinem in ciuitate fuisse quibus non libentibus ab
esilio rediret plurimorum      autem iudicatu cum ex
senatus consulto sibi domum restitutam optimorum iudicatu cum
pompeium et ceteros auctores reditus sui nominat scientium
iudicatu cum domum suam dicit a religione pontificum sententia
liberatam a iudicatu in fine similiter ex iisdem locis ut si
quaeratur quid sit princeps eum esse dicamus qui sit nobili
genere et facultatibus affluens quod ita omnes appellandos esse
principes credant uel si ita dicamus eum esse principem qui
uirtute praecellat quod ita sapientes censeant et cetera eodem
modo percurremus a iudicatu in qualitate hic uel maxime
conuenit qualitati locus nam et in opinione uti possumus
omnium quae turpia et honesta iudicentur et plurimorum et
excellentium et peritorum aeque ut retro didicisti

adiciendum uidetur duci argumenta etiam a fictione ex omnibus
iisdem locis quibus superiora fictio autem est proponere
aliquid quod si uerum est aut soluat quaestionem aut adiuuet
deinde id de quo quaeritur facere illi simile hoc quo sit
notius subiciamus exemplum lex qui parentes non aluerit
uinciatur non alit aliquis ut uincula recuset utitur
fictione si filius infans sit si rei publicae causa absit et
illa quae solent contra praemium dici si tyrannidem petat si
templorum euersionem utitur his cicero pro caecina unde tu
aut familia aut procurator si me uilicus tuus solus deiecisset
si uero ne habeas quidem seruum praeter eum qui me deiecerit
et alia in eodem libro plurima haec autem fictio cum plurimum
ualet aduersus scripta tum etiam ad qualitates habet uires non
mediocres si lucius catilina cum suo consilio nefariorum
hominum quos secum eduxit hac de re publica posset iudicare
condemnaret lucium murenam et si hoc tibi inter cenam in illis
immanibus poculis tuis accidisset et si appius ille caecus
loqueretur

 de inartificialibus argumentorum locis  

inartificiales sunt quos non oratoris ingenium inuenit sed
causa ipsa in se habet ut praeiudicia rumores tormenta
tabulae ius iurandum testes responsa omina uox aliqua
emissa in quibus maxima pars contentionum forensium consistit
haec ut ipsa carent arte ita arte tractanda sunt et
adiuuantur iisdem locis quos tradidimus a persona a loco a
tempore et ceteris omnibus qui in probationibus artificialibus
communes argumentorum loci appellantur nec tamen omnia tradi
possunt sed tantum      demonstratur uia quaedam atque
ratio qua percepta non modo in exsequendo suas quisque uires
debet adhibere sed etiam inueniendo his quae traduntur
similia ut quaeque condicio litium poscit neque enim de omnibus
causis quisquam potest dicere quae sunt infinitae et numero et
uarietate

de praeiudiciis

praeiudiciorum uis omnis tribus in generibus maxime uersatur
rebus quae aliquando ex paribus causis sunt iudicatae quae
exempla rectius dicuntur ueluti de rescissis patrum testamentis
uel contra filios confirmatis item iudiciis ad ipsam causam
pertinentibus unde etiam nomen hoc ductum est qualia in
oppianicum facta dicuntur et a senatu aduersus milonem item cum
de eadem causa pronuntiatum est ut in reis deportatis et
adsertione secunda et partibus centumuiralium quae in duas
hastas diuisae sunt constet oratio confirmantur autem praecipue
duobus auctoritate eorum qui pronuntiauerunt et similitudine
rerum de quibus quaeritur refelluntur uero raro per contumeliam
iudicum nisi forte manifesta in his erit culpa ne offendantur
iudicum animi uel aliqua dissimilitudine causae quia uix ulla
res est quae per omnia alteri similis sit si id non continget
aut forte causa erit eadem actionum incusanda neglegentia aut de
infirmitate personarum querendum contra quas erit iudicatum
aut de gratia quae testes corruperit aut de inuidia aut de
ignorantia aut uidendum quid causae postea accesserit quorum
si nihil fuerit licet tamen dicere multos iudiciorum casus ad
inique pronuntiandum ualere ideoque damnatum rutilium absolutos
clodium atque catilinam rogandi etiam iudices ut rem potius
tueantur ipsam quam iuri iurando alieno suum donent aduersus
consulta autem senatus et decreta principum uel magistratuum
nullum est remedium nisi aut inuenta quantulacumque causae
differentia aut aliqua uel eorundem uel eiusdem potestatis
hominum posterior constitutio quae sit priori contraria

famam atque rumores pars altera consensum ciuitatis et uelut
publicum testimonium uocat altera sermonem sine ullo certo
auctore dispersum cui malignitas initium credulitas incrementum
afferat quod nulli non etiam innocentissimo possit accidere
fraude inimicorum falsa uulgantium exempla utrimque non deerunt

in tormentis quoque pars altera quaestionem uera fatendi
necessitatem uocat altera falsa dicendi quod aliis patientia
facile mendacium faciat      aliis infirmitas
necessarium et siue de habenda quaestione agetur plurimum
intererit quis et quem postulet aut offerat et in quem et ex
qua causa siue iam erit habita quaestio quis ei praefuerit
quis et quo modo sit tortus an credibilia dixerit an inter se
consonantia an perseuerauerit in eo quod coeperat an aliquid
dolore mutauerit prima parte quaestionis an procedente cruciatu
quae utrimque tam infinita sunt quam ipsa rerum uarietas

contra tabulas saepe dicendum est cum sit autem in his aut
scelus signatorum aut ignorantia tutius ad ignorantiam nos
conuertimus quo pauciores rei fiant sed ad hoc ipsum argumenta
ex causa trahuntur si forte aut incredibile est id actum esse
quod tabulae continent aut aliis quoque probationibus aeque
inartificialibus soluitur si aut is in quem signatum est aut
aliquis signator dicitur afuisse uel prius esse defunctus si
tempora non congruunt si uel antecedentia uel sequentia tabulis
repugnant inspectio etiam ipsa falsum saepe deprehendit

ius iurandum qui offert aut uita se tuebitur ut eum non sit
credibile periuraturum aut ipsa ui religionis in qua plus fidei
consequitur si id egerit ut non cupide ad hoc descendere sed
ne hoc quidem recusare uideatur aut si causa patietur modo
litis propter quam deuoturum et se ipse non fuerit passus aut
si praeter alia causae instrumenta adiciet ex abundanti hanc
quoque conscientiae suae fiduciam qui non recipiet condicionem
et a multis contemni iuris iurandi metum dicet cum etiam
philosophi quidam sunt reperti qui deos agere curam rerum
humanarum negarent eum uero qui nullo deferente iurare sit
paratus ipsum uelle de causa sua pronuntiare et ostendere quam
id quod offerat leue ac facile credat at qui defert aliis
iuris iurandi condicionem modeste agere uidetur cum litis
aduersarium iudicem faciat et eum cuius cognitio est onere
liberet qui profecto alieno iure iurando stari quam suo mauult
quo difficilior recusatio est nisi forte res est ea quam
credibile sit notam ipsi non esse quae si excusatio deerit hoc
supererit ut inuidiam sibi quaeri ab aduersario dicat acque id
agi ut in causa in qua uincere non potest queri possit itaque
hominem quidem malum occupaturum hanc condicionem fuisse se
autem probare malle quae affirmet quam dubium cuiquam
relinquere an peierarit praecipere tamen quidam solent numquam
temere      ius iurandum deferri oportere sicut
optionem iudicis aduersario dandam nam si dicere contraria turpe
aduocato uidetur certe est turpius facere quod noceat

testimonia aut per tabulas dicuntur aut a praesentibus
simplicior contra tabulas pugna est nam et minus obesse uidetur
pudor inter paucos signatores mentiendi et probandi diffidentia
premitur absentia et si reprehensionem non capit ipsa persona
infamare signatores licet inde quod nemo dat per tabulas
testimonium nisi sua uoluntate contra haec dicitur et amicum pro
amico et inimicum contra inimicum posse uerum integra fide
dicere sed late locus uterque tractatur contra praesentes uero
communis locus est cum pars altera nullam firmiorem probationem
esse contendit quam quae sit hominum scientia nixa altera
omnia per quae fieri solent falsa testimonia enumerat
uerumtamen non est in eiusmodi quaestionibus immorandum an
credendum testibus an credendum tormentis sit sed tantum
sumendus est transitus ad propria causae debemus enim probare
uelle non nullis testibus nec nullis que tormentis esse
credendum de quibus tum maxime agitur sequens ratio est cum
specialiter iam quidem sed tamen multos inuadere patroni solent
nam et gentium simul uniuersarum testimonia eleuantur ut de
auditionibus possunt inueniri non enim ipsos esse testes sed
iniuratorum afferre uoces ut eos qui se reo numerasse pecunias
iurant litigatorum non testium habendos loco interim aduersus
singulos dirigitur actio ob quam rem multum interest ut totam
orator causam familiariter norit ea enim res docebit ad quae
iudicis animus actione sit praeparandus debet enim uel fieri uel
detrahi testibus fides oratione perpetua quia sic quisque
dictis mouetur ut est ad credendum uel non credendum ante
formatus saepe inter testes et argumenta contentio est et
inde scientiam et religionem esse hinc uero ex argumentis
dicitur testem gratia metu pecunia ira odio amicitia ambitu
deprauari argumenta autem ex natura duci possunt in his
iudicem sibi in illis aliis credere communia haec multis causis
ac saepe iactata sunt aliquando etiam utrimque sunt testes

sed confirmatio sequitur ex supradictis si his adicientur diuina
testimonia id est responsa et omina et cetera similia in
quibus tractatus erit unus generalis quo inter stoicos et
epicureos solet rogari prouidentiane mundus gubernetur alter
specialis contra partes diuinationis ut quaeque ad quaestionem
cadet hic enim      fidem confirmabit hic refellet
quod adiciat aliquis et uoces si quae sunt per uinum uel per
somnum uel per dementiam uel ab infantibus emissae quos pars
altera nihil iudicare dictura est altera nihil fingere haec
omnia quae inartificialia supra dicta sunt non tantum
praestantur cum sunt sed etiam ubi non sunt desiderari solent
ut puta pecuniam dedisti quis numerauit ubi unde uenenum
arguis ubi emi a quo quanti per quem dedi quo conscio

ideo autem retro eorum statuum qui sunt in scripto non fecimus
mentionem quia eadem ratio est in omni genere quaestionum qua
semel accepta ad cuiusque status controuersiam probationum
argumenta parantur illud quoque studiosi eloquentiae et de
artificialibus et de inartificialibus cogitent neque in
unaquaque causa ea quae monstrauimus cuncta posse reperiri nec
eodem ordine quo sunt tradita semper debere tractari neque
cum proposita fuerit materia dicendi tum demum scrutanda singula
argumentorum loca et uelut ostiatim pulsanda ut ad probandum
id quod intendimus respondeant infinitam enim et inutilem
faciat ista res dicendi tarditatem propter quod opus est non
tantum arte sed ingenio et studio et exercitatione nimia quae
plus plerumque et arte et ingenio ualet ut quemadmodum in
syllabis quae scribentium cogitationem non exigunt si sit usus
et consuetudo sic in orationibus sponte quadam argumentorum
facultas dicendi uel scribendi consuetudine ultro se necessariis
locis offerat

 de argumento  

non est satis argumentorum locos uel diuisionum argumenta
inuenisse nisi exornentur inuenta et certas in partes
distinguantur dicere enim ueri simile est eum homicidium
fecisse qui ex barbaris est aut concubuit haec mulier nam
peperit non argumentari est sed argumentum proferre cum igitur
argumentum sit inuentum aliquo ex genere rem aliquam aut
probabiliter ostendes aut necessarie

 de necessaria argumentatione  

necessarie demonstrantur ea quae aliter ac dicuntur neque fieri
nec demonstrari possunt hoc modo si peperit concubuit cum
uiro si lac habet peperit hoc genus argumentandi quod in
necessaria ratione uersatur tractatur in dicendo aut per
complexionem aut per enumerationem aut per simplicem
conclusionem complexio est in qua utrum concesserit
reprehenditur ut si improbus est cur tueris si probus cur
accusas

     enumeratio est in qua pluribus rebus expositis et
ceteris infirmatis una res aliqua necessario confirmatur ut
necesse est aut inimicitiarum causa ab hoc esse occisum aut
metus aut spei aut alicuius amici gratia aut si horum nihil est
ab hoc non esse occisum nam sine causa maleficium susceptum non
potest esse ergo si neque inimicitiae fuerunt neque metus ullus
neque spes neque ad amicum pertinet huius mors illius
relinquitur igitur ut ab hoc non sit occisus

simplex conclusio est si uos me istud eo tempore fecisse
dicitis ego autem eo ipso tempore trans mare fui restat ut id
quod dicitis non modo non fecerim sed ne potuerim quidem
facere atque hoc diligenter uideri oportet ne quo pacto genus
hoc refelli possit ut non sola confirmatio uerum et ipsa
argumentatio ex necessaria ratione constet

 de probabili argumentatione  

probabilis argumentatio in eo genere est quod credibile est
quod fere solet fieri quod in opinione positum est quod sine
ullo teste auditoris opinio confirmat ut si mater est diligit
filium si auarus est contemnit ius iurandum in hoc omnis
argumentatio aut per inductionem tractanda est aut per
ratiocinationem inductio est oratio quae rebus non dubiis
captat assensionem eius quicum instituta est quibus
assensionibus facit ut illi dubia quaedam res propter
similitudinem earum rerum quibus assensit probetur ut dic
mihi quaeso mulier si uicina tua melius habeat aurum utrum
illiusne an tuum malis illius inquit quid si et uestem et
ceterum ornatum muliebrem pretii maioris habeat quam tu tuumne
an illius malis respondit illius uero quid si uirum
meliorem habeat illa quam tu habes utrumne tuum uirum malis an
illius hic cum rebus non dubiis assensum est fiet propter
similitudinem ut etiam illud quod dubium uideretur si quis
separatim quaereret propter rationem interrogandi concedatur

hoc in genere praecipiendum nobis uidetur primum ut illud quod
inducemus per similitudinem eiusmodi sit ut sit necesse
concedi nam ex quo postulabimus nobis illud quod dubium sit
concedi id ipsum dubium esse non oportebit deinde illud
cuius confirmandi causa fiet inductio uidendum est ut simile
iis rebus sit quas res ante induxerimus quasi non dubias nam
aliquid ante concessum nobis esse nihil proderit si ei dissimile
erit id cuius causa illud concedi primum uoluerimus deinde
oportet non intellegi quo spectent illae primae     
inductiones et ad quem sint exitum peruenturae nam qui uidet si
ei rei quam primo rogetur recte assenserit illam quoque quae
sibi displiceat esse necessario concedendam plerumque aut non
respondendo aut male respondendo longius procedere rogationem non
sinet quapropter ratione interrogationis imprudens ab eo quod
concessit ad id quod non uult concedere deducendus est ad
extremum autem aut taceatur oportet aut concedatur aut negetur
si negabitur aut ostendenda similitudo est earum rerum quae
ante concessae sunt aut alia utendum inductione si concedetur
concludenda argumentatio est si tacebitur aut elicienda
responsio est aut quoniam taciturnitas imitatur confessionem
pro eo ac si concessum sit concludere oportebit argumentationem
ita fit hoc genus argumentandi id est inductionis tripertitum
ut prima pars ex similitudine constet una pluribusue altera ex
eo quod concedi uolumus cuius causa similitudines exhibitae
sunt tertia ex conclusione quae aut confirmat concessionem aut
quid ex ea conficiatur ostendit

 de ratiocinatione  

ratiocinatio id est syllogismus est oratio ex ipsa re probabile
aliquid eliciens quod expositum et per se cognitum sua se ui et
ratione confirmet syllogismi membra sunt enthymema et
epichirema syllogismus constat partibus complurimis aliquando
quinque aliquando quattuor aliquando tribus plerumque
quotiens quinque partibus constat prima est propositio qua
exponitur summa argumentationis ad hunc modum melius
adcurantur quae consilio geruntur quam quae sine consilio
administrantur secunda est confirmatio propositionis quae
rationibus uariis et quam copiosissimis uerbis approbat
superiorem hoc modo domus ea quae ratione regitur omnibus est
instructior rebus et apparatior quam ea quae temere et nullo
consilio administratur exercitus is cui praepositus est sapiens
et callidus imperator commodius regitur quam qui stultitia et
temeritate administratur nauis optime cursum conficit quae
scientissimo gubernatore utitur tertia est assumptio quae id
quod uelit ostendere assumit hoc pacto nihil autem melius quam
omnis mundus administratur quarta est quae approbat
assumptionem hoc modo nam et signorum ortus et obitus definitum
quendam ordinem seruant et annuae commutationes non modo ex
necessitate quadam semper eodem modo fiunt uerum etiam ad
utilitates quoque rerum omnium sunt accommodatae et diurnae
nocturnaeque uicissitudines nulla re umquam mutatae significant
non mediocri quodam consilio naturam mundi administrari quinta
est conclusio      quae id infert quod ex omnibus
partibus cogitur hoc modo consilio igitur mundus
administratur

haec est ratiocinatio in quinque partes distributa quam omnes ab
aristotele et theophrasto profecti maxime secuti sunt ut illam
per inductionem socrates et socratici tractauerunt et mox
oratores ab utrisque transtulerunt et tamen aliquando est
quadripertita ratiocinatio cum aut proponimus aut assumimus sine
approbatione id autem fieri debet cum aut propositio ex se
intellegitur aut assumptio nullius approbationis indiget item
est etiam tripertita ratiocinatio id est trium partium
syllogismus qui constat propositione ratiocinatione
conclusione ut bonum est uirtus nam id demum bonum est quo
nemo male uti potest uirtute autem nemo male uti potest bonum
est ergo uirtus et contra idem syllogismus non est bonum
pecunia non enim bonum est quo quis male uti potest pecunia
autem potest quis male uti non igitur bonum est pecunia

syllogismorum propositio aut confessa est aut probanda confessa
ut omnes beatam uitam uiuere uolunt sequitur ergo
argumentatio et conclusio probanda ut qui beatam uitam uiuere
uolet philosophetur oportet non enim conceditur nisi
confirmata fuerit assumptio quoque interim confessa est ut
omnes autem uolunt beatam uitam uiuere interim probanda ut
quod autem dissolutum est sensu caret cum hoc non constet
quia potest soluta corpore anima uel immortalis esse uel ad
tempus manere omnia genera conclusionum in syllogismis intellegi
oportet nam aut ita concludimus ut in unum conducamus
propositionem et assumptionem atque ita conclusionem adnectamus
hoc modo quod si leges omnes ad utilitatem rei publicae
referri conuenit hic autem rei publicae consuluit profecto
non potest eodem facto et saluti communi consuluisse et legibus
non obtemperasse aut ita ut ex contrario conficiatur
conclusio hoc modo summa igitur amentia est in eorum fide spem
habere quorum perfidia totiens deceptus sis aut ita ut id
solum quod conficitur inferatur ad hunc modum urbem igitur
diruamus aut id quod eam rem quae conficitur sequatur
necesse est hoc modo si peperit cum uiro concubuit peperit
autem conficitur hoc concubuit igitur cum uiro hoc si nolis
inferre et inferas id quod sequitur fecit igitur incestum
concluseris argumentationem quare in longis argumentationibus ex
conductione aut ex contrario complecti oportet in breuibus id
solum quod conficitur exponere in iis in quibus exitus
perspicuus est consecutione uti     

 de enthymemate  

enthymema est imperfectus syllogismus non est enim in eo necesse
primum proponere deinde argumentari et postremo concludere sed
uel primam propositionem praeterire licebit propterea quod ipsa
tantum praesumptione iudicis uel auditoris contenta esse
poterit et solam ratiocinationem exsequi et conclusionem
superaddere uel certe conclusionem praetermittere et sensibus
iudicis id quod ratiocinatus est colligendum relinquere quare
ergo dialecticis illud necessarium est ut omnibus partibus
colligant oratoribus non semper quoniam illis ueri inueniendi
ratio his suadendi proposita est persuadere autem non poterunt
si ipsa diligentia et redditione partium obscurauerint quae
colligunt deinde ad illos non pertinet ut suaues et iucundi
sint in disserendo oratori autem maxime ne aures auditoris
offendat studendum est offendit porro et iisdem nominibus
utendo saepius et eadem collectione referenda

debemus etiam illam differentiam scire quod is qui disserit
interim longe probationem petit et multis in ratiocinatione
positis colligit orator autem quo sit lucidior probatio eius
ex proximo petet nec spectabit quam uera sint ea quibus
colligit sed quam probabilia ut si colligendum sit mortem malum
esse dialecticus ille repetet huius rei probationem ex natura
quod illa nos uitae conciliauerit uel etiam altius et obscurius
ex disparatione animae et corporis ut uel interire animam
probet uel si immortalis sit poenas eorum dare quae hic
commiserit et ideo cum hoc ipsum incertum sit an recte
uixerimus timendum esse ne quas poenas sustineamus at uero
orator nihil horum sibi probandum putat nisi forte haec ipsa
pompatice exsequi uolet alio modo et alia ratione locuples enim
et speciosa uult esse eloquentia quod non consequetur si
conclusionibus certis et crebris et in unam prope formam
cadentibus concisa ex copia satietatem et ex similitudine
fastidium attulerit probationem autem ex proximo petet ut
omnes homines aut maior pars hominum mortem timent quod sui
lugeant eos qui mortui sunt quod carituri sint uoluptatibus
est enim illi oratio apud homines qui non recondita
disputationum subtilitate sed communi sensu uniuersa percipiant

 de epichiremate  

et quoniam diximus quid differat syllogismus ab enthymemate non
alienum hoc loco uidetur et de epichiremate dicere quoniam
quaerere quidam solent quid inter epichirema et enthymema
intersit est autem diaphora utrumque sed ui et substantia idem
quid ergo interest      quod enthymema correptior
probatio epichirema autem exsecutio enthymematis est quod dico
tale est cum partes eae quibus colligitur aliquid ita
probabiles sint ut nullum praeterea firmamentum desiderent
enthymema erit nudum et uiduum quale est hoc  nisi uero
creditis eum qui patri non temperauit quominus manus inferret
alienis temperaturum hoc quia statim probabile uidetur nullam
confirmationem desiderat et circumcisum enthymema est at uero
hoc ipsum quia quasi parum probabile hoc modo proponat aliquis
deinde exsequatur si ostendero iudices ab hoc pulsatum
patrem dubitatis ab eo iniuriam extraneo factam non opinor
deinde longius prosequatur etenim multi quamuis petulantes in
alienos essent suis tamen temperauerunt at uero qui patrem non
manu dico sed uultu tantummodo laesit quid est quod non
audere possit credo existimationem impudentiae uerebitur qui
crimen impietatis suscipere non recusauit aut leges uerebitur
qui parente uiolato non solum humana uerum etiam diuina iura
permiscuit et licet in quantum uis aliquid exsequi deinde hoc
probato et confirmato tum demum imponere enthymemati
conclusionem ita deinde cum ab hoc pulsatum patrem constet ab
eo non uidebitur aliquid iniuriose circa hominem alienum et
extraneum esse commissum et omnino quia est tripertita quae
est minima collectio syllogismi proponimus enim id quod
colligendum est deinde confirmamus deinde concludimus illa
ratiocinatio quae est inter propositionem et conclusionem
enthymema dicitur

enthymematon uel epichirematon formae sunt quinque elencticon
item dicticon item gnomicon item paradigmaticon item
syllogisticon elencticon quod solum apud ueteres tractabatur
in quo repugnantia colliguntur cuiusmodi est hoc liberalem se
praedicat idem peculatum fecisse conuincitur pugnant enim
liberalitas et peculatus alii postea adiecerunt enthymema
dicticon quod si apparet huic numquam officio pecuniam fuisse
potiorem certe eum liberalem iudicari oportet non enim pugnant
haec inter se sed consecuntur et est haec forma enthymematon
quod appellatur dicticon et fit a consequentibus tertium
gnomicon nam gnomicon est sententia sicut illa difficile est
modum pretio statuere nisi libidini feceris et illa non
potest uerus accusator esse qui cum reo criminum societate
coniungitur sed enthymema gnomicon hoc a sententia differt
quod ibi tantum simpliciter sententia pronuntiatur hic autem
simul et ratio sententiae redditur quale est hoc
carthaginienses nobis iam hostes sunt nam qui omnia parat
contra me      ut quo tempore uelit bellum possit
inferre hic iam mihi hostis est tametsi nondum armis agat
paradigmaticon enthymema quamquam ad exemplum se refert hoc
tamen differt ab exemplo quod exemplum per se positum
probationem adiuuat conuersum autem in speciem argumenti formam
accipit paradigmatis enthymematici ut sit exemplum non debetis
largitionem permittere nam et dionysius et pisistratus ciues
largitione corruperunt at uero ut enthymema sit
paradigmaticon illo modo corripitur et concluditur ut si
phalaridi et pisistrato et ceteris omnibus una res maxime
largitio dominationem conparauit quid est quod non idem
gracchum affettare credatis quem eadem quae illos facere
uideatis syllogisticon enthymema est quod ad imaginem
syllogismi ex multis aliquid colligit ut si dicamus adulterium
multis modis arguitur quod munuscula missa sint quod ad
cellulam saepius conuentum ancillae quod ad domum mariti
aceessum sit quod qui accesserit latere uoluerit atque haec
omnia cum astruxerimus tunc concludimus quod si munera misisse
doceo et cum ancillulis familiaritatem habuisse  et egressum
furtim quid est quod non ex his omnibus adulterium uideatur esse
commissum

in iudiciali genere elencticis enthymematibus raro utendum est
in patheticis uero aut ethicis materiis etiam dissoluamus
quantum fieri potest enthymemata et destruamus ne pedibus et
numeris constricta sint in iis uero causis in quibus res omnis
in probatione posita est dictica uitamus et syllogistica
adhibemus paradigmatica et gnomica seueris et grauibus et
magnificis conueniunt dictica supplicantibus et in affectu
positis

in omni autem argumentatione uariare orationem magnopere
oportebit nam sicut in omnibus rebus ita etiam in hac
similitudo mater est satietatis uariari autem poterit si non
similiter semper ingrediamur si tum inductione utamur tum
ratiocinatione nec semper ratiocinationem a propositione
incipiamus nec semper quinque partibus eius utamur nec eadem
ratione partes explicemus sed tum ab assumptione incipere
liceat tum ex propositione tum approbatione tum hoc tum
illo genere conclusionis uti

 de reprehensione  

reprehensio est per quam argumentando aduersariorum confirmatio
diluitur aut eleuatur haec fonte inuentionis eodem utitur quo
utitur confirmatio propterea quod quibus ex locis aliqua res
potest confirmari iisdem      potest infirmari id est
quos in superiori parte didicisti communibus argumentorum
locis nec tantum argumentum sed argumentatio tam in confirmando
quam in refellendo similiter explicatur uerum tamen sunt huius
partis quaedam propria praecepta quae in refellendo obseruare
debemus tradidimus retro argumentum aut necessarium esse aut
probabile necessarium tractari aut per complexionem aut per
enumerationem aut per simplicem conclusionem haec quemadmodum in
probando tractarentur accepisti nunc quemadmodum
reprehendantur id est refellantur attende

primum complexio quae utrum concesseris debet tollere si uera
est numquam reprehenditur id est si peperit concubuit cum
uiro si uero falsa et imitatur ueritatem duobus modis aut
conuersione aut alterius partis infirmatione conuersione hoc
modo

nam si ueretur quid eum accuses qui est probus

sin inuerecundum animi ingenium possidet

quid eum accuses qui id parui auditu aestimet

hic siue uereri dixeris siue non uereri concedendum putat hoc
ut neges esse accusandum refelles ergo conuersione sic nam si
ueretur accuses non enim parui auditu aestimabit sin
inuerecundum ingenium animi possidet tamen accuses non enim
probus est alterius autem partis infirmatione reprehenditur
complexio ita uerum si ueretur accusatione corrigitur ut ab
errato recedat

enumeratio reprehenditur si aut praeteritum quiddam dicemus
quod uelimus concedere aut infirmum aliquid annumeratum cui
contra dici possit aut causa non sit quare non honeste possimus
concedere praeteritum quiddam est quoniam habes istum equum
aut emeris oportet aut hereditate possideas aut munere acceperis
aut domi tibi natus sit aut si horum nihil est surripuisti
neque emisti neque hereditate uenit neque donatus est neque domi
natus est necesse est ergo ut subripueris hoc totum dissolues
si dicere possis ex hostibus equum esse captum quod ille in
enumeratione praetermiserat item reprehenditur enumeratio cum
contra dici alicui speciei ex enumeratione possit ut si
contendas hereditate tibi obuenisse aut munere accepisse aut domi
natum esse item reprehenditur cum aliquid ex enumeratione
eligere possumus quod honeste concedamus ut si qui dixerit
aut insidias facere uoluisti aut amico morem gessisti aut
cupiditate elatus es et nos contra dicamus amico morem
gessi

simplex conclusio reprehenditur si id quod sequitur non
uideatur necessario cum eo quod antecessit cohaerere nam hoc
quidem si spiritum ducit uiuit si dies est lucet eiusmodi
est ut cum priore necessario posterius cohaerere uideatur 

     argumentatio quae per inductionem appellatur
quoniam per similitudinem maxime exercetur poterit refelli dum
simile negemus id quod confertur et si fieri potest diuersum
genere natura ui magnitudine tempore loco persona
opinione quo in numero illud quod per similitudinem affertur
et quo hoc cuius causa affertur haberi conueniat quid res a re
differat ostendendum ex quo probemus aliud de eo quod
comparabitur et de eo cum quo comparabitur existimari
oportere

syllogismus expugnatur cum aut intentio eius aut assumptio aut
conclusio nonnumquam omnia refelluntur et quidem intentio ex
his locis argumentorum redarguitur quibus et confirmatur id est
contraria ratiocinatione ratiocinatio autem numquam est uera
nisi et propositio uera sit nonnumquam tamen uerae propositionis
falsa ratiocinatio est ut uirtus bonum est uerum est sed si
quis ratiocinationem subiciat quod ea locupletes faciat uerae
intentionis falsa sit ratiocinatio conclusio autem aut uera
negatur cum aliud colligit quam id quod ex prioribus
exprimitur aut nihil ad praesentem quaestionem dicitur
pertinere non est uera sicut hoc insidiator iure occiditur
nam cum uitae uim afferat ut hostis etiam repelli debet ut
hostis recte igitur clodius ut hostis occisus est non utique
nondum enim clodium insidiatorem ostendimus sed si est uera
conclusio recte igitur insidiator ut hostis occiditur nihil ad
nos nondum enim clodius insidiator apparet sed ut potest uera
esse intentio et ratiocinatio et tamen falsa conclusio ita si
illa falsa sunt numquam est uera falsa conclusio

praeterea omne genus argumentationis siue in his quae sumpta
sunt siue in enthymemate siue in epichiremate refutatur aut
quasi uitiosum genus argumentationis ut cum contra argumentum
aliud argumentum opponitur firmum cum ipsum genus uitiosum est
aut falsum ut non potest esse sapiens qui pecuniam neglegit
aut cum commune ut non minus ab aduersariis quam a nobis
faciat hoc modo idcirco iudices quia ueram causam habebam
breui peroraui aut cum uulgare quod in aliam quoque rem
transferri possit ut si causam ueram non haberem uobis me
iudicibus non commisissem aut cum leue quod sero inducitur si
in mentem uenisset non commisissem aut cum remotum quod
ulterius quam satis est petitur ut si in nemore pelio non
cecidissent trabes hoc scelus factum non esset aut male
definitum reprehenditur ut communia describendo hoc modo
seditiosus est is qui malus atque inutilis ciuis est cum non
magis seditiosi quam ambitiosi et calumniatoris sit aut   
  false definiendo ut sapientia est pecuniae quaerendae
intellegentia

item uitiosum est argumentum cum controuersum est id est cum
incertis incerta uult probare uel cum relicta controuersia de
eo in quo non est quaestio argumentatur non honestum est
argumentum quod aut loco in quo dicitur aut homine qui dicit
aut eo tempore quo dicitur aut iis qui audiunt aut ea re de
qua agitur indignum est offensum est argumentum quod eorum
qui audiunt uoluntatem laedit inconstans est argumentum quod
ab eodem de eadem re diuerse dicitur ut si qui dicat uirtutem
ad beate uiuendum nulla re indigere et idem postea neget sine
bona ualetudine posse bene uiui aduersarium est argumentum ut
si quis hostium uim et copias augeat cum ad pugnandum milites
adhortetur uitiosum est argumentum si plurima in partitione
pollicitus pauciora demonstret aut cum si totum debet
ostendere de parte aliqua loquatur hoc modo mulierum genus
auarum est nam eriphyla auro uiri uitam uendidit uitiosum est
argumentum aut si res ex hominis uitio uituperabitur ut si
qui doctrinam ex alicuius docti uitiis reprehendat aut si qui
cum aliquem uolet laudare de felicitate eius non de uirtute
dicat aut si rem cum re ita comparabit ut alteram se non putet
laudare nisi alteram uituperauerit aut si cum de certa re
quaeretur de communi instituerit orationem ut si quis cum
aliqui deliberent bellum gerant an non pacem laudet omnino non
illud bellum inutile esse demonstret parum idoneum est
argumentum hoc modo maximum bonum est amicitia plurimae enim
delectationes sunt in amicitia

alius modus est reprehensionis ut cum contra argumentum aliud
firmum argumentum opponitur hoc genus in deliberationibus maxime
uersabitur cum aliquid quod contra dicatur aequum esse
concedimus sed id quod nos defendamus necessarium esse
demonstramus aut cum id quod ille defendat utile esse
fateamur quod nos dicamus honestum esse demonstremus

 de propositione  

quaeri etiam solet an semper approbationes propositione uti
necesse sit propositio autem est omnis confirmationis initium
sed aliquando sine propositione quoque satis manifestum est quid
in quaestione uersetur utique si narratio ibi finem habet ubi
initium quaestio adeo ut aliquando subiungatur expositioni quae
solet in argumentis summa esse collectio ut est haec si ut
exposui gesta sunt iudices insidiator superatus     
est ui uicta uis est nonnumquam ualde utilis est propositio
ubi res defendi non potest et de iure quaeritur ut pro eo qui
pecuniam priuatam de templo sustulit ut si dicas de sacrilegio
cognoscitis ut iudices intellegant id unum esse officii sui
quaerere an id quod obicitur sacrilegium sit item necessaria
est propositio in causis obscuris aut multiplicibus non solum ut
fiat causa lucidior sed quia aliquando magis mouet si protinus
subtexantur aliqua quae prosint ut est lex aperte scripta
est ut peregrinus qui murum ascenderit morte multetur
peregrinum te esse certum est et ascendisse murum quid superest
nisi ut puniaris haec enim propositio confessionem aduersarii
premit et quodammodo iudicandi moram tollit

sunt propositiones non tantum simplices sed et duplices et
multiplices nam et plura crimina simul congeruntur ut socrates
accusatus est quod corrumperet iuuentutem et nouas
superstitiones introduceret defensio quoque plures interim
propositiones habet ut pecuniam petis nullo iure procuratorem
enim tibi esse non licuit sed neque ille cuius nomine
litigas habere procuratorem potuit et multiplicari haec in
quantum libet possunt

est etiam nuda propositio qualis fere in coniecturalibus caedis
ago furtum obicio est cum ratione propositio ut maiestatem
minuit cornelius nam codicem legit praeter haec utimur
propositione aut nostra ut adulterium obicio aut
aduersarii ut adulterii mecum agitur aut communi ut inter
me et aduersarium quaestio est uter sit defuncto propior
nonnumquam diuersas quoque iungimus ut ego hoc dico
aduersarius illud habet interim uim propositionis etiam quae
per se non est propositio cum enarrato rerum ordine subicimus
de his iudices cognoscetis ut sit haec commonitio iudicis
ut ad quaestionem ingredientibus ipse quoque quodammodo nouum
audiendi sumat exordium

 de partitione  

et de partitione quaesitum est an ea semper esset utendum
partitio autem est nostrarum aut aduersarii propositionum aut
utrarumque in ordinem collocata enumeratio hac aliquando utendum
non est primum quia pleraque gratiora sunt si inuenta subito
nec domo adlata sed inter dicendum ex re ipsa nata uideantur
unde illa non iniucunda schemata paene excidit mihi et
fugerat me et recte admones deinde quod interdum etiam
fallendus est iudex ut aliud agi quam quod petimus putet nam
est nonnumquam dura propositio quam iudex si praeuidit non
aliter      praeformidat quam qui ferrum medici prius
quam curetur aspexit at si de re non ante proposita securum
ac nulla denuntiatione in se conuersum intrarit oratio efficiet
quod promittenti non crederetur deinde refugienda interdum non
modo partitio quaestionum sed omnino tractatio est et
affectibus turbandus et ab intentione auferendus auditor non
enim solum oratores docere sed nonnumquam plus debent mouere
cui contraria est maxime tenuis illa et scrupulosa partitio quod
interdum quae per se leuia sunt et infirma congerenda sunt et
turba ualent ut uelut eruptione pugnetur quod tamen rarum esse
debet et ex necessitate demum cum hoc ipsum quod dissimile
rationi est coegerit ratio praeter haec in omni partitione est
utique aliquid potentissimum quod cum audierit iudex cetera
tamquam superuacua grauari solet

de illo quoque genere defensionis plerumque dubitatur si
occidi recte feci sed non occidi quo enim pertinet prius si
sequens firmissimum est sequente enim si modo indubitabile est
solo utendum est uerum tamen si quid in eo quod est fortius
timebimus utraque probatione nitamur alius enim alio moueri
solet et qui factum putabit iustum credere potest et qui
tamquam iusto non mouebitur factum fortasse non credet ut certa
manus uno telo potest esse contenta incerta plura spargenda
sunt ut sit et fortunae locus ut cicero pro milone
insidiatorem primum ostendit clodium tum ex abundanti addidit
etiam si id non fuisset talem ciuem cum magna uirtute
interfectoris necari potuisse quotiens tamen hac duplici
defensione utendum est nitendum est ut in illam partem
sequentem fides ex priore ducatur potest enim uideri qui tuto
etiam confessurus fuit mentiendi causam in negando non habere

et illud utique faciendum est ut quotiens suspicamur iudicem
aliam probationem desiderare quam de qua loquimur promittamus
nos statim plene satis esse facturos frequenter autem suscipitur
causa parum uerecunda sed iure tuta de quo ne inuiti iudices
audiant frequentius sunt admonendi secuturam defensionem
probitatis ut exspectent et agi ordine sinant quaedam nos
inuitis litigatoribus simulandum est dicere nonnumquam quasi
interpellemur ab iis subsistere saepe auertenda ad ipsos
oratio hortandi etiam ut sinant nos uti nostro consilio ita
subrepetur animo iudicis et dum sperat probationem pudoris
asperioribus illis iuris adlegationibus minus repugnabit sic
utraque se res inuicem iuuabit eritque iudex circa ius nostrum
spe modestiae attentior circa modestiam iuris probatione
procliuior

sed ut non semper      necessaria aut utilis est
partitio ita opportune adhibita multum orationi et lucis et
gratiae confert neque enim solum id efficit ut clariora fiant
quae dicturi sumus sed reficit quoque audientem certo singularum
partium fine non aliter quam facientibus iter multum detrahunt
fatigationis notata inscriptis lapidibus spatia

partitio igitur quotiens adhibenda est inlustrem et distinctam
facit orationem partitionis partes sunt duae quarum utraque
magnopere ad aperiendam causam et constituendam pertinet
controuersiam una pars est quae quid cum aduersariis conueniat
et quid in controuersia relinquatur ostendit ex qua certum
quiddam destinatur auditori in quo animum debeat habere
occupatum altera est in qua rerum omnium de quibus erimus
dicturi breuiter expositio ponitur distributa qua conficitur
ut certas animo res teneat auditor quibus dictis intellegat fore
peroratum quae partitio quid conueniat et quid non conueniat
ostendit haec debet illud quod conuenit inclinare ad suae
causae commodum hoc modo interfectam matrem esse a filio
conuenit mihi cum aduersariis item contra interfectum esse ab
uxore agamemnonem conuenit an sceleratus orestes et an scelerata
clytaemnestra non conuenit et hoc   sed cum
scelus sit matrem interemisse uel maritum interemisse idque
conueniat plurimum proficit etiam ad id quod non conuenit inter
partes ut scelerati uideantur qui id admisisse doceantur  ut
dicam de auaritia de superbia de crudelitate et dicam primo
quae in quaestura quae in aedilitate quae in praetura romae
postremo quae in prouincia commiserit et talia  sic et marcus
tullius fecit pro tullio damnum datum tullio et ui hominibus
armatis et a familia p fabii constare dicit in controuersia
autem esse an dolo malo damnum datum sit quod est  
quodque adiuuatur plurimum ex his de quibus conuenire
constitit id est dolum malum esse cum familia armata sit cum
ad uim uenerit cum damnum intulerit

quae autem partitio omnium quas dicturi sumus rerum distributam
continet expositionem haec habere debet breuitatem
absolutionem paucitatem breuitas est cum nisi necessarium
nullum assumitur uerbum quae idcirco est utilis quod rebus
ipsis et partibus causae non uerbis neque extraneis ornamentis
animus auditoris tenendus est absolutio est per quam omnia
quae incidunt in causam genera de quibus dicendum est
amplectimur in qua partitione cauendum est ne aut aliquod genus
utile relinquatur aut sero extra partitionem id quod
uitiosissimum ac turpissimum est inferatur paucitas in
partitione seruatur si      genera ipsa rerum ponantur
neque permixte cum partibus implicentur nam genus est ut
animal pars est ut equus sed saepe eadem res alii genus alii
pars est nam homo animalis pars est troiani aut graeci genus
est hoc ideo ut aperte intellecta generali partitione paucitas
generum in partitione seruari possit nam qui ita partitur
ostendam propter cupiditatem et audaciam et auaritiam non
intellegit in partitione exposito genere partem se generi
admiscuisse nam genus est omnium nimirum libidinum cupiditas
eius autem generis sine dubio pars est auaritia hoc igitur
uitandum est ne cuius genus posueris eius sicut aliquam
diuersam ac dissimilem partem ponas quod si in genus incident
partes id genus cum in prima causae partitione erit simpliciter
expositum eo tempore commodissime distribuetur cum ad ipsum
uentum erit explicandum in causae dictione atque illud quoque
pertinet ad paucitatem ne aut plura quam satis sit
demonstraturos nos dicamus hoc modo ostendam aduersarios quod
arguamus et potuisse et uoluisse et fecisse cum satis sit
fecisse ostendere aut cum in causa nulla partitio sit et cum
simplex aliquid agatur tamen utamur distributione id quod
perraro potest accidere meminisse debemus ut prima quaeque
pars ut exposita est in partitione sic ordine prima quaeque
transigatur

est autem magna prudentia cum multa argumenta occurrunt non uti
omnibus sed electis et magis profuturis nec tam enumerare
argumenta quam pendere argumenta semper desiderant purum
sermonem et dilucidum et distinctum et minime elatum maxime in
rebus minoribus etiam sermone ac uerbis propriis utendum est
nam ut ait marcus tullius ceterarum artium studia fere
reconditis atque abditis fontibus hauriuntur dicendi autem omnis
ratio in medio posita communi quodam in usu atque hominum in
more et sermone uersatur ut in ceteris artibus id maxime
excellat quod longissime sit ab imperitorum intellegentia
sensuque disiunctum in dicendo autem uitium uel maximum sit a
uulgari genere orationis atque a consuetudine communis sensus
abhorrere hoc cum marcus tullius de omni parte orationis
dixerit praecipue tamen in argumentatione seruandum est in qua
etiam obscuritas magis fugienda est si quando tamen maior erit
materia nonnullus etiam argumentationi indulgendus est ornatus
quod et tullius fecit silent leges inter arma et gladium
nobis interim ab ipsis porrigi uidemus legibus sed et
quintilianus praecipit in argumentatione ante      omnia
peraccurata utendum esse perspicuitate in maioribus dumtaxat
causis licere ornatu aliquo delectare quicquid natura magis
asperum est hoc pluribus est condiendum uoluptatibus dummodo in
his argumentis is habeatur modus ut sint ornamento non
impedimento

cum igitur argumentorum locos perspexeris et quemadmodum his sit
utendum tum suscepta causa constitue quid habeat boni quid
mali nulla enim potest esse quae non habeat utrumque et quod
boni habet id amplectere id exorna et exaggera et in eo
commorare a malo autem uitioque causae ita recede non ut te
fugere appareat sed ut totum bono illo ornando et augendo
obruatur et si causa est in argumentis ad ea te potissimum
conuerte si in conciliatione ei insiste summa denique huius
generis haec sit ut si in refellendo aduersarium plus spei sit
quam in confirmandis nostris omnia in illum tela conferamus si
nostra probari facilius quam illa redargui possunt abducere
animos a contraria defensione et ad nostram conemur adducere

diximus retro inuentione excogitari principia narrationem
excessus quaestiones epilogos itaque his quae prima in omni
causa spectanda sunt id est quaestionibus disputatis iam
reliqua uideamus

 de principiis  

non tantum in prooemio sed in omni parte actionis maxime
prodest ut dicturus intueatur cui et apud quem et pro quo et
contra quem et quo tempore et quo loco et quo rerum statu et qua
uulgi fama dicendum quid iudicem sentire credibile sit ita enim
facilius quid adnitendum poterit institui oportet autem ut
aedibus ac templis uestibula sic causis principia nec magnis
parua nec paruis magna praeponi

principium autem non semper est necessarium nam uel temporis
angustiae non patiuntur uel causa perparua est uel iudex mora
offenditur plane potest nonnumquam post narrationem prooemium
poni si enim est quod apud suspicionem iudicum causae officiat
ipsi autem expositionem negotii statim desiderent possumus
utrique rei satisfacere ut explanata omni controuersia quibus
medendum est principiis leniamus ac sic ad probationes
transeamus quod genus graeci  prooemia appellant quae non
initio sed ubicumque usus exegerit quibusque actionis partibus
accommodantur

cum autem erit utendum principio praeparare eo debemus iudicem
beneuolum attentum docilem faciendo quae tamen per totam
actionem custodienda sunt sed in initiis praecipue ut in animum
iudicis possimus admitti beneuolus aut a personis efficitur
aut a causis a personis si ducatur      exordium uel
ab actore causae uel ab ipso litigatore et ab accidentibus
unicuique personae ut aut dignitas allegetur aut infirmitas aut
merita sed uerecundius ne inuidiam prouocemus prosunt etiam et
liberi et sexus et aetas et condicio et cetera quae iudicem ad
misericordiam inclinant degustanda tamen haec in principio
non consumenda latius aduersarii quoque persona prope iisdem
omnibus e contrario impugnari solet a iudice quoque principia
ducuntur non nimis laudando eum quia suspectum est et parti
utrique commune et ideo si fieri potest laudem eius ad
utilitatem causae conferamus ut adlegemus pro honestis
dignitatem illi suam pro humilibus iustitiam pro infelicibus
misericordiam pro laesis seueritatem et similiter cetera
propter quod mores quoque si fieri potest iudicis uelim nosse
nam prout asperi lenes iucundi graues fuerint ita aut assumere
in causa naturas eorum quae competent aut mitigare quae
repugnabunt oportebit praeterea detrahenda uel confirmanda
opinio si quam uidebitur domo iudex attulisse a causis
beneuolentia ducitur si quae in actione fauorabilia nobis
fuerint et tractemus et augeamus ea uero quae laedant aut
omnino repellamus aut certe aliqua ex parte minuamus sed sicut
in persona diximus res omnes quae affectus mouent id est uel
pro nobis gratiam misericordiam beneuolentiam uel contra in
aduersarios odium iram inuidiam parcius et modestius in
principio praegustanda sunt quia hoc differt principium ab
epilogo quod hic restrictius illic liceat effusius euagari
namque in epilogo et allocutionem permittitur inducere et
defunctos excitare et pignora producere et cetera quae animos
audientium moueant quae omnia tamen sicut in principio
praecerpenda sunt pro nobis ita ex diuerso amoliri opus est

illud in uniuersum praeceptum sit ut si causa laborabimus
persona subueniat si persona oberit causa prosit si nihil
fuerit quod adiuuet quaeramus quid aduersarium laedat non
inutile est interdum occurrere quae uidentur obstare ut cicero
dicit scire se mirari quosdam quod qui per tot annos
defenderit subito ad accusandum descenderit multum gratiae
exordio dabit si ab actione diuersae partis trahatur quia non
compositum domi sed ibi natum existimabitur

attentum iudicem facies si res agi uideatur noua magna atrox
pertinens ad exemplum praecipue tamen si iudex aut sua uice aut
rei publicae commoueatur spe metu admonitione precibus
promissione etiam nos non diu moraturos nec quicquam extra causam
esse dicturos sed intentio si quem sibi pars diuersa
conciliauerit minuetur e contrario quaedam quasi leuia quaedam
quasi non pertinentia      ad causam praedicando et si
actio diuersae partis iudicum animos occupauit praemittendae
sunt nostrae probationes et diuersarum refutatio

docilem sine dubio haec ipsa praestabunt attentio et
beneuolentia sed et illud si breuiter et dilucide summam rei
de qua cognoscere debeat indicemus ut homerus atque uirgilius
operum suorum principiis faciunt cuius rei modus is esse
debet ut propositioni similior sit quam expositioni nec quo
modo quidque sit actum sed de quibus dicturus sit orator
ostendat

licet etiam principales quaestiones in principio praecerpere sed
praecursu solo atque tactu ut de his quaeri uideatur quomodo
pro flacco et pro fonteio marcus tullius nihil agi illo
iudicio nisi ut magistratus in prouinciis non audeant imperare
sociis quod ex usu rei publicae sit saepenumero in principiis
etiam causam praediuidimus ex utilitate nostra ut demosthenes
contra aeschinem est etiam illud nonnumquam aptum ad
prooemiandum cum praeiudicatum aliquid de ea re ostendimus uel
cum incipimus ab his quae postea acciderunt tenendum est et
in principio et in quacumque parte actionis ne ante inuehare in
crimen quam id coargueris

prooemio conuenit non semper sed frequenter sententiarum et
uerborum compositio id enim nostris iam temporibus exigitur cum
autem apud priscos multo utilius praecipi soleat minime
ostendendam eloquentiam in principiis quia facilius simplicitate
simulata subrepere possit orator sed et nunc delicatius
audientium fastidium hanc saltem moderationem capit ut demus
operam ne uideamur callide sed accurate potius dicere in
principiis cauere debemus ne quod inusitatum uerbum neue
audacius translatum aut obsoletum a uetustate aut poetica
licentia sumptum sit nondum enim recepti sumus et custodit
nos recens audientium intentio et ideo illud quoque turpissimum
est in principio turbari memoriam uel uerborum facultate
destitui uel in quocumque reprehendi solet in principiis
apostrophe admitti secundum ueterum exempla quod diligentiores
prohibent non enim quia potest bene aliquando fieri passim
facienda est cum sit magis secundum naturam ut eos adloquamur
potissimum quos conciliare nobis studemus sunt illa uitia
principiorum si id dicas quod ad plures causas accommodari
possit quod appellatur uulgare principium uel quod causae non
cohaereat et aliunde translatum sit quod alienum dicitur

 de narratione  

narratio esse debet breuis perspicua probabilis nam etsi in
omnibus partibus orationis in hac tamen uel maxime uitanda est
obscuritas et modus      custodiendus et credibilia
facienda quae dicas

breuis erit si narrationem nec repetamus altius nec prosequamur
longius quam quaestiones exigant neque inseramus minime
necessaria nec locos communes nec egressus appetamus poterimus
enim haec aut in argumentando aut in commouendo reddere nisi de
hac re niti uoluerimus indignam aliquam rem et miserabilem
demonstrando quia prodest cum quid narres etiam quemadmodum
gestum sit exponere sed hoc sicut supra dictum est in
narratione breuiter alias autem breuiter narrare eam uirtutem
quae narrationis est maxima ut iucunda et ad persuadendum
accommodata sit tollit denique illa nam is postquam excessit
ex ephebis non tam breuis narratio quam iucunda mores
adulescentis ipsius et mors chrysidis et uultus et forma et
lamentatio et reliqua peruarie collocantur quaedam narrationis
uitiosa prolixitas est cum specie breuitatis ea omnia singulis
uerbis exsequimur quae aut ex sequentibus aut ex praecedentibus
nihilo minus etsi taceantur intellegi possunt ut est illud
ecfertur imus uenimus in ignem imposita est uidetur haec
breuitas esse quia concise proposita est sed abundat potuit
enim ex eo quod dictum est ecfertur intellegi etiam quod
sequebatur licet non esset dictum item nauigare uolens ad
portum descendi dominum nauis conueni locum conduxi ascendi
nauigaui hoc quoque in pari culpa est ex eo enim quod dictum
est nauigaui satis potuerunt praecedentia subaudiri abesse a
narratione praecipue ut maxima uitia debent tautologia et
perissologia

perspicua erit narratio si utamur uerbis usitatis et
significantibus et propriis si ordine temporum seruato si non
interrupte narrabitur si amphibolia absit si hyperbaton et
translatio alte repetita et breuitas nimis coartata et nimis
praeceps continuatio uerborum

probabilis erit narratio si circumstantiam persequamur uel
omnem uel quaecumque ex ea subpeditauerint circumstantia autem
est sicut retro tradidimus peristasis quis quid quando ubi
cur quemadmodum quibus adminiculis dicendum ergo ille cum
illi inimicus esset cumque ante insidiaretur uitae eius in
solitudine circa illum locum nocte cum ipse cum pluribus esset
armatus iurgio orto commisso proelio gladio eum transfixit
haec narratiuncula habet omnia et personam et tempus et causam
et locum et rationem et adminicula sed haec tamen frustra erunt
nisi certa ratione ponantur ut inter se congruant et conueniant
et quae singulis accidunt probabiliter efficta sint nam si
aut personam eam posuerimus quae a re semota sit aut tempus
alienum a re gerenda aut locum aut haec ipsa inter se
repugnantia locus reprehensionis erit quam sicut in nostris
narrationibus cauere debemus ita in aduersarii reprehendere cum
occasio datur solet et sine persona narratio esse cum res
aliqua per se ipsam exponitur nonnumquam et causa sola faciendi
     enarrari solet

sunt aliae narrationes in quarum singulis partibus probationes
singulae reddantur et dicuntur  quod accidit duobus
modis aut cum longa rerum series est et uerendum ne iudex aut
auditor obliuiscatur eorum quae prima dixeris et statim
singulae quaeque partes proderunt aut cum sub unum crimen plures
res gestae cadunt ut in repetundarum iudiciis et tutelae
actionibus itaque quasi multae causae sint sic oportet singula
narrari et probari

sunt narrationes quae appellantur  quae insertas
probationes habent non tam longas quam habent illae retro hoc
enim interest quod illic singulorum criminum uel singularum
specierum narrationem probationes plenae sequuntur hic autem sic
mixta probationum semina habent ut in narrationis cursu quo
laborare causa uidetur aut quod per se aut inuidiae aliquid
habiturum sit aut parum fidei fulciatur ut q ligarius cum
esset nulla belli suspicio legatus in africam profectus non
modo ad bellum sed ne ad minimam quidem suspicionem belli domum
spectans ad suos redire cupiens ita quod exponebat et
ratione fecit credibile et affectu uerumtamen non
argumentatione sed argumento

si quando omnia narranda sunt obseruandum est caute ut
contraria praeteruolemus quantum poterimus minuentes quoque
aliam causam aliam mentem aliam rationem afferentes luxuriam
liberalitatis nomine auaritiam parsimoniae neglegentiam
simplicitatis et cetera in hunc modum ut nostra exaggeremus
iis instantius immorantes sunt causae quae narrationem habere
non possunt ut si inter duos de sacerdotio quaeratur uter sit
dignior in quo nos falli non oportet cum de nobilitate generis
aut de meritis disputatur erunt enim hae non causarum
narrationes sed quaestionum illarum praeparationes uter
nobilior uter melior meritis uter praestantior quae sunt
argumenta a persona nonnumquam reus narrationem subtrahit cum
id quod obicitur neque negari neque excusari potest sed in
sola iuris ratione consistit ut in eo qui pecuniam ex aede
sacra subripuit confessio uerecundior quam expositio est non
negamus pecuniam de templo esse sublatam calumniatur tamen
accusator si sacrilegii agit cum priuata fuerit sed et
petitor aliquando narrationem subtrahit quia satis est proponere
ut pecuniam peto ex stipulatione legatum peto ex testamento
in quo diuersa pars tantum exponit cur non debeatur et quod
quidam dicunt superuacuam esse narrationem rei quam uel
aduersarius narrauerit uel iudex nouerit sic intellegendum est
si non modo factum quid sit sciet iudex      sed ita
factum etiam ut nobis expedit opinabitur neque enim narratio
in hoc reperta est ut tantum cognoscat iudex sed aliquanto
magis ut quemadmodum nos uolumus gestum putet quare etiam si
non erit docendus sed aliquo modo afficiendus narrabimus sic
ut assidue iniciamus ne grauentur rationem quoque cognoscere
sed nobis in narrandis his quae nota sunt plurimis figuris
orationis erit uarianda expositio ad effugiendum taedium sicut
meministis uel fortasse superuacuum fuerit hic commorari
uel quid ego diutius cum tu optime noris et his similia

quaeri solet an sit utique narratio prooemio subserenda sed hoc
interim mutat condicio causarum ideo et tullius pro milone
distulit narrationem tribus praepositis quaestionibus nihil enim
profuisset exponere quomodo miloni insidias fecisset clodius
nisi fas esset eum qui a se hominem occisum fateretur defendi
et cetera quae necessario ante narrationem est exsecutus etenim
hae quoque quaestiones uim prooemii obtinent quae iudicem
praeparant ut etiam idem marcus tullius pro uareno fecit quod
fiet utiliter etiam in anticategoria ut refutatis prius quae
obiecta sunt ueluti initium sit narrandi aliud similis narratio
est earum quoque causarum in quibus crimen quidem de quo
cognitio est facile diluitur sed multis ante actae uitae
flagitiis oneratur quae prius amouenda sunt ut iudex
propitius defensionem ipsius negotii cuius propria quaestio est
audiat ut pro caelio m tullius fecit

interim prodest ita narrare quasi damnemus ipsi susceptos uis
te dicam uino non esse impulsum errore lapsum uera sunt ista
fortasse tu tamen ingenuum stuprasti solue decem milia non
semper eo ordine quo quid actum est narrare expedit sed
aliquando nobis excidisse aliquid simulabimus ut id utiliore
loco dicamus interim reddituros nos reliquum ordinem testamur
quasi sic futura sit causa lucidior interim re exposita
subiungimus causas quae antecesserunt quaedam tamen turpiter
conuertuntur ut si peperisse narres deinde concepisse apertum
testamentum exponas deinde signatum

excessus in narratione perquam raro permittitur et is tamen
breuis et talis ut ui quadam affectus uideamur a recto itinere
depulsi qualis est ciceronis circa nuptias sasiae sermo quoque
auersus a iudice ut in prooemio dictum est habet quidem
exempla sed minime probabiliter fit apostrophe allocutio quoque
aeque perquam raro admittenda      est nisi ubi opus
tibi et ubi ad celeritatem et ad fidem plurimum confert ut apud
m tullium ut adeas tantum dabis

plurimum refert quae sit natura eius rei quam exponimus ut in
priuatis quaestionibus pressus et uelut applicitus rei sit
cultus in uerbis utpote quam propriis et accommodatis et summa
diligentia deliniatis conpositio dissimulata quidem sed tamen
quam lenis et placida decurrat figurae uerborum non illae
poeticae et contra rationem loquendi auctoritate ueterum receptae
debet enim esse purissimus sermo nec uero in eundem casum
simili conpositione pares elocutionum tractus incidant ubi
autem maior res erit et atrocia inuidiose et tristia
miserabiliter dicere licebit non ut consumatur affectus sed
tamen uelut primis lineis designetur ut qualis futura sit imago
rei statim appareat

iamque uel iram uel misericordiam uel quodlibet aliud in iudice
opus fuerit ceteris partibus praeparemus sententiis quoque
fatigatam iudicis intentionem refici oportet et maxime breui
interiectione qualis est illa fecerunt serui milonis quod
suos quisque seruos in re tali facere uoluisset nonnumquam et
liberiore ut est nubit genero socrus nullis auspicibus nullis
auctoribus funestis ominibus omnium finem narrandi quidam
dicunt perducendum esse eo unde quaestio oritur ut his rebus
ita gestis publius dolabella praetor interdixit et cetera
deinde ex hac quaestione uobis iudicandum est quod ait
quintilianus a petitore semper fieri posse a defensore non
semper

 de egressione  

hoc spatiandi genus non modo narrationi sed etiam quaestionibus
uel uniuersis uel interim singulis opportune subiungi potest sed
non semper uerum cum res postulat aut permittit si illustratur
eo oratio si cohaeret et sequitur non si per uim irrumpit ut
ea quae natura iuncta sunt disrumpat uel distrahat nihil enim
est tam consequens quam narrationi probatio nisi excursu illo
uel finis narrationis uel quasi initium probationis adiuuetur
erit ergo illi nonnumquam locus ut si expositio circa finem
atrox fuerit prosequamur eam ueluti erumpente protinus
inuectione quod tamen ita fieri oportebit si res dubitationem
non habebit quia criminum inuidia pro reo est prius quam
probatur licet autem et si merita aliqua in aduersarium
exposueris inuehi in ingratum et similia sed omnia breuiter
iudex enim crimine audito festinat ad probationem praeterea  
   cauendum est ne ipsa expositio uanescat auersis in
aliud animis iudicum

sed sicut non semper est necessaria post narrationem progressio
ita frequenter utilis ante quaestionem praeparatio ut sit hic
locus uelut sequentis exordium ad conciliandum probationibus
iudicem uel mitigandum uel concitandum quod uehementius et
liberius hic fieri potest quam in prooemio quia iudici nota iam
causa est quo loco iudicis quoque noscenda natura est iuri
magis an aequo sit appositus perindeque consideremus quid
faciendum sit haec eadem res et post quaestionem perorationis
uice fungitur et appellatur  in qua plures sunt
occasiones quae per totam causam uarios excursus aperiunt ut
laus hominum locorumque ut descriptio regionum expositio
quarundam rerum licet etiam fabulosarum quo ex genere est
contra uerrem laus siciliae proserpinae raptus et pro gaio
cornelio popularis illa uirtutum gnaei pompei commemoratio

sales etiam in dicendo nimium quantum ualent uel quod ipsa
hilaritas beneuolentiam conciliat ei per quem excitata est
uel quod frangit aduersarium odiosasque res saepe quas
argumentis diluere difficile est ioco risuque dissoluit

ridiculorum autem cum duo genera sint unum facetiarum alterum
dicacitatis utetur utroque orator sed altero id est
facetiarum quod idem etiam cauillatio dicitur cum narratur
aliquid uenuste ad risum commouendum ut marcus tullius de
caepasiis fratribus hoc quam sit facetum quam elegans quam
oratorium perspicitur siue habeas quod narres ut id tamen sit
mendacii stillicidiis aspergendum siue totum fingas maxima est
uirtus ut ita facta demonstres eius de quo narres ut sermo ut
uultus ut omnia apta et conpetentia uideantur ut qui audiunt
cerni illa fierique existiment nec tamen mimici uti imitatio
sit quia imitationem orator surripiat oportet ut is qui
audiet cogitet plura quam uideat praestet idem orator ingenuum
pudorem uerborum turpitudine et rerum obscenitate uitata
alterum uero id est dicacitatis quod est breue aliquod et
circumcisum dictum urbanius ad risum commouendum id magnae
debet esse cautionis ut nec nimis frequens sit ne scurrile
uideatur nec subobscenum ne mimicum nec petulans ne improbum
nec in calamitatem ne inhumanum nec in facinus ne odii locum
risus occupet et quod maxime fugiendum est quia est
ineptissimum ne aut suae personae aut iudicis aut ceterorum aut
tempori aut loco aut rei minus accommodatus iocus et parum
opportunus existimetur ualde etiam frigidum erit ridiculum si
quaesitum et non repente enatum intellegatur parcendum amicis
qui sunt e dignitatibus audientibus cari uitandae insanabiles
     contumeliae tantummodo aduersarii figendi nec
tamen semper nec omnes nec omni modo

per haec igitur  id est egressio esse intellegitur
alicuius rei ad utilitatem causae pertinentis extra ordinem
excurrens tractatio quidquid igitur dicitur quod sit praeter
illas quas fecimus partes orationis id est prooemium
narrationem quaestiones et epilogum ea profecto egressio est
id est indignatio laus interpellatio interuentus alicuius
tumultus repentinus amplificatio minutio affectus de luxuria
de auaritia de religione de officiis et innumerabilia sunt
quae maxime iucundam et ornatam faciunt orationem potest autem
longius exire qui praeparat aliquid ante quaestionem et qui
finitae probationi uelut commendationem adicit at qui ex medio
erumpit cito redire debet eo unde deuertit ciceroni placuit in
secundo artis rhetoricae hanc partem non ponere in numero quod
de causa egredi nonnisi per locum communem putet oportere

 de epilogo  

epilogus habet partes tres enumerationem indignationem
conquestionem enumeratio est per quam res disperse et diffuse
dictae unum in locum coguntur et reminiscendi causa unum sub
aspectum subiciuntur haec si semper eodem modo tractabitur
perspicue ab omnibus artificio quodam tractari intellegetur sin
uarie et hanc suspicionem et satietatem uitare poterit et ideo
tum oportebit singillatim unam quamque rem attingere et ita
omnes transire breuiter argumentationes tum dicere quas partes
exposueris in partitione de quibus pollicitus sis te dicturum
et reducere in memoriam quibus rationibus unam quamque partem
confirmaris tum ab his quaerere quid sit quod sibi uelle
debeant demonstrari hoc modo docuimus illud hoc planum
fecimus ita simul et in memoriam redibit auditor et praeterea
nihil putabit esse quod debeat desiderare ita fit ut
enumeratio sit aut uariarum argumentationum separatim decursus
aut tuarum et contrariarum conparatio et cum tuam dixeris
argumentationem tunc contra eam quod afferretur quemadmodum
dilueris ostensio sic per breuem conparationem auditoris
memoria et de confirmatione et de reprehensione redintegrabitur
haec aliis quoque actionis modis uariare oportebit nam tum ex
tua persona enumerare potes ut quid et quo quidque loco
dixeris admoneas tum uero personam inducere et ei enumerationem
totam tribuere quid si legis scriptor exsistat et quaerat a
uobis quid dubitetis quid possitis dicere cum uobis hoc et hoc
sit demonstratum atque hic item ut in nostra persona licebit
alias      singillatim transire omnes argumentationes
alias ad partitionis singula genera referre alias ab auditore
quid desideret quaerere alias hoc facere per conparationem
suarum et contrariarum argumentationum nec tantum persona
poterit induci sed et res cui oratio attribuetur ut quid si
leges loqui possint nonne haec apud uos querantur quidnam
amplius desideratis iudices cum uobis hoc et hoc planum sit
factum in hoc quoque genere omnibus iisdem modis uti licebit
commune autem praeceptum hoc datur ad enumerationem ut ex
unaquaque argumentatione quoniam tota iterum dici non potest id
eligatur quod erit grauissimum et unumquidque quam breuissime
transeatur ut memoria non oratio renouata uideatur

indignatio est oratio cum in aliquem hominem magnum odium aut
ira aut grauis offensio concitatur conquestio est oratio
auditoris misericordiam captans in hac primum animum auditoris
mitem et misericordem conficere oportet quo plerumque facilius
conquestione commoueri possit id locis communibus efficere
oportebit per quos fortunae uis in omnes et hominum infirmitas
ostenditur qua oratione habita grauiter et sententiose maxime
demittitur animus hominum et ad misericordiam conparatur cum in
alieno malo suam infirmitatem considerabit et indignatio autem
et conquestio et omnia praeterea adiuuantur maxime locis
communibus argumentorum quae accepisti a persona a loco a
causa et a tempore et ceteris his et probatio instruitur et
amplificatio et deminutio operatur et animus mouetur et
delectatione mulcetur ita et communes argumentorum loci tametsi
probationum sunt proprii in omni tamen orationis specie in
omnibus membris in omni genere actionum praecipue sunt tenendi
recipiendi intuendi amplificandi obseruandi

satis quidem de inuentione tradidimus quae excogitari possint ad
explicandam orationem principia narratio excessus
quaestiones epilogus sed cum ad haec omnia praeceptis fueris
instructus frustra fuerit nisi et legendis et quantum fieri
potest tenendis orationibus lectissimorum auctorum atque
summorum singularum specierum exempla consideres intuearisque cum
cura quae illic sit in prooemio conciliandi iudicis ratio quae
narrandi lux breuitas fides quod consilium quam occulta
calliditas quanta in diuidendo prudentia quam subtilis et
crebra argumentatio qua iucunditate permulceat quanta in
maledictis asperitas in iocis urbanitas quae amplificandi quae
minuendi uirtus postremo quae in omnibus partibus inuentio  
   exstiterit intendas imitationem cum arte coniungas
quia efficacior est per exempla doctrina meliusque poteris
perficere quod disces si itidem quemadmodum fecerint qui
didicere perspicias

 de dispositione  

dispositio est rerum inuentarum in ordinem distributio haec
autem et uerbis et rebus maxime prodest omnia enim non solum
ordine sed etiam momento quodam atque iudicio dispensanda et
componenda sunt prout praesens ratio utilitatis aut decoris aut
necessitatis exegerit sed quod ad uerborum dispositionem
pertinet satis plene docetur cum de elocutione tractatur de
rerum uero dispositione per singula membra orationis id est
cum prooemio de narratione et ceteris traditum accepisti

 de elocutione  

elocutio est idoneorum uerborum ad inuentionem accommodatio haec
et latina debet esse et aperta aperta erit utendo
significantibus et propriis uerbis et usitatis sine ambiguo non
nimis procul ductis translationibus nec interposito hyperbato
latina autem si grammatica sit ratio auctoritas subsit sed de
his nequaquam nobis existimo laborandum neque enim docemus
illum qui loqui nesciat nec sperandum est qui latine non
possit hunc ornate esse dicturum neque qui non dicat quod
intellegatur hunc posse quod admirandum sit dicere augenda
est potius eloquentia legendis auctoribus quorum sermone
assuefacti qui erunt ne cupientes quidem poterunt loqui nisi
ornate neque tamen utendum erit uerbis priscis quibus iam
consuetudo nostra non utitur nisi quando ornandi causa parce et
tamen usitatis

ornatur eloquentia aut in uerbis singulis aut in coniunctione
uerborum in uerbis singulis duo sunt quae orationem illustrant
aut proprium si sit uerbum aut translatum in uerbis propriis
est illa laus ut abiecta atque obsoleta fugiantur electis atque
illustribus utamur in quibus plenum quiddam et sonans inesse
uideatur in quo consuetudo etiam bene loquendi plurimum ualet
in translatis late patet ornatus quem necessitas genuit inopia
coacta et angustiis post autem delectatio iucunditasque
celebrauit nam ut uestis frigoris repellendi causa reperta
primo post adhiberi coepta est ad ornatum etiam corporis et
dignitatem sic uerbis translatio instituta est inopiae causa
deinde frequentata delectationis nam gemmare uites luxuriare
messem laetas segetes etiam rustici dicunt quod     
enim declarari uix uerbo proprio potest id translato
illustratur ea tamen transferri oportet quae clariorem faciunt
rem ut est inhorrescit mare et feruet aestu pelagus

nonnumquam etiam breuitas translatione conficitur ut telum manu
fugit imprudentia enim teli emissi propriis uerbis exprimi
breuius non posset et quoniam summa haec laus est uerbi
translati ut sensum feriat fugienda est omnis turpitudo earum
rerum ad quas eorum animos qui audiunt trahit similitudo ut
dictum est morte africani castratam rem publicam ut stercus
curiae est in utroque deformis cogitatio similitudinis
translatio non sit maior quam res postulet ne dicas tempestas
comessationis aut contra minor comessatio tempestatis nolo
esse uerbum angustius id quod translatum sit quam fuisset
proprium

si uereare ne paulo durior translatio sit mollienda est
praeposito uerbo ut dicturus mortuo catone pupillum senatum
relictum aliquanto mitius dicet ut ita dicam pupillum
senatum uerecundior enim fiet translatio ut deducta esse in
alienum locum non irrupisse uideatur est translatio non in uno
uerbo sed in pluribus continuatis ut aliud dicas et aliud
intellegendum sit ut est neque me patiar iterum ad unum
scopulum ut olim classem offendere et imperii insistent iugo
quod magnum ornamentum est orationis sed in eo fugienda est
obscuritas etenim ex hoc fere genere fiunt ea quae dicuntur
aenigmata

est etiam illa translatio pertinens ad ornatum ut martem belli
esse communem et cererem pro frugibus et curiam pro senatu et
campum pro comitiis togam pro pace aut cum uirtutes et uitia
pro ipsis in quibus ista sunt appellamus ut quam in domum
luxuries irrupit et auaritia penetrauit est et illud cum
intellegi uolumus aut ex parte totum ut cum pro aedificiis
parietes aut tecta dicimus aut ex toto partem ut cum unam
turmam equitatum aut ex uno plures ut romanus inuasit aut
cum ex pluribus unum ut romani sumus cum unus dicit utimur
etiam saepe uerbo non tam eleganter sed licentius tamen
translato ut cum grandem orationem pro longa minutum
animum pro paruo dicimus

sequitur continuatio uerborum quae duas res maxime
collocationem primum deinde modum quendam formamque desiderat
ut structura uelut compacta decurrat ut ne sit hiulca uocalium
et maxime longarum crebra concursione quamquam tullius dixerit
habet hiatus ille et concursus      uocalium molle
quiddam et quod indicet non ingratam neglegentiam de re hominis
magis quam de uerbis laborantis ne aspera consonantium
conflictu earum quae sunt asperiores ut si s ultima cum x
confligat ne homoeoptota ne homoeoteleuta ne monosyllaba multa
iungantur ne breuia multa congerantur ne longa multa ne
ultima syllaba prioris uerbi eadem sit quae prima posterioris ne
prima cum ultima efficiat obscenitatem id est 
quidam etiam hique praecipui oratores etiam pedes obseruandos
censuerunt quos et poetae sequuntur dum ne in uersum aut in
partem uersus incidamus id enim maximum uitium est

cum per totam orationem tum praecipue in conclusionibus
seruandus est ordo uerborum moderate in exordio in media parte
leniter ita ut magis ad numerum tendat quam ipsa numerosa sit
longis syllabis incipiendum potius quam breuibus est ut sit in
exordio dactylus aut spondeus aut paeon primus nonnumquam tamen
quotiens attenuandum est et ab iambo optime incipitur
concludere autem aut creticus ut una syllaba ei supersit
potest uel duae quae spondeum uel trochaeum uel iambum pedem
faciant aut tres quae eundem creticum geminent cludit et paeon
primus si spondeus ei supersit et paeon posterior si una
syllaba ei supersit nec uero ad hanc diligentiam redigimus
oratorem ut in structura semper pedes singulos conspiciat et
collocet erit enim maximi res impedimenti et tarditatis sed
exercitatione et discendo auctores optimos ad hanc eandem cursu
perueniet ad quam ratio deducit cauendum ne omnes conclusiones
eandem formam habeant quia fastidium creabunt et studium
ostentabunt maxime tamen fugiendum est id uitium quo in
oratione nihil turpius est cum cessanti numero uerba inania non
rei augendae sed structurae tantummodo implendae causa
subueniant nec numerosa sint omnia nec dissoluta nec creticus
pes saepius frequentetur inter nomina aut pronomina in eosdem
casus cadentia nomen diuersi casus interueniat

 de figuratis  

est ille ornatus eloquii si uel dictionum uel uerborum figuris
conpositiones conuenustemus dictionum figurae sunt cum
multiformis se uersat orator ut aut haereat in eadem
commoreturque sententia quod graeci dicunt    ut
interrogando urgeat quod est  ut rursus quasi ad
interrogata sibi ipse respondeat ut contra ac dicat accipi
uelit ut addubitet ut aliquid relinquat quod est 
ut cum his qui audiunt nonnumquam etiam cum aduersario quasi
deliberet ut hominum sermones moresque describat ut muta
quaedam loquentia inducat ut ab eo quod agitur auertat animos
ut se in hilaritatem      risumque conuertat ut
interpellatorem coerceat ut aliquid reticere se dicat ut
denuntiet quid caueant ut irascatur ut obiurget ut deprecetur
ut medeatur ut optet ut exsecretur aliaque similia permulta
quae in orationibus quoniam semper exposita cernuntur non sunt
omnia sequenda

sed et illa figura dianoias uideri potest in qua per quandam
suspicionem quod non dicimus accipi uolumus non utique
contrarium ut in ironia sed aliud latens et auditori quasi
inueniendum unde controuersiae quoque figuratae dicuntur eius
triplex est usus unus si dicere palam parum tutum est alter
si non decet tertius qui gratiae tantummodo causa adhibetur si
elegantius ita dicitur quam aperte

prima frequens in scholis est nam et pactiones deponentium
tyrannidem et alia in quibus non licet quid palam dicere
finguntur nam uera negotia numquam adhuc habuerunt talem
silentii necessitatem sed aliam huic similem quidem multo ad
agendum difficiliorem cum personae potentes obstant sine quarum
reprehensione teneri causa non possit ideoque hoc parcius et
circumspectius faciendum est quia nihil interest quomodo
offendas et aperta figura perdit hoc ipsum quo figura est ac
propterea a quibusdam tota res repudiatur et superuacua uidetur
siue intellegatur siue non intellegatur sed modum licet
adhibere in primis ne sint manifestae non erunt autem si non
ex uerbis dubiis et quasi duplicibus petentur quale est in
suspecta nuru duxi uxorem quae patri placuit aut quod est
multo ineptius conpositionibus ambiguis ut in illa
controuersia in qua infamis amore filiae uirginis pater raptam
interrogat eam a quo uitiata sit quis te inquit rapuit
tu pater nescis res ipsae perducant iudicem ad suspicionem
in quo multum etiam affectus iuuant et interrupta silentio dictio
et cunctationes sic enim fiet ut iudex quaerat illud nescio
quid quod fortasse non crederet si audiret et ei quod a se
inuentum existimat credat sed ne si optimae quidem sint
figurae esse debent frequentes nam densitate ipsa figurae
aperiuntur in summa sic maxime iudex credit figuris si nos
putat nolle dicere quaedam etiam quae non possis probare
figura aspergenda sunt haeret enim nonnumquam telum illud
occultum et hoc ipso quod non apparet eximi non potest at si
idem dicas palam et defenditur et probandum est

secundum      genus figurae est cum minime decet
dicere hic existimet iudex tegere nos quod sciamus et uerba ui
quadam ueritatis erumpentia credat coercere nam quo minus aut
ipsi in quos dicimus aut iudices aut assistentes oderint hanc
maledicendi lasciuiam si uelle nos credant aut quid interest
quomodo dicatur si et res et animus intellegitur quid dicendo
denique proficimus nisi ut palam sit facere nos quod ipsi
sciamus non esse faciendum

tertium genus est quod etsi palam liceat dicere elegantius
tamen figuratur ut marcus tullius semper hic erro et cum
propter nocturnos metus cum sorore cubitaret et talia
uitiosissimum est quod quidam etiam ubi opus non est adhibent
figuras

de obliquitate

superuacuum quintilianus existimat in libro nono institutionum
etiam illud genus dicendi quod figuris finitimum est aliud
dicere et aliud uelle obliquitas appellatur ut cum reddunt
causas uoluntariae mortis non enim inquiunt mori uult sed
inuidiam facit cum sit superuacuum ut quis si uiuere mauult
mortem potius male petat quam omnino non petat usi tamen et hoc
genere multi obliquitatis ut marcus tullius cuius solum
exemplum satis est suppeditantibus multis cum de poena
coniuratorum fingit se mitiorem et tamen id agit oblique ut
interficiantur coniurati in quo quidem genere multo cautius et
subtilius et argutius quam in figuratis agendum est quia illic
aliud dici uis et aliud intellegi in obliquitate uero et
intellegi debes aliud uelle et tamen longe aliud dicendi arte
perficere quaestionis insidiae nisi astu occulto et latenter
operantur omnem effectum intellectae etiam cum indignatione
audientis amittent

quaesitum quo modo responderi contra figuras oporteat et quidam
semper ex diuerso aperiendas putauerunt sicut latentia uitia
rescinduntur idque sane frequentissime faciendum est aliter
enim dilui obiecta non possunt utique cum quaestio in eo
consistit quod figurae petunt at ubi maledicta sunt tantum et
non animaduertere interim et dissimulare bonae conscientiae est
si fuerint crebriores figurae quam ut dissimulari possint
postulandum est ut nescio quid illud quod aduersarii obliquis
sententiis figurare uelint si fiducia sit obiciant palam aut
certe non exigant ut quod ipsi non audent dicere id iudices
non modo intellegant sed etiam credant

uerborum uero figurae magis apud grammaticos et ex lectionibus
percipiuntur ut si dicamus hac re inuidere non ut ueteres et
cicero praecipue hanc rem inuidere et incumbere illi non
in illum et plenum      uino non uini et huic
adulari non illum adulari et mille alia quae auctoritate
defenduntur quo quidem parce et cum res poscit utendum est
uelut asperso quodam condimento at qui nimium affectauerit
ipsam illam gratiam uarietatis amittet

in elocutione magnum uitium est  id est mala affectatio
et per omne dicendi genus peccans nam et tumida et pusilla et
praedulcia et abundantia et arcessita et exsultantia sub idem
uitii nomen cadunt denique cacozelon uocatur quidquid est ultra
uirtutem quotiens ingenium iudicio caret et specie boni
fallitur omnium in eloquentia uitiorum pessimum nam cetera
uitia cum fiunt parum uitantur est autem totum hoc in
elocutione uitium rerum enim uitia nomen suum obtinent ut aut
stultum aut commune aut contrarium aut superuacuum uocetur
cacozelon uero est quod dicitur aliter quam se natura habet et
quam oportet et quam satis est et ne omnia percurram hoc satis
sit exemplum lecta in capite cuiusdam ossa medicus tenenda
matri dedit ille adiecit infelicissima femina nondum
extulisti filium et iam ossa legisti et multa alia similia
maxime uitanda quia impensissimo conatu ingenii irrisionem
petunt

ornat elocutionem praecipue descriptio quia tota rerum imago
uerbis describitur ut uelut ante oculos posita uideantur
quodammodo ab audientibus ut apud tullium stetit soleatus
praetor populi romani cum palliolo purpureo tunica talari
muliercula nisus in litore et apud eundem uidere uidebar
alios intrantes alios autem exeuntes quosdam ex uino
uacillantes quosdam hesterna ex potatione oscitantes humus erat
immunda lutulenta uino coronis languidulis et spinis cooperta
piscium sic et urbium captarum crescit miseratio sine dubio
enim qui dicit expugnatam esse ciuitatem complectitur omnia
quaecumque talis fortuna recipit sed in affectus minus penetrat
breuis hic uelut nuntius at si aperias haec quae uerbo uno
inclusa erant apparebunt id est effusae per domus ac templa
flammae et ruentium tectorum fragor et ex diuersis clamoribus
unus quidam sonus aliorum fuga incerta alii extremo conplexu
suorum cohaerentes et infantium feminarumque ploratus et cetera
licet enim haec omnia ut dixi conplectatur qui dicit euersam
urbem minus est tamen totum dicere quam omnia consequemur item
ut manifesta sit descriptio      si fuerit ueri
similis et licebit etiam falso adfingere quidquid fieri solet
continget enim claritas etiam ex accidentibus ut mihi frigidus
horror membra quatit gelidusque coit formidine sanguis et
trepidae matres pressere ad pectora natos facillime enim
recipiunt animi quod agnoscunt

ornant elocutionem etiam similitudines quarum aliae sunt illae
quae probationis gratia inter argumenta ponuntur de quibus inter
argumenta didicisti aliae hae ad exprimendam rerum imaginem
conpositae quod est huius loci proprium id est ornatus inde
lupi ceu raptores atra in nebula quo in genere id est praecipue
custodiendum ne id quod similitudinis gratia adsciuerimus aut
obscurum sit aut ignotum debet enim quod illustrandae alterius
rei gratia assumitur ipsum esse clarius eo quod illuminat
quare poetis quidem permittamus



     qualis ut hibernam lyciam xanthique fluenta
     deserit et delum maternam inuisit apollo
     


oratorem non decet nisi satis notis et illustribus ea quae sint
obscura demonstrare

de sententiis siue sensibus consuetudo iam tenuit ut mente
concepta sensus uocemus lumina autem praecipue in clausulis
posita sententias quae minus celebratae apud antiquos nostris
temporibus modo carent ut ait quintilianus sententiae interim
ad rem referuntur ut nihil est tam populare quam bonitas
interim ad personas ut est afri domitii princeps qui uult
omnia scire ei necesse est multa ignoscere hanc quidam
partem enthymematis quidam initium aut clausulam epichirematis
esse dixerunt et est aliquando non tamen semper illud uerius
esse eam aliquando simplicem ut ea quae supra diximus
aliquando ratione subiecta ut est nam in omni certamine qui
opulentior est etiam si accipit iniuriam tamen quia plus
potest facere uidetur est nonnumquam et duplex obsequium
amicos ueritas odium parit in his custodiendum est id quod
ubique ne crebrae sint ne palam falsae et ne passim et a
quocumque dicantur magis enim decet eos in quibus est
auctoritas ut rei pondus etiam persona confirmet quis ferat
adulescentem aut etiam ignobilem si iudicet in dicendo et quodam
modo praecipiat

epiphonema est rei narratae uel probatae summa exclamatio ut
tantae molis erat romanam condere gentem et facere enim  
   periculose probus adulescens quam perpeti turpiter
maluit clausula quae est quibusdam in partibus necessaria est
concludentibus sensus ut est quare prius de uestro facto
fateamini necesse est quam ligarii culpam ullam reprehendatis
uerum nunc uitium est nouitatis quod omnes in fine sermonis
ferire aurem sensus uelint quae res facit ut etiam inepta
dicantur neque enim possunt tam multae bonae sententiae esse
quam necesse est multae sint clausulae

elocutionis genera sunt tria uehemens quod graeci  tenue
quod graeci  medium quod graeci  dicunt in genere
tenui communis consuetudo sermonis imitanda est ab indisertis
re plus quam opinione differens itaque qui audiunt quamuis
sint infantes tamen illo modo confidunt se posse dicere sed
nihil est experienti minus possibile hoc genus non sit sane
nimis expolitum structura nec tamen nimis solutum uerum
callidus non ingratam quandam neglegentiam simulabit magis de re
hominis quam de uerbis laborantis sint acutae crebraeque
sententiae non sequatur illa similiter conclusa et paria paribus
reddita et cetera quae sunt quaesitae uenustatis utatur autem
uerbis quam usitatissimis translationibus quam mollissimis nec
faciet rem publicam loquentem nec ab inferis mortuos excitabit
nec aceruatim multa frequentans una conplexione deuinciet erit
enim ut uoce sic etiam oratione suppressior aspergantur si
opportune possunt etiam sales hac forma est pro ligario paene
tota oratio

medio autem generi dicendi omnia ornamenta conueniunt plurimum
suauitatis multum sententiarum latae eruditaeque disputationes
et communes loci sine contentione dicentur hoc solum totum
genus e sophistarum fonte defluxit in forum sed spretum a
subtilibus repulsum a grauibus in ea de qua loquor
mediocritate consedit ut est oratio de imperio gnaei pompei

tertia est uehemens forma dicendi quae cursu magno fertur et
sonitu tragica quadam et excelsa sublimitate dicendi et hoc a
superioribus uel maxime differens quod illa minime uersantur in
lubrico et si semel constiterint numquam cadunt nec
extimescunt ancipites dicendi incertosque casus at uero hic
grauis acer ardens et in periculum praeceps est et si hoc
solum possit quod profitetur uix satis sanus uideri solet debet
ergo et tranquille ut ille medius debet et subtiliter ut ille
primus debet et uehementer quod ei est proprium id   
  est granditer dicere praesertim cum causae partim totae
sint eo modo partim aliter tractandae ut pro cornelio
maiestatis et in uerrem et pro cluentio

ergo quot officia oratoris tot genera dicendi ut sit subtile in
probando modicum in delectando uehemens in flectendo in quo
uno uis omnis oratoris est magni igitur iudicii summae etiam
facultatis esse debet moderator ille et quasi temperator huius
tripertitae uarietatis nam et iudicabit quid cuique opus sit
et poterit quocumque modo causa postulabit dicere

sed est eloquentiae sicut reliquarum rerum fundamentum
sapientia ut enim in uita sic in oratione nihil est
difficilius quam quid deceat uidere  appellant hoc
graeci nos dicamus sane decorum de quo clare et multa
praecipiuntur et res est cognitione dignissima huius
ignoratione non modo in uita sed saepissime et in poematis et
in oratione peccatur est autem quid deceat oratori uidendum non
in sententiis solum sed etiam in uerbis non omnis fortuna non
omnis honos non omnis auctoritas non omnis aetas nec uero
locus aut tempus aut auditor omnis eodem aut uerborum genere
tractandus est aut sententiarum semperque in omni parte
orationis ut uitae quid deceat est considerandum quod et in
re de qua agitur positum est et in personis eorum qui
loquuntur et in eorum qui audiunt

est etiam eloquendi triplex species nam aut comma aut colon
aut periodos dicitur comma concisa in singulas partes breuis
oratio ut est illud apud m tullium abiit excessit euasit
erupit colon uero per membra definitae breues dictiones ut est
apud eundem quousque tandem abutere catilina patientia
nostra quam diu etiam furor iste tuus eludet quem ad finem sese
effrenata iactabit audacia periodos uero longo ambitu et pleno
circuitu orationis circumacta conuersio ut etsi uereor
iudices ne turpe sit pro fortissimo uiro dicere et cetera omnia
totius principii quae magno orbe circumacta uoluuntur quae
differentia prout res et orationis aut magnae aut paruae aut cum
impetu exsurgentis aut contra tranquillioris ratio poposcerit
erit usurpanda dicendi

ethos et pathos prae oculis habendum ethos autem est habitus
quidam mentis et morum perpetuus tenor ut iracundus auarus
pius rusticus uel lenis uel timidus uel libidinosus uel
seuerus uel senex uel adulescens et cetera quorum proprietatem
sermo debet imitari ut marcus tullius fecit pro caelio in
persona appii caeci item clodiae pathos uero est repentina et
temporalis animi incommoditas ut ira dolor gaudium maeror
metus et cetera quae omnia ita proferenda sunt ut apte   
  exprimantur ut tristia miserabilibus iracunda atrocibus
uerbis efferamus uix adeo scaenicis plures habitus in agendo
concipiendi sunt quam oratoribus eloquii formae ac uarietates
sed sicut ornate dicere melius ex libris ita etiam apte loqui ex
libris multo melius addiscimus si haec in auctoribus
animaduertamus et animaduersa imitationis exercitatione
celebremus marcus enim tullius nihil aliud esse ineptum quam
minus apte dicere disputauit minus autem apte dicat necesse
est qui et rerum et personarum et temporum ceterorumque omnium
quae in oratione uersantur rationem habere neglexerit

 de memoria  

memoria est firma animi rerum ac uerborum ad inuentionem
perceptio de hac marcus tullius quid dicam inquit de
thesauro omnium rerum memoria quae nisi custos cogitatis
inuentisque rebus et uerbis adhibeatur intellegimus omnia etiam
si praeclara fuerint in oratore peritura ad hanc obtinendam
tradunt plerique locorum et simulacrorum quasdam obseruationes
quae mihi non uidentur habere effectum exercenda est memoria
ediscendis ad uerbum quam plurimis et tuis scriptis et alienis
licet quintiliano uehementer displiceat exercitationis causa sua
scripta ediscere qui scribere quidem plurimum praecipit
ediscere autem lectos ex orationibus uel historiis alioue quo
genere dignorum locos ita enim et confirmabimus memoriam et
adsuescemus optimis semperque habebimus intra nos quod imitemur
et non sentientes formam orationis illam quam mente penitus
accepimus exprimemus

in his autem quae cogitamus et in his quae scribimus
retinendis proderit multum diuisio et conpositio nam qui recte
conpegerit orationem numquam poterit errare certa sunt quaedam
non solum in digerendis quaestionibus sed etiam in persequendis
et si prima et secunda deinceps cohaereant nihil per obliuionem
subtrahi poterit ipso consequentium admonente contextu

 de pronuntiatione  

pronuntiatio est ex rerum et uerborum dignitate uocis et corporis
moderatio huic non immerito demosthenes ex omnibus oratoris
uirtutibus primas dedit et secundas et tertias haec enim in
tantum excellit      ut etiam secundum sententiam
maximi tullii quamquam indocta oratio laudem tamen consequatur
si optime proferatur et quamuis optime expolita si indecenter
pronuntietur contemptum irrisionemque mereatur et uocis ergo et
spiritus et totius corporis et ipsius linguae motus exerceantur
quia non tam artis haec erunt quam laboris

in primis uitia si qua sunt oris emendanda sunt ut expressa
sint uerba ut suis quaeque litterae sonis enuntientur nec uerba
in faucibus patiamur audiri nec oris inanitatem resonare nec
quod minime sermoni puro conueniat simpliciter uocis naturam
pleniore quodam sono circumliniri quod graeci 
dicunt curandum etiam ne ultimae syllabae intercidant nolo
praeterea exprimi litteras putidius nolo obscurari neglegentius
nolo uerba exiliter exanimata exire nolo inflata et quasi
anhelata sonus ipse uocis ita rectus et simplex esse debet ut
nihil ostentationis aut imitationis habere uideatur non aspere
non uaste non hiulce sed pressim et aequaliter et leniter nolo
rustice ac praefracte ac cum clamore erumpat sed nec perpetuo
et uniformiter uociferetur oratio pro locis pro rebus pro
personis pro causis pro temporibus sicut in elocutione
didicisti uarianda est eris enim ineptissimus secundum marci
tullii sententiam nisi omnium horum ratio diligenter habeatur

alia simplicitate narrandum est alia auctoritate suadendum est
alia inflammatione consurgat ira alius flexus miserationem
decet alius rogantem et hoc accipies propter quam maximas uel
panegyricas dictiones ceterum si apud pedaneum iudicem sit
priuata cognitio ad sermocinationis uicem deprimendam actionem
etiam non admonitus intelleges sicut enim in sublimibus
quaestionibus deiecta et iacens pronuntiatio deformis est ita in
paruis elata et clamosa uideatur necesse est furiosa atque
deridicula in pronuntiatione habenda est ratio diligenter quos
imiteris quorumque similis esse uelis eoque impensissimum
studium curae et laboris intendas quia etsi ad pronuntiationis
laudem praecepta te ducant incredibile est quanto magis ualeat
ad hanc rem uiuum exemplum et intuendi tibi non solum oratores
in pronuntiando laudati sed etiam actores scaenici non tamen
ita ut ad scaenicos motus deferaris sed in quantum sat est ex
his ad pronuntiationis ornamenta deriues nec enim etiam tenuitas
femineae uocis imitanda est aut seniliter tremendum aut ebrietas
uacillatione exprimenda est quia in pronuntiatione oratoris id
maxime erit artis ne ars esse uideatur tenebisque ut quotiens
exclamandum erit lateris conatus sit ille non capitis ut
gestus ad uocem uultus ad gestum accommodetur

illud non sine causa est ab omnibus praeceptum ut     
parcatur maxime uoci in illo a pueritia in adulescentiam
transitu quia naturaliter impeditur non ut arbitror propter
calorem ut quidam putauerunt nam est maior alias sed propter
humorem potius nam aetas illa inturgescit itaque nares etiam ac
pectus eo tempore tument atque omnia uelut germinant ideoque
sunt tenera et iniuriae obnoxia iam igitur confirmatae
constitutaeque uoci optimum genus exercitationis est quod est
operis simillimum dicere cotidie sicut agendum est namque hoc
modo non uox tantum confirmatur et latus sed etiam corporis
decens et accommodatus orationi motus componitur

uocis quoque ipsius sonus neque nimis acutus neque nimis remissus
sectandus est namque ut in neruis ita et in uoce quo
remissior hoc grauior et plenior quo intentior hoc tenuis et
acutus magis est ita imus uim non habet summus rumpi
periclitatur et idcirco mediis utendum sonis ex quibus sit et
excitandae intentioni et submittendae facultas

obseruandum etiam ut recta sit facies ne labra detorqueantur
ne immodicus hiatus rictum distendat ne supinus uultus ne
deiecti in terram oculi ne inclinata ceruix ne elata aut
depressa supercilia infinitum enim in his quoque rebus momentum
est quia nihil potest placere quod non decet et ut ait m
tullius caput artis est decere quod facies labra lambere uel
mordere deforme est cum etiam in efficiendis uerbis modicus
esse debeat eorum motus ore enim magis quam labris loquendum
est

manus uero sine quibus trunca esset actio ac debilis uix dici
potest quot motus habeant cum paene ipsorum uerborum copiam
consequantur nam ceterae partes loquentem adiuuant hae prope
est ut dicam ipsae loquuntur his poscimus pollicemur uocamus
dimittimus minamur supplicamus abominamur timemus
interrogamus negamus gaudium tristitiam dubitationem
confessionem paenitentiam modum copiam numerum tempus
ostendimus iisdem concitamus inhibemus probamus admiramur
uerecundamur hae in demonstrandis locis atque personis
aduerbiorum atque pronominum obtinent uicem ut in tanta per
omnes gentes nationesque linguae diuersitate hic mihi omnium
hominum communis sermo uideatur auerso pollice demonstrare
aliquid oratori indecorum est sinistra manus numquam sola gestum
rectum facit idque praecipue uitandum est uitium plane dextrae
se frequenter accommodat siue in digitos argumenta digerimus
siue obicimus aduersas siue in latus utramque distendimus siue
satisfacientes aut supplicantes diuersi      autem sunt
hi gestus sunmittimus manus siue adorantes attollimus siue
aliqua demonstratione aut inuocatione protendimus uos albani
tumuli atque luci aut gracchanum illud quo me miser conferam
in capitolium ad fratris sanguinem an domum maiorem enim
affectum in his iunctae exhibent manus

cantare uero inutilius sit an foedius nesciam quid enim minus
oratori conuenit quam modulatio ebriorum aut comessantium
licentiae similis quid uero mouendis affectibus contrarium magis
quam cum dolendum irascendum indignandum commiserandum sit
non solum ab his affectibus in quos ducendus est iudex
recedere sed ipsam rei sanctitatem efficere quodammodo tibiis ac
fidibus aut cymbalis adiuuandam quisquamne non dico de
homicidio sacrilegio parricidio sed de calculi ratione et
ceteris quaestionibus loquens atque ut in breue conferam
quisquam in lite cantat itaque hanc inflexionem uocis quae
paulo modulatior exsisteret reprehendere et aeschines et
demosthenes solent m etiam tullius dixit in phrygia et caria
turpissime rhetoras epilogos coepisse cantare quo foedius nihil
est satis sit si obscuro quodam flexu ubi necesse est sit
lugubris ac miserabilis cum uirili tamen et recta
pronuntiatione non modulata ut nunc plerique faciunt
cantatione

 de exercitatione  

ante omnia illud inhaerere tibi uolo haec quae supra dicta
sunt et cum natura obuenerint et arte fuerint excogitata ad
plenam tamen consummationem nullo modo posse sine usu continuaque
et iugi et instanti exercitatione perduci sine qua affirmat m
tullius cicero nullam rem illustrem effici posse idem alio loco
exercitatio quaedam suscipienda est inquit usus enim uni rei
deditus et ingenium et autem saepe uincit alibi quoque
adhibeatur usus frequens qui omnium magistrorum praecepta
superabit quamobrem et inuentio et dispositio et elocutio et
memoria et pronuntiatio usu acri et exercitatione intentissima
conualescant

nec te fugiat in exercitatione esse periculum maximum quod
plerique fugientes laborem incuriose et tumultuarie exercentur
uerborumque sola frequentia delectantur cum sit nihil tam
uitiosum ut ait marcus tullius quam uerborum uel optimorum
atque amplissimorum sonitus inanis nulla subiecta sententia
etsi ergo      in istis ipsis exercitationibus utile est
subito saepe dicere tamen illud utilius sumpto spatio ad
cogitandum paratius atque accuratius dicere stilus est inquit
marcus tullius stilus optimus et praestantissimus effector
dicendi ac magister omnes enim siue artis sunt loci siue ingenii
cuiusdam atque prudentiae inquirentibus nobis omnia quae sunt
cuiusque generis maxime propria maxime illustria sub acumen
stili subeant et succedant necesse est tum ipsa collocatio
conformatioque uerborum perficitur in scribendo et hanc affert
facultatem ut etiam si subito dicas tamen illa quae dicantur
similia scriptorum esse uideantur

multa praeterea ex omni parte orationis circumspiciantur ne quid
offendas ne quo inruas nec tibi uideatur reformari postea
posse si quid in exercitatione neglexeris naturae enim uicem
paene obtinet consuetudo et sicut bene dicendo inquit m
tullius bene dicitur ita male dicendo male dicatur necesse
est ut melius sit omittere quam paenitenda consuetudine in
prauitatem aliquam conualescere

ridiculum forsitan putes si adiecero ut exercitatione
consuescas nihil contrarium nihil quod obsit ingerere sed
frequenter mihi crede oratores urgentur ab aduocatis a
litigatoribus ut quod sit inutile ingerant huic errori non
obtemperare consuesces si exercitatione quoque ne quid
contrarium dicas prospexeris dices enim si personarum quas
defendes rationem habere neglexeris si quae sunt in eis
inuidiosa non mitigaris extenuando sed laudando et efferendo
inuidiosiora feceris si in homines caros iudicibus inueharis si
qua uitia aut incommoda sunt in iudice ea aduersario si
exprobraris si cum dicas pro altero laesus litem tuam
persequaris causam relinquas quid si in ipsis argumentis
posueris aliquid aut aperte falsum aut ei quod dixeris
dicturusue sis contrarium quid multa omnis cura esse debet
ut si quid possis boni causae efficias sin minus certe ut
ait marcus tullius ne quid mali quia nihil turpius uideri
potest quam cum oratoris dicto sermone consequitur occidit
susceptum

exercitatio iuuenilis uberior et abundantior esse debet quia
multum inde decoquent anni multum ratio limabit uolo ait m
tullius se efferat in adulescente fecunditas audeat ergo haec
aetas plura et inueniat facile remedium est ubertati sterilia
nullo labore uincuntur sit eloquens non tantum disertus inter
disertum autem et eloquentem hoc interest quod eum statuit m
tullius esse disertum qui possit satis acute atque     
dilucide ex communi quadam opinione dicere eloquentem uero qui
mirabilius ac magnificentius augere atque ornare quae uelit
qui distincte qui explicate qui abundanter qui illuminate et
uerbis et rebus et in ipsa oratione quasi quendam numerum
uersumque conficere quique ita aptus esse possit ut rebus et
personis congruenter accommodet eloquium

amet laudem iuuenis magnumque esse sciat multis tacentibus
solum audiri nam licet ipsa uitium sit ambitio frequenter tamen
causa uirtutum est orator cui semper in multa celebritate
uiuendum est assuescere exercitatione maxime debet iam ab
adulescentia non reformidare homines neque illo labore solitario
delitescere

cum enim omnibus oratoris opibus fueris instructus plurimum
tamen ualet animi praestantia quam nec metus frangat nec ultra
modum reuerentia retardet sicut enim abominanda sunt contraria
uitia confidentia et temeritas et improbitas et arrogantia ita
sine constantia nihil studium nihil profectus ipse profuerit ut
si des arma timidis et imbellibus est ergo uerecundia interim
aduersa multisque causa fuit ut bona ingenii studiique situ
quodam secreti consumerentur ne putes a me probitatem repudiari
sed uerecundiam quae longe differt atque discreta est nam quid
est uerecundia quam timor quidam reducens animum ab iis quae
facienda sunt inde confusio quis autem dubitet uitiis ascribere
affectum prohibentem facere quod debeat fieri neque ego is
sum qui nolim eum qui sit dicturus et sollicitum surgere et
colore mutari quae si non acciderent etiam simulanda erant sed
sentiat periculum uolo non succumbat nec concidat sed prorsus
optima atque potissima est aduersus uerecundiae uitium medicina
fiducia excitanda ea et attollenda semper est quae in eiusmodi
secretis languesceret deinde cum proferenda sunt studia caligat
in sole et omnia noua offendit ut qui quod solus exercuerit
inter multos facere non possit

sequenda igitur est m tullii sententia qui praecipit ducendam
dictionem ex domestica exercitatione et umbratili medium in
agmen in puluerem in clamorem in castra atque in aciem
subeundum uisum omnium sint praeterea ipsae materiae quae
finguntur quam simillimae ueritati nam et declamatio ea
solummodo prodest quae imitatur eas actiones in quarum
exercitationem reperta est frustra in declamationibus
laborabimus si diuersitate operis ac dissimilitudine ad forum
quasi rudes uenturi sumus rudes autem simus necesse est si alia
pronuntiatio aliud genus elocutionis in declamationibus fuerit
cum longe alia in foro reperienda sint et ideo unum etiam atque
etiam te repetens iterum iterumque monebo ut et
pronuntiatione et elocutione declamatio tibi semper forenses
actiones imitetur et exprimat et effingat

eas uero declamationes quas quidam corruptius delectationis
tantummodo causa decantant non aliud esse quintilianus affirmat
quam fuisse traditur qui grana ciceris ex spatio distante missa
in acum aduersam sine frustratione inserebat cui donari modium
ciceris rex iussit inertem laborem ipso      praemii
genere testatus huic comparandi sunt qui in declamationibus
quas esse ueritati dissimillimas uolunt multo se studio ac
labore consumunt et appellatur hoc a doctis 
quaedam superuacuae artis imitatio certe apud omnes profecto
 quia habeat uanum laborem nullumque eius ad quod
praeparetur effectum quid ergo nihilne sibi declamatio
indulgebit aut panegyricus sermo indulgeat sane aliquid ad
ornatum ita tamen ne a forensis actionis similitudine ullo alio
differat quam accuratiore splendore et locis omnibus quibus
supra diximus illustrari orationem liberius effusis tenendum
tamen quidquid aget orator non multum a forensi actione
discrepare debere et rebus et uerbis et pronuntiatione ceterum
longe ab effectu operis aberrauerit

 de sermocinatione  

sermocinandi ratio non in postremis habenda est et quidem
sermonis usus multo frequentior quam orationis est igitur
sermonis est uirtus elegantia sine ostentatione uerba sint
electa honesta magis quam sonantia paucae translationes neque
hae alte petitae modica antiquitas sine figuris insignibus
sine structura leniore sine periodo sine enthymemate denique
omnes rhetoricas palaestras missas feceris quae ut addunt
orationi auctoritatem sic detrahunt sermoni fidem attamen
habebit sermo lucem suam ut sit simplex et aequalis et ante
omnia carens obscuritate

sermonum argumenta quae semper esse uix seria possunt plerumque
se iocis inserentibus tamen semper honesta sint at non inepte
neque iurgiose nam multos nugae rapiunt ad foeditatem nec non
contentiones ad furorem cum tamen in omni parte uitae tum in
sermonibus quies optima est fere sermo cuiusque mores probat
caue ne quem sermone laedas uel aperto uel inuerso uel absentem
uel coram agrestis ingenii est aut neminem appellare aut de
pluribus unum alterumue eligere quicum fabulere superiores
obseruare oportet ut inuitent clientes ad colloquendum nam
inferior modestius fecerit si exspectet dum lacessatur nisi
quid rei suae euenerit sermonum autem occasiones sunt et
sciscitatio quid agant rogantis et commemoratio quid tibi aut
alteri euenerit aut quid nouae rei audieris quam tamen narrare
non sit religionis et admonitio ex re nata fortuita

iam ubi statuendum sit initium res ipsa perducit nascitur enim
ex responsione responsio in quo cauendum est ne hinc illo quod
aiunt transultes aliudue quid quam qua de re agitur
interseras neque porro obloquare neque solus loqui postules
neque properantem morere atque otio obtundas ubique breuitas
bonum est sed in sermone praecipuum alterius enim tempore non
abuti decet multum ad sermonis gratiam ualet ueterum exemplorum
memoria rerum nouarum scientia si illa accommodes non ut
quaesita sed ut obuia et prouerbiorum tempestiuitas lepida est
graecorum atque nostrorum et uersus partesue eorum et ex
orationibus aliisue scriptis sententiae si loco proferantur
sermonem conuenustant

     uita dicta uernilia scurrarumque aemulationem
nam multi dum se facetos uolunt non modo uerba sed gestus
quoque ac uocabula scurrarum exprimunt ita accidit ut nec quod
esse debent sint nec quod imitantur nec sermonem quasi
orationem pronuntiaueris nec praepropere loquaris ne si possis
quidem uerba sine haesitantia linguae celeriter euoluere multo
enim turpius si offendas saepius quasi salebrosa festinatione
neque tamen protrahere uoces oscitantem decet nec interuallis
diuidere bonus modus est in loquendo tamquam in ambulando
clementer ire sine curriculo sine cunctatione

clamare in loquendo rusticum ac barbarum est fit enim de sermone
conuicium iam si in publico aut in conuiuio clames non
agrestis modo sed insanus habearis rursus si ita demisse
fabuleris uix ut proximus audiat hominis nimium delicati est
et audire sermocinantem rationis est primum ut attente audias
ne dum res alias agas cum responsio opus sit aliud respondeas
aut ignarus rogari quid uideatur consilescas deinde ut sinas
propositum explicari atque in loco occurras ne duo aut plures
chori aut cateruae modo constrepatis

et hominum et locorum et temporum ratio seruanda est alius cum
superiore alius cum pari aut proximo sermo est item cum
senioribus cum aequalibus cum pueris aut mulierculis quid in
conuiuio putas eundem debere esse quem in foro aut aliquo coetu
litteratorum quid quod ego scio quosdam in spectaculis aut
conuiuiis aut ubi minime conuenit doctrinam atque facundiam
uenditare aut rem publicam strepere minime oportet uinum de
poculo in mensam instillare idque digitulo deducere in lineas
mala ista sermocinatio in conuiuio garrula ac per uinum diserta
et fere uideas qui sicci ac sobrii nihil sunt eos madidos
friguttire et temporum tibi cura sit ne in rebus tristibus
laeta ne in laetioribus tristia introducas hi sunt enim quos
cicero ineptos uocat qui neque ubi nec quando nec cum quibus
fabulentur existimant nec quam diu nec quo modo partim plus
cachinno interturbant quam uerbis explicant uerba concidunt
syllabas obscurant litteras ut furto auferunt loquere
opportune honeste latine dilucide placide plano ore uultu
quieto clamore nullo sine cachinno sine aliis notatis supra
multum ad sermonis elegantiam conferent comoediae ueteres et
togatae et tabernariae et atellanae fabulae et mimofabulae
multum etiam epistolae ueteres in primis tullianae

 de epistolis  

epistolis conueniunt multa eorum quae de sermone praecepta sunt
epistolarum species duplex est sunt enim aut negotiales aut
familiares negotiales sunt argumento negotioso et graui in hoc
genere et sententiarum pondera et uerborum lumina et figurarum
insignia conpendii opera requiruntur atque omnia denique oratoria
praecepta una modo exceptione ut aliquid de summis copiis
detrahamus et orationem proprius sermo explicet si quid
historicum epistola conprehenderis declinari oportet a plena
formula historiae ne recedat ab epistolae gratia si quid etiam
eruditius      scribas sic disputa ut ne modum
epistolae corrumpas in familiaribus litteris primo breuitas
obseruanda ipsarum quoque sententiarum ne diu circumferatur
quod cato ait ambitio sed ita recidantur ut numquam uerbi
aliquid deesse uideatur unum te scilicet quod intellegentia
suppleatur in epistolis tullianis ad atticum et axium
frequentissimum est

lucem uero epistolis praefulgere oportet nisi cum consulto
consilio clandestinae litterae fiant quae tamen ita ceteris
occultae esse debent ut his ad quos mittuntur clarae
perspicuaeque sint solent etiam notas inter se secretiores
pacisci quod et caesar et augustus et cicero et alii plerique
fecerunt ceterum cum abscondito nihil opus est cauenda
obscuritas magis quam in oratione aut in sermocinando potes enim
parum plane loquentem rogare ut id planius dicat quod in
absentium epistolis non datur et ideo nec historia occultior
addenda nec prouerbium ignotius aut uerbum cariosius aut figura
putidior neque dum amputatae breuitati studes dimidiatae
sententiae sit intellegentia requirenda nec dilatatione uerborum
et anxio struendi labore lux obruenda

epistola si superiori scribas ne iocularis sit si pari ne
inhumana si inferiori ne superba neque docto incuriose neque
indocto diligenter nec coniunctissimo translatitie nec minus
familiari non amice rem secundam prolixius gratulare ut illius
gaudium extollas cum offendas dolentem pauculis consolare quod
ulcus etiam cum plana manu tangitur cruentatur ita in
litteris cum familiaribus ludes ut tamen cogites posse euenire
ut eas litteras legant tempore tristiore iurgari numquam
oportet sed epistolae minime

praefationes ac subscriptiones litterarum conputandae sunt pro
discrimine amicitiae aut dignitatis habita ratione
consuetudinis rescribere sic oportet ut litterae quibus
respondes prae manu sint ne quid cui responsio opus sit de
memoria effluat obseruabant ueteres carissimis sua manu scribere
uel plurimum subscribere commendatitias fideliter dato aut ne
dato id fiet si amicissime dabis ad amicissimum et si
probabile petes et si impetrabile

graece aliquid addere litteris suaue est si id neque
intempestiue neque crebro facias et prouerbio uti non ignoto
percommodum est et uersiculo aut parte uersus lepidum est
nonnumquam quasi praesentem alloqui uti heus tu et quid ais
et uideo te deridere quod genus apud m tullium multa sunt
sed haec ut dixi in familiaribus litteris nam illarum aliarum
seueritas maior est in summa id memento et ad epistolas et ad
omnem scriptionem bene loqui

