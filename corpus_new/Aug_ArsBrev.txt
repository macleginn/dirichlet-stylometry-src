

 ars sancti augustini pro fratrum mediocritate breuiata  

latinitas est obseruatio incorrupte loquendi secundum romanam
linguam constat autem modis tribus id est ratione auctoritate
consuetudine ratione secundum artem auctoritate secundum eorum
scripta quibus ipsa est auctoritas adtributa consuetudine
secundum ea quae loquendi usu placita adsumptaque sunt

 de partibus orationis  

 partes orationis sunt octo nomen pronomen uerbum
aduerbium participio coniuncitio praepositio interiectio

 de nomine  

 nomen est pars orationis cum casu sine tempore significans
plene quae aliquo genere quod sexum adtinet enuntiantur quamquam
enim genus neutrum nec masculinum nec femininum sit tamen quia
negato utroque sexu signatur ex eo ipso habet causam ut inter
genera nominaretur nomini accidunt multa sed animaduersione
maxime digna sunt qualitas genus numerus comparatio figura
casus

 in qualitate consideratur utrum sit proprium an appellatiuum
proprium est quaecumque res a ceterarum omnium quantum potest
commune secernitur appellatiuum quod commune cum multis est nam
ciuitas multarum ciuitatum commune nomen est et ideo
appellatiuum est roma uero cum dicimus a ceterarum eam commune
seiungimus itaque hoc nomen proprium est sic et fluuius
appellatiuum tiberis proprium et homo appellatiuum
cicero proprium

 genera nominum simplicia tria sunt masculinum ut uir
femininum ut mulier neutrum ut scrinium ex his uarie
coniunctis fiunt alia tria commune utriusque sexus ut hic et
haec homo commune ex masculino et neutro ut hic et
hoc uictor dicimus enim uictor iuuenis uictor numen
feminino enim uictrix facit commune omnium generum ut
hic et haec et hoc felix dicuntur quaedam etiam
promiscua quando uno genere uterque sexus includitur nam hic
passer dicitur siue masculus siue sit femina et haec aquila
etiamsi non sit femina sed ideo non adnumerantur quia uel
masculino uel feminino generi adtributa sunt

 numeri sunt duo singularis ut hic uir pluralis ut hi
uiri

 comparationis gradus tre sunt positiuus ut iustus
comparatiuus ut iustior superlatiuus ut iustissimus per
positiuum fit comparatio ut aequalitas quaedam ostendatur ut
cum dicimus tam est hic iustus quam ille et ideo
nominatiuum casum regit in comparatiuo autem et superlatiuo non
est aequalitas sed aliud alii praeponitur ita tamen ut
comparatiuus ablatiuum casum regat  aliquando etiam genetiuum
pluralem regit ut cum de tribus episcopis interrogamus quis
illorum prior est unum de ipsis tribus priorem uolentes
cognoscere si autem dicamus quis illis prior est nescioquam
personam quartam uidemur inquirere quae illis tribus prior est
unde etiam paulus apostolus cum diceret manent autem fides spes
caritas tria haec quoniam caritas inter tria iam connumerata
fuerat maior autem horum caritas nam si diceret maior autem
his caritas aliam caritatem quasi quartum aliquid inducere
uideretur quod tribus dinumeratis id est fidei et spei et
caritati praeponeret cuius rationis minus capaces quidam in
aliquantis codicibus emendauerunt maior autem his est caritas
 ut cum dicimus iustior hic illo et nominatiuum ut cum
dicimus iustior hic quam ille deinde non solum suo generi
uelut uelocior homo homine sed alieno etiam comparatur ut
uelocior lepus homine et singularis plurali ut hic fortior
est illis aut fortior est quam illi et pluralis singulari ut
hi fortiores illo uel quam ille superlatiuus uero et
tantummodo suo generi comparatur et non nisi per genetiuum
pluralem non enim possumus dicere uelocissimus equus nisi
equorum aut sapientissimum homo nisi hominum et similia siue
singularis plurali comparatur ut ea quae dicta sunt siue
utrumque plurale sit ut fortissimi homines hominum aliquando
etiam genetiuum singularem sequitur cum idem genetiuus sono
quidem singularis intellectu autem pluralis est ut cum dicimus
fortissimus gentis illius unde etiam ille dixit
o danaum fortissime gentis tydide
 figura nominum est per quam consideratur utrum simplex an
compositum nomen sit est autem compositum nomen cum fit unum ex
duabus uel pluribus partibus orationis ut cum dicimus ineptus
uel inexpugnabilis nam illud de duabus hoc ex tribus
partibus orationis confectum est sane particulae quibus nomina
componuntur aut integrae sunt omnes aut corruptae omnes aut
partim integrae partim corruptae corruptas dico quando per ipsam
compositionem integritatem amittunt nec ex eo tamen minus
latinum nomen efficiunt nam cum ineptus dicitur in
utique latinum est et tamen eptus latinum non est ex eo
enim quod est aptus corruptum est si quis itaque non diceret
ineptus sed  inaptus eo minus latinum nomen esset quod
corruptum nihil haberet

 casus est gradus quidam declinationis mutatione nouissimae
syllabae casus sunt sex nominatiuus genetiuus datiuus
accusatiuus uocatiuus ablatiuus nominatiuus est cui praeponi
potest hic aut haec aut hoc genetiuus cui praeponi
potest huius datiuus cui praeponi potest huic
accusatiuus cui praeponi potest hunc hanc uel hoc
uocatiuus cui praeponi potest o ablatiuus cui praeponi
potest ab hoc uel ab hac uel ab hoc hoc autem in
numero singulari nam in plurali hi et hae et haec in
nominatiuo praeponitur genetiuo horum et harum et
horum datiuo his accusatiuo hos uel has uel
haec uocatiuo o ablatiuo ab his sunt qui alium
casum uelint adiungere quem septimum uocant ut cum dicimus
uirtute beatus et naui uectus id est per uirtutem et per
nauem et similia

 ergo nomina hoc modo declinantur tullius nomen proprium
generis masculini numeri singularis figurae simplicis casus
nominatiui quod declinabitur sic nominatiuo singulari hic
tullius genetiuo huius tulli datiuus huic tullio
accusatiuo hunc tullium uocatiuo o tulli ablatiuo ab
hoc tullio et pluraliter nominatiuo hi tullii genetiuo
horum tulliorum datiuus his tulliis accusatiuo hos
tullios uocatiuus o tullii ablatiuuus ab his tulliis

 femininum hoc modo tullia nomen proprium generis
feminini numeri singularis figurae simplicis casus nominatiui et
uocatiui quod declinabitur sic nominatiuo singulari haec
tullia genetiuo huius tulliae datiuo huic tulliae
accusatiuo hanc tulliam uocatiuo o tullia ablatiuo ab
hac tullia et pluraliter nominatiuo hae tulliae genetiuo
harum tulliarum datiuo his tulliis accusatiuo has
tullias uocatiuo o tulliae ablatiuo ab his tulliis

 neutrum hoc modo scrinium nomen appellatiuum generis
neutri numeri singularis figurae simplicis casus nominatiui
accusatiui et uocatiui quod declinabitur sic hoc scrinium
huius scrinii huic scrinio hoc scrinium o scrinium ab hoc
scrinio pluraliter haec scrinia horum scriniorum his
scriniis haec scrinia o scrinia ab his scriniis

 commune generis masculini et feminini hoc modo homo
nomen appellatiuum generis masculini et feminini numeri
singularis  figurae simplicis casus nominatiui et uocatiui
quod declinabitur sic nominatiuo hic et haec homo
genetiuo huius hominis datiuo huic homini accusatiuo
hunc et hanc hominem uocatiuo o homo ablatiuo ab
hoc et ab hac homine et pluraliter nominatiuo hi et
hae homines genetiuo horum et harum hominum datiuo
his hominibus accusatiuo hos et has homines
uocatiuo o homines ablatiuo ab his hominibus

 commune ex masculino et neutro hoc modo infector nomen
appellatiuum generis masculini et neutri numeri singularis
figurae compositae casus nominatiui et uocatiui quod
declinabitur sic numero singulari et casu nominatiuo hic et
hoc infector deinceps  huius infectoris huic infectori
hanc infectorem et hoc infector o infector ab hoc
infectore et pluraliter hi infectores et haec
infectricia horum infectorum his infectoribus hos infectores
et haec infectricia o infectores et infectricia ab his
infectoribus

 commune generis omnis hoc modo prudens nomen
appellatiuum generis omnis numeri singularis figurae
simplicis casus nominatiui et uocatiui quod declinabitur sic
hic et haec et hoc prudens huius prudentis huic
prudenti hunc et hanc prudentem et hoc prudens o
prudens ab hoc et ab hac et ab hoc prudente et
pluraliter hi et hae prudentes et haec prudentia
horum et harum et horum prudentium his prudentibus
hos et has prudentes et haec prudentia o prudentes et
prudentia ab his prudentibus

 sunt nonnulla nomina quae per casus non flectuntur sed tamen
per casus currunt quaecumque autem generis omnis sunt et
declinantur sic nequam nomen appellatiuum generis omnis
numeri utriusque figurae simplicis casus omnis quod declinabitur
sic nominatiuo hic et haec et hoc nequam et
deinceps huius nequam huic nequam hunc et hanc et hoc
nequam o nequam ab hoc et ab hac et ab hoc nequam
et pluraliter hi et hae et haec nequam horum et
harum et horum nequam his nequam hos et has et haec
nequam o nequam ab his nequam

 sunt item quae neque flecti possunt neque per casus currunt
sed in uno aliquo casu aut aliquibus nec tamen omnibus casibus
manent ut instar generis neutri et numeri tantum
singularis et casus tantum nominatiui et uocatiui et
iuppiter nomen proprium generis masculini numeri tantum
singularis casus tantum nominatiui et uocatiui et sponte
nomen appellatiuum generis feminini numeri tantum singularis
casus tantum ablatiui illa quae currunt per casus sed non
flectuntur inflexibilia ista uero quae neque flectuntur neque
per casus currunt indeclinabilia dicuntur

 omnis ablatiuus casus singularis exceptis quibusdam
inflexibilibus et indeclinabilibus aliqua littera quinque
uocalium terminatur quaecumque igitur nomina ablatiuo casu
singulari a uel o littera terminantur genetiuum pluralem
in rum syllabam mittunt datiuum et ablatiuum in is ut
ab hac docta harum doctarum his et ab his doctis item
ab hoc docto horum doctorum his et ab his doctis
quaecumque ablatiuo caso singulari i littera terminantur uel
u uel e correpta genetiuum pluralem in um syllabam
mittunt datiuum et ablatiuum in bus ut ab hac puppi
harum puppium his et ab his puppibis et ab hoc fluctu
horum fluctuum his et ab his fluctibus et ab hac mente
harum mentium his et ab his mentibus

 si autem nomen ablatiuo casu singulari e littera producta
terminatur genetiuum pluralem in rum syllabam mittit
datiuum et ablatiuum in bus ut ab hac specie harum
specierum his et ab his speciebus intellegitur autem
utrum produci debeat ablatiuus exiens in e si nominatiuus
singularis in es et genetiuus in ei mittitur ut
species speciei res rei spes spei et similia

 sane istae regulae a casu ablatiuo ductae non seruantur
quando sexus discernendus est nam cum ab hac filia dicatur
datiuo tamen et ablatiuo plurali filiabus dicendum est ut a
maribus discernantur ita et mula mulabus anima animabus
propter mulos et animos in his tamen nominibus quae
adiunctiua dicuntur ista differentia non seruatur non enim 
iustabus propter iustos aut uerabus propter ueros
dicendum est propterea quia cum dicitur iustus aut uerus
necesse habemus addere quis iustus et quis uerus dicatur
aut certe intellegendum dimittere unde ista nomina recte
adiunctiua nomina sunt

 item quibusdam nominibus generis neutri quae a graecis
sumpsimus et nominatiuo singulari ma syllaba terminantur
ista regula casus ablatiui non seruatur ab eo enim quod est
physema cum ablatiuo singulari ab hoc physemate faciant
licet tamen dicere datiuo et ablatiuo plurali non solum his
et ab his physematibus quod postulat regula sed etiam
physematis quod magis auctoritate quam ratione permittitur
auctoritas autem in latina lingua plurimum et paene sola
dominatur quamobrem in omnibus et quae supra diximus et quae
deinceps dicenda sunt multo plus auctoritatis quam huius ueluti
rationis per quam grammatica nomen accepit meminisse debemus
ipsa enim certior in grammatica ratione est per quod
intellegitur non rationi cum loquimur quam auctoritati esse
seruiendum

 de pronomine  

 pronomen est pars orationis quae pro ipso nomine posita minus
quidem plene idem tamen significat pronomini accidunt quae
considerare nunc oportet qualitas genus numerus figura
persona casus

 in qualitate adtenditur utrum finitum pronomen sit an
infinitum finitum intellegitur si responderi per id potest per
infinitum autem nonnisi interrogari potest finitorum pronominum
exempla sunt hic iste ille ipse ego et similia
infinitorum uero ut quis sunt quaedam quae aliquando
infinita aliquando finita sunt ut qui quantus qualis nam
quando per haec interrogatio fit infinita sunt sunt alias
finita haec nonnulli minus quam finita uocauerunt secundum
autem hanc distinctionem si diligentius adtendas unum pronomen
est infinitum et in solo nominatiuo casu singulari et genere
masculino id est quisnam et huius pronominis ceteri
utriusque numeri casus et genera et omnia reliqua pronomina
partim finita sunt quia per ea tantum responderi potest partim
minus quam finita sunt quia et interrogationi et responsioni
seruiunt itaque nonnulli minus quam finita pronomina esse
uoluerunt quae non rem praesentem demonstrant sed uel absentem
uel longius positam qualia sunt is ipse ille quae uero
rem ita praesentem ostendunt ut quasi digito demonstretur
finita nominauerunt qualia sunt ego tu hic iste cetera
infinita id est omnia per quae inquisitio fieri potest ut sunt
haec quis qui quantus qualis

 genus et numerus figura et casus et in pronominibus eodem
modo quo in nominibus obseruantur personae uero quibus nomina
carent in pronominibus tres sunt prima secunda tertia prima
est quae dicit secunda cui dicitur tertia de qua dicitur ut
ego tu ille

 sane possessiua quaedam dicuntur pronomina per quae solet
quaeri uel demonstrari quid ad quem pertineat sed cum quaeritur
infinita sunt cum demonstratur finita sunt sane quando gens
cuiusque inquiritur uel ostenditur pronomine gentile pronomen
appellatur exempla infinitorum sunt cuius cuia cuium
finitorum meus tuus noster uester gentile infinitum
cuias gentile finitum nostras

 declinantur autem pronomina hoc modo ut casum uocatiuum
omittamus pro quo semper o litteram ponunt incuriosi et
neglegentes magistri non enim pronomen primae personae et alia
pleraque uocatiuum casum habere possunt et quae habent non omnia
o tantum desiderant sed etiam ipsius pronominis enuntiationem ut
est o noster ergo in ipsis declinationibus quod dico
apparebit

 ego pronomen finitum personae primae figurae simplicis
numeri singularis generis omnis quod declinabitur sic ego
mei mihi me a me et pluraliter nos nostri nobis nos a
nobis

 tu pronomen finitum personae secundae generis omnis
numeri singularis figurae simplicis casus nominatiui et
uocatiui quod declinabitur sic tu tui tibi te tu a te
et pluraliter uos uestri uobis uos o uos a uobis hoc
pronomen quidam diligentius considerantes non habere nominatiuum
sed a uocatiuo incipere intellexerunt

 hic pronomen finitum personae tertiae generis
masculini numeri singularis figurae simplicis casus nominatiui
quod declinabitur sic hic huius huic hunc ab hoc et
pluraliter hi horum his hos ab his genere feminino
haec huius huic hanc ab hac et pluraliter hae harum
his has ab his genere neutro hoc huius huic hoc ab
hoc et pluraliter haec horum his haec ab his

 is pronomen minus quam finitum personae tertiae generis
masculini numeri singularis figurae simplicis casus
nominatiui quod declinabitur sic is eius ei eum ab eo
et pluraliter ei uel ii eorum eis eos ab eis
genere feminino ea eius ei eam ab ea et pluraliter
eae earum eis eas ab eis genere neutro id eius ei
id ab eo et pluraliter ea eorum eis ea ab eis

 iste pronomen finitum personae tertiae generis
masculini numeri singularis figurae simplicis casus
nominatiui quod declinabitur sic iste istius isti istum ab
isto et pluraliter isti istorum istis istos ab istis
genere feminino ista istius isti istam ab ista et
pluraliter istae istarum istis istas ab istis genere
neutro istuc uel istud istius isti istuc uel istud ab
isto et pluraliter ista istorum istis istas ab istis

 ille pronomen minus quam finitum in ceteris ita ut
superius declinatur excepto eo quod huius neutrum non facit
illuc quemadmodum superius facit istuc sed tantummodo
 illud tamquam istud

 ipse pronomen minus quam finitum quod ita ut duo
superiora declinatur nisi quod huius neutrum neque ipsud sed
ipsum facit

 se pronomen minus quam finitum personae tertiae generis
omnis numeri utriusque figurae simplicis casus accusatiui
nam diligenter animaduersum est huius pronominis declinationem ab
accusatiuo incipere sicut secundae personae a uocatiuo quod
est tu sed si quis quia nominatiuo caret a genetiuo putet
inchoandum nihil repugnandum est ergo ita declinatur a
genetiuo sui sibi se a se et pluraliter eodem modo

 quis pronomen infinitum personae indefinitae cuilibet
enim aptari potest numeri singularis figurae simplicis casus
nominatiui quod declinabitur sic quis cuius cui quem a
quo uel a qui et pluraliter qui quorum quibus quos
a quibus genere feminino quae cuius cui quam a qua
et pluraliter quae quarum quibus quas a quibus genere
neutro quod uel quid cuius cui quod a quo et
pluraliter quae quorum quibus quae a quibus sane
quod quando interrogamus nominatiuuum uel accusatiuuum
casum nominis regit quid genetiuum dicimus enim quod aurum
est uel quod aurum abstulisti quid aurum non dicimus sed
quid auri

 qui pronomen infinitum personae indefinitae numeri
utriusque in ceteris ita declinatur ut quis

 iam uero quantus quanta quantum pronomina indefinita
personae indefinitae ita ut similia nomina declinantur id est
iustus iusta iustum hoc modo etiam tantus tanta
tantum quae pronomina finita sunt sic et alia infinita
quotus quota quotum et eorum finita totus tota totum
quae sex pronomina ordinis sunt numeri infinitum quot et
finitum tot numeri sunt tantum pluralis et per casus non
flectuntur

 qualis pronomen infinitum et finitum eius talis
masculini et feminini generis sunt et ita ut similia declinantur
ut agilis uel facilis neutrum autem ipsorum id est
quale uel tale ita ut agile uel facile

 cuius pronomen infinitum personae indefinitae
possessiuum  tamquam cum dicimus cuius seruus est  figurae
simplicis generis masculini numeri singularis quod ita
declinabitur cuius cui cuio cuium a cuio et pluraliter
cui cuiorum cuiis cuios a cuiis sed haec declinatio plus
artis quam auctoris gerit nam nimis uetus est et a nostra
consuetudine repudiata ita et in genere feminino cuia
declinatur ut tabula  cuium ut lignum sed etiam
ista quamuis in eis auctoribus repperiantur qui sunt in manibus
et in ore omnium tamen consuetudo contempsit per unum enim
pronomen id est cuius uel quorum omnia infinita
possessiua significantur dicimus enim cuius uel quorum
seruus siue ancilla siue templum sed quod fatendum est cum
molestia discernendae ambiguitatis in genitiuo singulari quando
cuius dicimus et in plurali quando quorum cuius enim
et quorum quando possessiua sunt per casus non flectuntur

 meus pronomen finitum personae primae possessiuum generis
masculini numeri singularis figurae simplicis casus nominatiui
et uocatiui quod declinabitur sic meus mei meo meum
meus a meo et pluraliter mei meorum meis meos mei a
meis secundum regulam similis nominis tamquam si reus
declinetur ergo genere feminino mea sicut rea neutro
meum sicut reum

 noster pronomen finitum personae primae possessiuum
numeri singularis figurae simplicis casus nominatiui et
uocatiui ita declinatur ut nomen simile quod est niger et in
ceteris generibus nostra nostrum ut nigra nigrum

 tuus tua tuum pronomina finita personae secundae ita in
ceteris declinantur ut meus mea meum

 item suum sua suum pronomina finita possessiua personae
tertiae ita ut tuus tua tuum declinantur

 uester uestra uestrum pronomina finita personae
secundae possessiua ita declinantur ut noster nostra
nostrum

 cuias pronomen infinitum personae indefinitae
possessiuum gentile generis omnis numeri singularis figurae
simplicis casus nominatiui quod declinabitur sic cuias
cuiatis cuiati cuiatem et cuias neutrum a cuiate
et pluraliter cuiates et cuiatia cuiatium cuiatibus
cuiates et cuiatia a cuiatibus cum autem quaerimus
cuias est cuius gentis est quaerimus hic homo uel
mulier uel frumentum  et cuiatis hominis uel mulieris
uel frumenti pretium aestimasti simili ratione ceteri casus
intellegendi sunt

 nostras pronomen finitum personae primae possessiuum
gentile generis omnis numeri singularis figurae simplicis
casus nominatiui et uocatiui quod declinabitur sic hic et 
haec et hoc nostras huius nostratis huic nostrati hunc
et hanc nostratem et hoc nostras o nostras ab hoc et
ab hac et ab hoc nostrate et pluraliter hi et hae
nostrates et haec nostratia horum et harum et horum
nostratium his nostratibus hos et  has nostrates et
haec nostratia o nostrates nostratia ab his nostratibus hac
ratione facit uestras uestratis uestrati et cetera quod
pronomen est secundae personae sed huius auctorum in cuius
libris inueniatur non habemus tanti ponderis ut imperitorum
consuetudini per eum resistere ualeamus nam duorum superiorum
ipse tullius auctor est

 de uerbo  

 uerbum est pars orationis cum tempore et persona sine casu
uerbo accidunt genus numerus figura persona modus tempus
coniugatio forma

 genus in uerbis non sexu consideratur sed grammaticorum
praeiudicante consuetudine genus uerbi dicitur quod uel actiuum
uel passiuum uel deponens uel neutrum uel commune significatur
actiuum dicunt quod o littera terminatur et accepta r
littera passiuum facit ut scribo passiuum ergo ut
scribor deponens est quod r littera terminatur qua
deposita latinum non est neque uim actiui et passiui potest
implere ut est luctor neutrum est quod o littera
terminatur et r si acceperit latinum non est ut est
fulgeo commune est quod r littera terminatur et uim
actiui atque passiui habet ut est criminor dicimus enim
criminor illum criminor ab illo tamquam scribo illum et
scribor ab illo sunt alia uerba quae in nullam memoratarum
syllabam exeunt sed inter neutra deputantur ut odi noui
memini item sum prosum possum

 numerus singularis uerborum est ut scribo pluralis ut
scribimus figura simplex ut scribo composita ut
describo

 persona prima ut scribo secunda ut scribis tertia
ut scribit sunt etiam uerba quae inpersonalia dicuntur quae
quasi in tertiis personis manserunt horum alia sunt quae a
personalibus trahuntur ut scribitur legitur curritur alia
quae suum genus possident ut pudet taedet poenitet
libet non enim latinum est pudeo aut pudeor aut
pudes aut puderis et similia cum autem declinantur
additis personis pronominum percurrenda sunt ut curritur a me
a te ab illo a nobis a uobis ab illis currebatur a me a
te ab illo a nobis a uobis ab illis et cetera item pudet
me te illum nos uos illos et talia

 modi uerborum ab aliis plures ab aliis pauciores numerantur
salua tamen ratione declinandi nobis illi placent qui pauciores
notauerunt id est indicatiuum imperatiuum coniunctiuum
optatiuum infinitiuum indicatiuus est per quem aliquid
adfirmamus ut scribo scribebam scripsi scripseram
scribam imperatiuus per quem ut aliquid fiat compellimus ut
est scribe scribite coniunctiuus cui praeponitur cum et quo
enunciato pendet adhuc sententia et aliquid coniungendum manet
ut est cum scriberem optatiuus per quem optamus ut est
utinam scribam infinitiuus qui neque numeris neque personis
certus est et aliquando nec tempore ut scribere scripsisse

 de temporibus  

 tempora uerborum tria sunt praesens ut scribo
praeteritum ut scripsi futurum ut scribam

 coniugationes sunt tres prima secunda tertia prima est
quae indicatiuo modo in praesenti tempore numero singulari
secunda persona a habet ante nouissimam litteram in passiuis
autem ante nouissimam syllabam ut clamas clamaris uocas
uocaris secunda est quae modo supradicto et tempore numero et
persona e habet productam ante nouissimam litteram in passiuis
autem ante syllabam ut mones moneris doces doceris tertia
est quae in eodem loco actiui i habet correptam in passiuis
uero e correptam ante nouissimam syllabam ut scribis
scriberis legis legeris est tertia producta quae dicitur
quam nonnulli distinctius quartam uocant haec eisdem locis i
productam habet ut audis audiris nutris nutriris dinosci
autem facile potest animaduerso imperatiuo modo nam cum uerbum
est huius quartae coniugationis imperatiuus modus in i exit
ut audi nutri futurum autem tempus indicatiui modi prima et
secunda coniugatio in bo syllabam mittit tertia correpta in
am tertia producta siue quartam eam dici placet  et in
am et in bo dicimus enim a prima clamabo uocabo a
secunda mouebo docebo a tertia scribam legam a quarta
et audiam et audibo et nutriam et nutribo quae
syllaba in passiuis in bor et ar commutatur ut clamabor
monebor scribar audiar et audibor

 formae uerborum sunt quattuor prima perfecta est a qua tres
ceterae deriuantur inchoatiua enim est calesco cuius
perfecta est caleo meditatiua est parturio cuius
perfecta est pario frequentatiua est cursito cuius
perfecta est curso

 declinantur autem uerba hoc modo scribo uerbum actiuum
temporis praesentis personae primae coniugationis tertiae quod
declinabitur sic modo indicatiuo tempore praesenti numero
singulari personis omnibus scribo scribis scribit et
pluraliter scribimus scribitis scribunt eodem modo
tempore praeterito specie imperfecta scribebam scribebas
scribebat scribebamus scribebatis scribebant eodem modo
eodem tempore specie perfecta scripsi scripsisti scripsit
scripsimus scripsistis scripserunt uel scripsere eodem modo
eodem tempore specie plusquamperfecta scripseram scripseras
scripserat scripseramus scripseratis scripserant eodem modo
tempore futuro scribam scribes scribet scribemus
scribetis scribent

 imperatiuo modo tempore praesenti ad secundam et tertiam
persona tantum haberi namque prima negatur scribe scribat
scribite scribant sunt qui et primas addant singulari numero
scribam plurali scribamus sunt qui singulari non addant
et plurali addant eodem modo tempore futuro singulariter
scribito scribito pluraliter scribitote scribunto

 modo coniunctiuo tempore praesenti singulariter cum
scribam scribas scribat pluraliter cum scribamus
scribatis scribant eodem modo tempore praeterito specie
imperfecta cum scriberem scriberes scriberet cum
scriberemus scriberetis scriberent eodem modo eodem tempore
specie perfecta cum scripserim scripseris scripserit cum
scripserimus scripseritis scripserint eodem modo eodem
tempore specie plusquamperfecta cum scripsissem scripsisses
scripsisset cum scripsissemus scripsissetis scripsissent
eodem modo tempore futuro cum scripsero scripseris
scripserit cum scripserimus scripserint sane sciendum est in
omnibus uerbis indicatiui modi addi posse cum et ab hoc eum
in coniunctiui conditionem uerti

 modo optatiuo tempore praesenti utinam scriberem
scriberes scriberet utinam scriberemus scriberetis
scriberent eodem modo tempore praeterito specie perfecta
utinam scripserim scripseris scripserit utinam scripserimus
scripseritis scripserint eodem modo eodem tempore specie
plusquamperfecta utinam scripsissem scripsisses scripsisset
utinam scripsissemus scripsissetis scripsissent eodem modo
tempore futuro utinam scribam scribas scribat utinam
scribamus scribatis scribant sunt qui putant istum modum non
habere praeteriti temporis perfectam speciem quod quasi nemo
optet quod iam perfectum est quod si uerum esset multo magis
habere non debuit plusquamperfectum sunt item qui negent habere
inperfectum ut a nobis modo declinatum est sunt uero qui quod
nos ista declinatione praesenti tempori tribuimus hoc
inperfectae speciei praeteriti temporis tribuant et quod nos
futuro hoc illi praesenti tempore declinent sed cum res in
aperto sit de appellationibus certare superfluum est

 modo infinitiuo numeris temporibus et personis scribere
solo tempore finito praeterito scripsisse futuro scriptum
ire eodem modo quarta specie scribendi scribendo
scribendum scriptum scriptu quemadmodum participalem a
nonnullis uocari comperi

 participia ueniunt a uerbo actiuo duo praesentis temporis ut
scribens futuri ut scripturus

 fiunt de uerbo nomina quae uerbialia dicuntur unum quod est
generis masculini et neutri ut scriptor et femininum mittit
in trix ut scriptrix alterum est generis tantum
feminini ut scriptio quae nomina magis a participio
praeteriti temporis flectuntur ab eo enim quod est scriptus
mutata us syllaba in or scriptor facit in io
scriptio sed multa propter asperitatem non faciunt ex illo
primo genere femininum neque neutrum pluraliter ab eo enim
quod est pressor nemo dicit prestrix aut prestricia
facit tamen tonsor tonsirix tanta est uis auctoritatis et
consuetudinis in loquendo

 de uerbo passiuo  

 uerbum passiuum declinatur hoc modo scribor uerbum
passiuum temporis praesentis personae primae coniugationis
tertiae quod declinabitur sic modo indicatiuo tempore
praesenti scribor scriberis scribitur scribimur
scribimini scribuntur eodem modo tempore praeterito specie
imperfecta scribebar scribebaris scribebatur scribebamur
scribebamini scribebantur eodem modo eodem tempore specie
perfecta scriptus sum es est scripti sumus estis sunt
et ulteriore perfecta scriptus fui fuisti fuit scripti
fuimus fuistis fuerunt uel fuere eodem modo eodem
tempore specie plusquamperfecta scriptus eram eras erat
scripti eramus eratis erant et ulteriore plusquamperfecta
scriptus fueram fueras fuerat scripti fueramus fueratis
fuerant eodem modo tempore futuro scribar scriberis
scribetur scribemur scribemini scribentur

 modo imperatiuo tempore praesenti scribere scribatur
scribimini scribantur eodem modo tempore futuro scribitor
scribitor scribiminor scribuntor

 modo coniunctiuo tempore praesenti cum scribar scribaris
scribatur cum scribamur scribamini scribantur eodem modo
tempore praeterito specie imperfecta cum scriberer
scribereris scriberetur cum scriberemur scriberemini
scriberentur eodem modo eodem tempore specie perfecta cum
scriptus sim sis sit cum scripti simus sitis sint et
ulteriore specie perfecta cum scriptus fuerim fueris fuerit
cum scripti fuerimus fueritis fuerint eodem modo eodem
tempore specie plusquamperfecta cum scriptus essem esses
esset cum scripti essemus essetis essent et ulteriore
specie plusquamperfecta cum scriptus fuissem fuisses
fuisset cum scripti fuissemus fuissetis fuissent eodem modo
tempore futuro cum scriptus ero eris erit cum scripti
erimus eritis erunt et ulteriore futuro cum scriptus
fuero fueris fuerit cum scripti fuerimus fueritis fuerint

 modo optatiuo tempore praesenti utinam scriberer
scribereris scriberetur utinam scriberemur scriberemini
scriberentur eodem modo tempore praeterito specie perfecta
utinam scriptus sim sis sit utinam scripti simus sitis
sint ulteriore perfecta  utinam scriptus fuerim fueris
fuerit utinam scripti fuerimus fueritis fuerint eodem modo
eodem tempore specie plusquamperfecta utinam scriptus essem
esses esset utinam scripti essemus essetis essent
ulteriore plusquamperfecta utinam scriptus fuissem fuisses
fuisset utinam scripti fuissemus fuissetis fuissent eodem
modo tempore futuro utinam scribar scribaris scribatur
utinam scribamur scribamini scribantur

 modo infinitiuo numeris temporibus et personis scribi
solo tempore finito praeterito scriptum esse ulteriore
praeterito scriptum fuisse futuro scriptum iri

 participia ueniunt a uerbo passiuo praeteriti temporis ut
scriptus futuri ut scribendus

 neutrum uerbum quod in o exit ita ut actiuum declinatur
deponens uero et commune ita ut passiuum nisi quod a uerbo
deponenti participia tria ueniunt praesens praeteritum et
futurum ut luctans luctatus luctaturus a communi autem
quattuor praesens ut criminans praeteritum ut
criminatus et duo futura ut criminaturus criminandus

 uerba quae in i exeunt ut odi noui memini
declinantur hoc modo odi uerbum neutrum numeri singularis
figurae simplicis temporis praesentis personae primae
coniugationis nullius quod declinabitur sic modo indicatiuo
tempore praesenti odi odisti odit odimus odistis
oderunt uel odere eodem modo tempore praeterito specie
imperfecta  oderam oderas oderat oderamus oderatis
oderant perfectam speciem et plusquamperfectam non habet
futurum tempus habet quod est odero oderis oderit oderimus
oderitis oderint imperatiuum modum non habet modo
coniunctiuo tempore praesenti cum oderim oderis oderit cum
oderimus oderitis oderint cetera coniunctiui modi non habet
modo optatiuo tempore praeterito utinam odissem odisses
odisset utinam odissemus odissetis odissent eodem modo
tempore futuro utinam oderim oderis oderit utinam oderimus
oderitis oderint cetera optatiui non habet modo infinito
numeris et personis solo tempore finito praeterito odisse
cetera non habet nisi forte osum ire dici possit participium
facit unum futuri temporis osurus et unum praeteriti osus
quod tamen uim praesentis tenet et omnino praesens habendum est
propter uim uerbi neutri a quo praeteritum participium non uenit
et manifestum est cum dicimus osus illum sum pro eo nos
dicere quod est odi illum  tamquam cum dicimus fulgens sum
nihil aliud quam fulgeo dicimus uel potius scribens sum illum
nihil quam scribo illum dicimus quam ob rem ista uerba
quamuis propterea neutra dicta sunt quod passiua non faciant
tamen quia adiunguntur accusatiuis casibus  dicimus enim odi
illam rem et noui illam rem quemadmodum scribo illam rem 
uim actiui tenent et omnino arbitror actiua appellanda sed more
suo ut in multis deficiunt ita deficere ne faciant passiua

 memini simile uerbum est et similiter declinatur excepto
eo quod imperatiuum futuri temporis facit quod est memento
tamquam et praeteriti temporis faciat meminerit  et
declinantur ipsa imperatiua more superiorum uerborum  et quod
unum participium facit quod est mementurus

 noui simile uerbum est et ita declinatur ut odi nisi
quod participium praesens tantum habet et simile praeterito quod
est notus quemadmodum osus sed quia et notus est
mihi et notus sum illi dicimus osus sum autem illi
negatur posse dici uidetur etiam hinc esse dissimile

 uerba quae in um syllabam exeunt ut sum possum hoc
modo declinantur sum uerbum neutrum numeri singularis
figurae simplicis temporis praesentis personae primae
coniugationis nullius quod declinabitur sic modo indicatiuo
tempore praesenti sum es est sumus estis sunt eodem
modo tempore praeterito specie imperfecta eram eras erat
eramus eratis erant eodem modo eodem tempore specie
perfecta fui fuisti fuit fuimus fuistis fuerunt uel
fuere eodem modo eodem tempore specie plusquamperfecta
fueram fueras fuerat fueramus fueratis fuerant eodem
modo tempore futuro ero eris erit erimus eritis erunt

 modo imperatiuo tempore praesenti es sit este sint
eodem modo tempore futuro esto esto estote sunto

 modo coniunctiuo tempore praesenti cum sim sis sit cum
simus sitis sint eodem modo tempore praeterito specie
imperfecta cum essem esses esset cum essemus essetis
essent eodem modo eodem tempore specie perfecta cum fuerim
fueris fuerit fuerimus fueritis fuerint eodem modo eodem
tempore specie plusquamperfecta cum fuissem fuisses fuisset
cum fuissemus fuissetis fuissent eodem modo tempore futuro
cum ero eris erit cum erimus eritis erint futuro
ulteriore cum fuero fueris fuerit cum fuerimus fueritis
fuerint

 modo optatiuo tempore praesenti utinam essem esses
esset utinam essemus essetis essent eodem modo tempore
praeterito specie perfecta utinam fuerim fueris fuerit
utinam fuerimus fueritis fuerint eodem modo eodem tempore
specie plusquamperfecta utinam fuissem fuisses fuisset
utinam fuissemus fuissetis fuissent eodem modo tempore
futuro utinam sim sis sit utinam simus sitis sint

 modo infinitiuo numeris temporibus et personis esse solo
tempore finito praeterito fuisse futuro fore in quarta
specie deficit et in participio praesentis temporis sed docti
quidam temporis recentioris cum haberent necessitatem magna et
diuina quaedam interpretandi explicandique et essendi et
essendo et essendum et essens dixerunt quemadmodum
scribendi scribendo scribendum scribens

 possum simile uerbum est eodem modo declinatur sed de
secunda persona imperatiui dubitatur et quod illa uerba in
quarta specie deficiunt nemo extitit qui etiam in hoc uerbo
nouaret in participiis autem uidetur potens huius uerbi esse
participium praesentis temporis sed rectius nomen esse
intellegitur ab eo enim quod est sum participium futuri
temporis est cum futurum dicimus

 sane inuenta coniugatione facilius uerba declinantur excepta
praeteriti temporis specie perfecta et plusquamperfecta et
tempore futuro modi coniunctiui et infinitiui praeterito futuro
et participiis futuro ab actiuo et a neutro et omni praeterito
quamobrem tres sunt in declinatione uerborum connexiones quarum
singulae retinent uerba plura ita sibi connexa ut unum horum si
fuerit inuentum cetera facillime inueniantur harum connexionum
prima dicitur coniugatio quae ob hoc artificialis est aliae
duae ab auctoritate uel probata consuetudine

 nam inuenta consuetudine uerbi simul inueniuntur haec uerba
uelut in prima coniugatione clamo clamabam clamabo clama
clamato clamem clamarem clamare clamandi clamando
clamandum et participia clamans clamandus horum si unum
inuentum fuerit non potest nisi prima esse coniugatio et ita
declinantur haec uerba omnia et participia quae memorauimus in
omnibus primae coniugationis secundae coniugationis haec sunt ad
primam connexionem pertinentia moneo monebam monebo mone
producta e moneto moneam monerem monere monendi
monendo monendum et participia monens et monendus
sed haec quinque ultima et imperfecta species indicatiui communia
sunt secundae et tertiae coniugationis tertiae itaque
coniugationis haec sunt ad eandem connexionem pertinentia
scribo scribebam scribam scribe sed e correpta scribito
scribam scriberem scribere scribendi scribendo scribendum
et participia scribens scribendus quartae coniugationis
haec sunt ad eandem connexionem pertinentia audio audiebam
audibo uel audiam audi audito audiam audirem audire
audiendi audiendo audiendum et participia audiens et
audiendus sed ea uerba quae quarta coniugatione e habent
ante o qualia sunt eo et ineo aliquantum diuersa
sunt itaque ista hoc modo sunt ineo inibam ineundi ineundo
ineundum et participium ineundus cetera similia sunt
superiori declinationi

 secunda est quae a praeterito perfecto indicatiui modi sumit
initium cuius uerba sunt haec clamaui clamaueram
clamauerim clamauissem clamauisse monui monueram monuerim
monuissem monuisse scripsi scripseram scripserim
scripsissem scripsisse audiui audiueram audiuerim
audiuissem audiuisse uel audii audieram audierim
audissem audisse  hae namque syllabae ua ue ui uo uu
crassius sonant et propter aurium suauitatem subtrahi solent uel
totae ut cum dicimus clamaram non clamaueram uel u
tantum detracta tenuari ut hoc quod dictum est audieram pro
audiueram

 tertia connexio a qua res ceterae describuntur ab
infinitiuo quartae speciei quod ultimum in declinatione est
sumit initium ad hanc connexionem pertinet unum hoc uerbum et
participium futuri ab actiuo et praeteritum et nomina uerbialia
quae sunt haec clamatum clamatus clamaturus clamator
clamatio monitum monitus moniturus monitor monitio
scriptum scriptus scripturus scriptor scriptio auditum
auditus auditurus auditor auditio

 istae tres connexiones hanc habent uim ut si cuius
connexionis unum uerbum inueneris cetera ad eandem connexionem
pertinentia facile percurres modis numeris et personis nam si
uerba alterius connexionis ad alteram connexionem et regulam
ducere uolueris fallaris necesse est

 de aduerbio  

 aduerbium est pars orationis uerbo adicienda ut cum dicimus
fortiter fecit mansuete uixit hodie uenit loco est longe
est hic sedet simul comitatur et alia nam fecit  uixit
uenit sedet comitatur uerba sunt fortiter mansuete hodie
hic simul aduerbia sunt aduerbio accidunt significatio
comparatio figura

 significatio qua significant uel qualitatem ut sapienter
candide uel quantitatem ut  magne granditer uel tempus
ut hodie cras uel locum ut hic ibi et alia paene
innumerabilia nonnulli addunt aduerbiis etiam qualitatem et
recte haec enim sicut pronomina uel finita sunt aduerbia uel
infinita uel minus quam finita finita sunt  fortiter hodie
romane infinita ut quomodo quando ubi minus quam
finita ut sic tunc illic

 comparatio accidit aduerbiis quae de nominibus conparationem
recipientibus ueniunt ut ab hoc forti fortiter ergo
quemadmodum fortis fortior fortissimus ita fortiter
fortius fortissime et quemadmodum castus castior
castissimus ita caste castius castissime itaque
comparatiuus nominis generis neutri nam sanctius templum
nomen est  sanctius dixit aduerbium in his hoc obseruandum
est ut quaecumque nomina casum datiuum in i mittunt inde
aduerbia in ter exeant ut huic forti fortiter sapienti
sapienter agili agiliter quaecumque autem datiuum casum in
o mittunt inde aduerbia exeunt in e ut huic magno
magne casto caste docto docte

 figura aduerbiorum ut nominum et uerborum aut simplex est ut
sapienter aut composita ut insipienter

 de participio  

 participium est pars orationis cum casu et tempore et inde
participium dictum quod nominis uerbique participet casum
namque illinc tempus hinc traxit sunt autem participia duo
futuri temporis unum praesentis unum praeteriti futuri
temporis ut scripturus scribendus praesentis ut
scribens praeteriti ut scriptus declinatur autem
scribens tamquam nomen quod est prudens nam est generis
omnis reliqua uero tria per omnia genera flectuntur tamquam
iustus iusta iustum eodem modo declinantur

 sunt quaedam participia eadem et nomina ut cultus
sapiens ratione diuersa nam cultus casu genetiuo
discernitur a participium enim huius culti facit uenit
autem a uerbo color a nomine autem huius cultus facit
sapiens uero ideo etiam nomen dicitur quod recipit
conparationem facit enim sapiens sapientior
sapientissimus quae ratio mihi non admodum placet nam
participia uidentur conparationem recipere si loquendi
consuetudo permittat uel hortetur auctoritas sed tantum
praeteriti temporis nam duo futura non admittunt quis enim non
audet dicere armatissimus quod tullius ait nec tamen
armaturior aut armandior ab eo quod est armaturus et
armandus dici potest quod fatendum est si cum tempore
accipiantur participia difficile uidentur posse conparationem
recipere nam et illud quod cultus dictum est facit cultior
et cultissimus sed si ad tempus praeteritum referas non
facit cultus enim ager ex ipso habitu suo est cultus
est autem si ad tempus adtendas praeterea utique actione
cultoris

 accidunt participiis etiam figurae sicut ceteris partibus
orationis simplex ut scribens composita ut describens

 de coniunctione  

 coniunctio est pars orationis adnectens ordinansque
sententiam coniunctioni accidit potestas est uel quae copulat
uerba ut et que ac uel disiungit ut aut uel nec
neque aut explet ut prorsus uidelicet scilicet quin
etiam et similia aut quasi causam reddit ut nam namque
enim quamobrem itaque aut quasi ratiocinatur ut ergo
igitur propterea et similia et ideo partim copulatiuae
dicuntur partim disiunctiuae partim expletiuae partim
causales partim rationales sed multae omnino coniunctiones
sunt de quibus diligenter grammatici deliberant quo istorum
quinque nominum eas uocent uel utrum aliae differentiae sint
adiciendae quam litem quia et longum et difficile est soluere
illud de coniunctionibus breue praeceptum sit ut cum legimus
uiros locutionis auctoritate dignissimos aduertamus quo quaeque
loco et in qua sententia poni soleat ut consuetudine
intellegendi bene coniunctionibus uti possimus nam si quis
quaerat quid sit immo non facile dixerim quomodo ei uel
definire uel interpretari hanc coniunctionem possimus proferendo
ergo multas sententias in quibus posita est miro quodam modo
quid ualeat insinuamus cum quodam etiam gestu pronuntiandi ut
est
immo ait o ciues arrepto tempore turnus
cogite concilium et
immo age et a prima dic hospes origine nobis nostrasque
sententias ad tempus fictas adiungere utile est immo tu uade
qui cogis alium immo adde rationi qui detrahere studes huic
autem coniunctioni utcumque uicinum est cum dicimus potius
et ideo et ad libros ut dixi redeundum est
 figurae in coniunctionibus sicut in ceteris partibus
orationis obseruantur nam simplex coniunctio est at
composita atque

 ordo coniunctionum est per quem obseruatur quae praeponi
tantum possit quae tantum subiungi quae et praeponi et
subiungi nam tantum praeponitur que tantum subiungitur
scilicet et praeponitur et subiungitur nam si quis quaerat
uerbi causa cui dicis respondemus huic et tibi non
possumus dicere huic tibi et item respondemus huic tibique
non potest dici huicque tibi respondere possumus scilicet
tibi et tibi scilicet

 de praepositione  

 praepositio est pars orationis quae aut componendis partibus
orationis praeponitur aut casibus duobus tantum accusatiuo aut
ablatiuo aut utrique non componendis sed ad certas
significationes adiuuandas itaque aliae praepositiones tantum
componuntur ut di dis re am  dicimus enim diiudico
discurro remoueo ambio  aliae tantum casibus seruiunt ut
apud pone secundum ultra aduersum cis citra circa erga
intra infra iuxta penes propter usque coram absque
palam sine tenus ceterae et componuntur et casibus seruiunt
ut adnuam et adduco dicimus et ad amicum

 ergo accusatiuo seruiunt hae ad amicum apud patrem ante
cenam aduersus hostem cis tiberim citra domum circum murum
circa ianuam contra portam erga fratrem extra matrem inter
montes intra domum infra urbem iuxta lacum ob rem penes
eurum per spatium prope circum propter salutem praeter sonum
post tergum pone balneas secundum uiam trans galliam ultra
aethiopiam usque romam

 ablatiuo casui seruiunt hae a socio ab olympo abs tecto
absque damno cum amico coram uicino de domo e foro ex
edicto pro patria prae ceteris palam omnibus sine inuidia
tenus facie

 utrique casui seruiunt hae in uillam uado et in uilla
sum sub tectum uenio et sub tecto sto subter arborem eo
et subter arbore sedeo super arborem saliunt et super
arbore sidunt et super quando de significat sicuti
est
multa super priamo rogitans ablatiuo tantum seruit
 de interiectione  

 interiectio est pars orationis aliquem motum animi
significans atque exprimens ut heu papae hem et si qua
sunt alia

 de soloecismo  

 soloecismus est uitium locutionis quod fit per latinas quidem
partes orationis sed male sibimet nexas qui enim dicit inter
hominibus si consideres singula nullum fecit uitium nam et
inter latinum est et hominibus sed uitiosum est sic
utrumque coniunctum hoc ergo modo quando peccatur in qualibet
ratione quae de octo partibus orationis reddita est soloecismus
uocatur

 nonnulli a soloecismo seiungunt improprium quod graece
acyrologia dicitur si quis uerbi causa dicat libidinem
amicitiarum pro amore et factionem bonorum pro cessione
nisi uituperans aut inridens dicat sed bono animo arbitrans ita
esse dicendum nunquam solet ita reprehendi ut soloecismum
fecisse arguatur hoc ergo interest inter soloecismum et
improprium quod in soloecismo reprehenditur ordinis ignorantia
in improprio autem significationis aliud est enim nescire
quomodo se uerba consequi debeant aliud nescire quid
significent

 de barbarismo  

 barbarismus quo singula ipsa uerba latina non sunt nam si
quis dicat hominem retracta aspiratione barbarismum facit
aut coronam addita aspiratione peccat aut luctat detracta
syllaba scilicet peccabit aut potestur pro potest addita
syllaba latinum non est aut si dicat pone et primam syllabam
corripiat detractione temporis barbarismus est aut si dicat
bonus et primam syllabam producat adiectione temporis uitium
est aut si enuntiet nomen et nullam in eo acuat syllabam
acuminis detractione peccat si autem duas acuat syllabas in una
parte orationis adiectione acuminis offendit auditum si dicat
uulla pro uilla commutatione litterae si dicat displicina
pro disciplina transmutatio syllabae in uitio est quia
detractione et adiectione commutatione et transmutatione aut
aspirationis aut litterae aut syllabae aut accentuum aut temporum
fit barbarismus

 sed ad cetera uitanda potest quaecumque lectio boni auctoris
subuenire propter tempora autem et accentus alia eruditio et
poetae maxime necessarii sunt aut si ab his tempus excludit
animaduertendus diligenter in colloquio sermo doctorum est nam
in eodem quod tempore in locutione rectum est et quod eiusdem
temporis docti qui habentur uel dixerint uel probauerint a summo
sunt consensu quod in scriptis eorum quibuslibet et in sermone
cum cura edito facillime apparet

 sane quidam discernunt inter barbarismum et barbarum ut
barbarismus sit si pars orationis secundum redditam rationem
aliqua superet uitiosa barbarum autem si alicuius gentis uerbum
est non receptum ut si quis dicat in latino sermone bdellas
pro carica quod utique punicum est esse autem nullius omnino
gentis uerbum pro uerbo enuntiatum tali uitio nec nomen
impositum est

 uerbe quae genetiuo casui conueniunt obliuiscor iniuriae
memor sum bonorum misereor puerorum pudet facti piget
gratiae penitet laboris taedet operis memini lectionis
reminiscor doloris ignarus malorum
uerba accusatiui casui decet dominum poenitet amicum piget
inertem ridet fratrem calumniatur catonem concedo pretium
lego homerum scribo historiam consolor inimicum odi turpes
noui bonos
nomina appellatiua expers bonorum dubius itineris cupidus
honoris neglegens picturae conscius facti
datiuo casui seruiunt maledico hosti suadeo iudicibus indico
tibi cedo potenti ministro parenti largior amico dono
propinquo obsequor domino aduersor inimico gratificor illis
subscribo epistulis adsum clementi pareo legibus
nomina uocatiui casus uirgili scribe cicero responde
uerba ablatiui casui  fruor fratre potior pecunia utor toga
priuor potestate egeo laude careo molestia cedo possessione
abstineo cibo fungor officiis sacrifico uictima glorior
uiribus
donatus torque dignus honore
nomina datiui casui intentus studiis inimicus uirtuti
audiens dicto inuidens bono maliuolus studenti utilis ciuibus
aptus scenae
