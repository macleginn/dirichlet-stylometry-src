
       oportuit quidem uirorum excellentior hoc nostro
quo nuper regimur temporis cursu perenni potius studere silentio
et non dicendi studio praesertim ubi nihil plus nisi de nummi
quaestu res uertitur et conquirendi lucri perennis sollicitudo
cotidie mentibus suppuretur cupido etenim sensui non sermo
dicentis comptior sed offerentis est dulcior in his non
lugentum luctus intenditur non miserorum gemitus condoletur sed
solius colligendae pecuniae commodo pernox compotus ducitur
cupidae enim menti fit et uox humilis et crede teste deo nostro
confiteor uolui tuum in his opusculis praeceptum spernere nisi
hoc meo indixissem ingenio tuo nullo modo inobediens inueniri
imperio esto ergo contentus huic oneri quod tibi florulentis
pieridum decerpsimus hortulis et sicut euristeus mihi inponendo
sudori herculeo praefuisti sic quoque nostris opusculis intentus
quaesumus incubes lector ut si  quod minime puto  iniunctum
opus tuo non displicuerit legendum iudicio poeticum felix gessi
negotium sin uero obscuro stultitiae nubilo tenebrescit
inconditus sermo in silentii cinerem sepultae migrentur necesse
est tot lucernae peruigiles et sine effectu honoris       
productae usque in crepusculum noctes ergo decuit mi domine
cuius propter hoc nostrum ordiri libellum uideor uel quo
inpellente opus durissimum subire cognoscor in hoc excellenti
superboque negotio ubi ingenii potius exerceri debuit celsitudo
elementorum ut peruides ordini non seruire quo mirifici operis
dispositio decorum non fugisset eloquium dum enim mens litteris
fugiendis studet minus idoneum opus efficiet sudor quippe est
estuosi spiritus ubi quidquid decorum inueneris ponere non
licebit dum illic litterae quae fugiuntur inpegerint de tuo
enim conice mentis ingenio utrumne dum inter illud quod queris
id quod non uis inueneris quibus ingenii estibus suffoceris
ergo semel indicto seruiens ex inpositione negotio melius duco
minus compte dicere et ex rei praesumptae ordine nullo modo
dissilire quaeso ergo te domine ut non rusticiter me sensisse
diiudices dum sublime non profertur eloquium est enim in nobis
copiosum dictionis enormeque fluentum quod nostrum opus mirifice
pingeret si huius propositae rei impeditio non obesset dixisti
enina legisse te librorum bisduodenum uolumen xenofontis poetae
in singulis libris singulis litteris diminutis quod quidem opus
mirificum cuncti qui interfuimus iuste praetulimus sed illic
forte nec nominum ordo interfuit cum suis litteris subducendus
et penes grecos licet in litteris uertere ubi quilibet
necessitudinis constringitur forcipe ut e in i et o in u quod
penes libicos inuenitur inlicitum quid ergo ego in primi hominis
nomine eiusque coniugis uel duorum filiorum perpessus sum quoue
sudore usque in internicione constrictus        ut quos
ordo scripturae dicendos exigeret illorum nominibus uti penitus
non liceret sed dicetur mihi mirum opus non esset si
districtio huius rei quaerendae non intercideret ergo
praetermissis libelli principiis rerum nobis exhinc sumendus est
tenor uiginti igitur et duobus elementis penes hebreos ordo
loquendi disponitur uno itidem superiecto nostrae linguae
profusio sed et romanae colligitur sin uero tertiae sequentem
litterae superieceris signum grecae linguae necesse est
integrum ut monstretur effectum ergo ex quo in his operibus
grecum praecessit ingenium oportet deinceps nostrae linguae
medium ordinem consequi quo non bis duodeno uel bis undeno sed
grecis uno elemento subducto et hebreis uno superinposito unicus
ordo libico monstretur in numero his ergo uiginti et tribus
elementorum figuris in quibus uniuersus loquendi cursus
colligitur mundi ipsius hominisque discretis temporibus ordines
coaequemus necesse est in id enim et homo quod crescit et
mundus quod uiuit et numerus elementorum quod colligitur
inuenitur in nostro libro rerum omnium concors digestio ut dum
unitos continentiae nodulos in ordinem rei digestos inspexeris
inuenies et plenissime conscriptos hominum mores et mundi
dilucidos ordines et in litteris cursus sibi similiter
congruentes et quod his omnibus excellentius emireris in
singulis libris singulis litteris rite subductis dum primus
primum secundus secundum sic usque postremus       
postremum liber sibi diminuendo perdiderit elementum
congtringitur enim noster dicendi sermo huius interdictionis
forcipe domitus cui quidem solertissime seruiendum est ne in
id quod fugiendum proposuimus incurrisse quolibet modo
legentium iudicio denotemur igitur si secundum grecorum
elementorum ductus loquendique morem ubi ex primae figurae
sigillo usque in postremum  sibi dccc numeri colliguntur
nostrae scolae uolueris conferre primordium et romuleis
libicisque litteris orientis iungendum duxeris conputum nullo
modo sibi similes coire poterunt ordines neque enim k et h greco
concordes sunt episemon quoque et cuf quod grecus pro numeris
interposuit romulidum ordo non inuenit ergo occurrunt in
nostris litteris si secundum illos numeres usque in postremum z
d quo duodecies quingenteni mundi uiuentis indicent tempus sin
uero duodecies duodeni uitae hominis necesse est monstretur
excursus item dum duodecies uiginti tres collexeris nouem
mensium et sex dierum repperies numerum certissimum ex utero
hominis procedentis egressum ut unde generis primordium sumitur
illinc quoque mortis ordo signetur ergo sicut in homine uiginti
et tribus lustris mores ordinesque uertuntur et uiginti tribus
elementis totius sermonis ordo colligitur sic quoque et in mundo
xx et tres temporum disponendi sunt motus quo singulis
quibusque ut dictum est libris et singulorum litterae
obseruentur et mores uitaeque hominum picturentur et mundi ipsius
res gestae lucidius demonstrentur

      

i primum igitur mundi tempus sumendum est ex primo homine
infelicissimo precepti dominici contemtore et ex eius coniuge
uiri simplicis seductrice in quibus et serpens inuidus
utrorumque deceptor ostenditur et mulier mortis primordium
miseris successoribus repperitur quid etenim profuit uel
serpenti quod non solus periit uel homini quod inlicitum comedit
uel mulieri quod sibi uirum consentientem effecit nisi ut in
omnibus iusti iudicii dei ultio processisset neque enim
excellentissimus ille rerum omnium conditor mortis muscipulum in
fructu prohibito indidit sed deliciose ut homo uiueret ex
dinoscentie eum ligno deterruit cerne enim quod et serpentis
deceptio sub spe diuini honoris inmittitur et mulier perpetue
uite promissione compellitur et uir lenocinio dulcoris in
comestionem pomi gulosus inpellitur ergo ueternosus ille
priuignus letitie qui primum penes genitores leno pomorum esse
promeruit ipse in filiis inuidie leno esse didicit seniorem
homicidio perimens iuniorem occidendo disperdens o nihil tutum
seprentis ingenio ut homo qui principium uite extitit ipse
mortis elogium fieret posteris et mulier uiuentium genetrix
interitus sue existeret prolis ue mundo ue hominibus quorum
initium mors quorum finis iudicium quid enim profuit homini
uite cursus cui finiturum decretum est tempus omne enim quod
perenne non contigit esse  quod uiuit defle ergo queso te
homo quod uiuis uentosum enim est quod extolleris non enim
diuitie morientem secuntur nec honores corporibus prosunt nudus
qui mundum ingreditur nudus mundo egreditur sit solo inuisibili
deo perennis honor in seculo qui horret excelsum erigit
deiectum et hominum semper        destruens in nihilum
deducit consilium sed uere iustus uere pius quid enim mundi
presumtio uel efficeret uel conmitteret si ei perenniter uiuere
contigisset sed nunc perscrutemur quid sibi hoc mundi principium
cum hominis ex utero prodientis concordet effectum illic
nouellum primi uteri germen zeli toxico innocentem inuidus
uterinum insequitur hic puer puero dum iniungitur licet
innocuum sed genuini zeli ostendit effectum discit primus homo
uolucrum pecudumque differentes edicere nominum sonos discit
innocens licet inconpositos proferre dulciter modulos ergo
primum mundi tempus usque in enoch finire decretum est diuine
potentie uirtute euocitum quo quidem et hoc innocentibus
conpetit nihil enim deus super innocentum purissimum diligit
sensum

ii nunc quatenus in primo opere in quo quidem arta legis catena
damnati et plenam loquendi facultatem amisimus et sententiarum
declamationumque pompismata tenaci forcipe suggillati perdidimus
in quo mihi nec adam nominare aliquatenus licuit nec eius
coniugem disparesque germanos unum zeli toxico de fratricidii
crimine saucium alium innocentium martyrem primicerium
designare fas        fuit  nunc itaque secunda mundi
aetas inquiritur quae ex enoch felici translatione et paradisi
incola conquisito  in quo mors licet omnia mundi genimina
rapaci hiatu possederit solius tamen praesentia fraudata
discessit  usque in gigantei cataclysmi rugientes undas et
ultrices scelerum expromtatas caelitus guttas perducamus necesse
est illic no salutaris arcae felici carceratus custodia
praeteriti heres translatus saeculi qui etiam conditor factus
est et futuri propitio securus iactatur naufragio hic quidem
sancte agendo promeruit pereunti mundo fugere nascenti regnare
quanto satius fuerat deus meus mundum iterum rudem construere
et no licet iustum quocumque mortis exitu terminare praesertim
quia numquam deo suppetit in opere fatigatio nec desudat ut
quiddam perficiat sed imperando mandat ut fiat dum tamen non
enatasset usque in alterum saeculum adae peccantis
transgressionale plantarium et mundi rudis infantia nulla
praeteriti temporis macularetur ex causa sed eris tuae
ordinationis tu solus conscius testis cui licet et iusta omnia
facere et secreta iudicia ordinare quid ergo hoc in tempore
mundi aetas gesserit edicamus

primum igitur angelica extorris caelo nequitia luxuriae calore
torrefacta succenditur et contra naturae foedera humano amplexui
commiscetur fit partus inparili glutinatus ex coitu et contra
naturae foedera gigantea moles enormi admodum porrigitur statu
accipit ex materno semine humanae similitudinis formam sumit ex
paterno coitu extensae proceritatis miram potentiam dehinc inter
excrescentia haminum angelorumque peccata no solus    
   iustior coram deo reppertus arcae pater eligitur arca
matre seruatur fit sui operis incola fit serpentum collega
hospes praepetum comes pecudum ac ferarum ludentes filios cum
cerastas draconesque conspexit et adsidentes garruliter elefantis
neptes non timuit enatat futuri mundi seminalis entheca
praeteritae nationis reliquias futuro saeculo productura
circumlatrant undique mortiferae undae salutare negotium quo cum
primo mundi interitu semen etiam perderent et futurum sed
iustorum securitas etiam pereunte saeculo nescit quicquam timere
sollicitum nunc ergo sicut primae mundi aetati sociatum statum
ostendimus dum ex cain zeli toxicum concipit dumque ex eius
germano lactis auxilium poscit quod quidem ille sacrificat ille
potat  quid ergo in secunda aetate res parilis conpetat
ostendamus sicut enim in pueris aetas insulsa erigitur sic
gigantea inconsiderata materies tollitur sicut his instinctura
cataclismi praerogat scelus ita pueris tinctura fontis diluit
facinus illic aqua angelicae transgressionis fit ultio hic aqua
fit genuini peccati dilutio illic transgressor angelus
concupiscit scelus hic humanae concupiscentiae diluitur fructus
illic peccantis mundi materies in uno germine transplantanda in
alium saeculum aquis purgatoriis enatat hic unius christi
redemptione pugnantis rudis homo ecclesiae fontanis renascitur
sacramentis illic ex mundo in arcam transilit ut cataclismum
fugiat hic ex inmundo ad ecclesiae arcam confugit ut
catecizatus hostem effugiat ille feras serpentesque    
   innocuos arca concludit iste leonum rugientia guttura
draconumque cristas elato turgore surgentes ecclesiasticae arcae
monumento conteruit ille legem accipit ne comedat carnem in
sanguine iste legem suscipit quo christi carne saturetur et
sanguine illum circumlatrat unda quo suffocet mersum istum
sanctificat aqua quo reddat purgatum cerne igitur omnia et ad
liquidum consonantia et aequali propemodum iugalitate
constricta illic praepetes duae ex arcae muro in legationis
transmittuntur officium quarum una oleae ramulo testificante
regreditur et mittentis imperio famulata aquarum pacem annuntians
gratulatur altera morticinarum carnium comestione tardata
lenante iniquo affectu sicut nigra corpore ita nigrior non
redit mente non aliter etiam in homine mundo minore repperies
dum catholicus ramo crismatis ex oleastro ad fructiferam radicem
insertus ecclesiam semper et cotidie rediturus memoriter
retinet hereticus autem pollutis captus nequitiae exsecramentis
ecclesiae matris reditum non solum non meminit quantum etiam
commonitus ex alio spernit felix ille ac multipliciter felix
siquidem inmodesta suae plantationis potatio patriarchae non
fuisset scandalum didicit merulentus sanctitatem perdere qua in
medio undarum rugientium securior usus est adiutrice quid
agimus humana fragilitas pugnat sanctissimus patriarca cum
tumente pelago        cum minante caelo cum rugiente
profundo cum aestuante cataclismo et elementorum omnium uictor
modico superatus turpiter prosternitur mero aedificat arcam
sapienter tricameram quo unda expugnatrix non repperiat rimam
et tamen madidus merulentia nudata posteris monstrat turpiter
iacendo pudenda sufficiat ergo hucusque quantum res exigere
potuit secundae aetatis mundi atque hominum concinentias
enarrasse

iii ordo adsumpti exigit operis quo tertia mundi aetas
hominisque similiter de trilustrio monstretur status seruato
etiam tertiae litterae detrimento ne non suo subripiens libro
adsumti operis ordinem uexet

qui quidem liber ex babyloniae fundatione sumebit initium ninique
regis uel sameramidis reginae temporibus turrem etiam famoso
ambitu fundamine destinatam totiusque populi aeque unitate atque
linguae adunatione dispositam quae tegulato latere et puteolano
puluere uel bitumine eminentior surgit astrorum sublimitati
propinquior et ipsam pene lunarem suis pulsans angulis orbitam
ibi etenim dispersa uniuersaliter linguarum uarietas medium
interemit operis adsumpti negotium ut dum quis extruens quod
uellet inquireret aliud qui deorsum fuerat obtulisset et dum
una esset adsumtio exurgentium dispar fieret       
intentio operantium o inmensa atque inaestimabilis diuina
sententia o profundi diuini sapientiae fontis una uox unus
animus unum etiam quod mortalitas adsumserat opus et tamen in
id quod gaudebat humanitas pluralitatem se repperisse ad
implendum quod queperat illud magis diuinitatis sapientia
soluerat qui uanos hominum impetus deridebat oboritur itaque
inter sensuales mentium quiniones grande diuortium ut aliud uox
aliud sensisset auditus exstitit lingua suae uoluntatis aduersa
et quod loquendi sonus proruperat aliud auris uelutsi extranea
reputabat fit in una eademque membrorum unitate diuisio petit
lingua quod auditus nequaquam intellegit dat auditus quod lingua
omnimodis non petiit et dum inter se uterque arietat sensus
semiplenum desertum est opus eo etiam tempore babyloniae muri
famosa opinione prosiliunt quos sameramis uanae laudis elata
turgore fertur instaurasse nini enim sui mariti post obitum
antiqui operis fundamina in meliorem laborando perduxit statum
quae quidem melius morum ordines pingeret quam murorum ambitus
extendisset erat enim et suorum adulterorum mortifera et
morientium adultera libidinis summa filii etiam in luxuriam
feruens matris honore sepulto sibi nurus effecta est sed non   
    mirum ut quem adulterio genuerat talique patre
pepererat natum illum etiam sibi iungeret et maritum ut quem
uuluae hiatu pariens gemendo produxerat illius etiam semina
libidinis ardoribus uaporata ingluuie inguinum transuorabat
ninus etiam uxoris iniquitatibus non dissimilis et dignus
pestilentis feminae matrimoniis primus etiam inuadens limites
proximorum primus regnandi in mundo sumsit exordium primus
squitaram tranquilla et serena quiete uiuentes inuadens terminos
alieno uaporauit ferrum in sanguine ille humana negotia pura
mansuetudine peragentia aduersa bellorum strage turbauit quid
ergo horum temporum qualitas humano ordini similet exquiramus
quemadmodum mundo turris inmensitas in auras erigitur ita homini
iuuenalis aetas elationibus subleuatur illis mirum opus
linguarum partitione destruitur illo litterarum inbutamento
stultitia terminatur illis rudis loquella adsumtionem eripuit
isto rudis littera sensum aperuit sameramis totius libidinis
ardore torretur et pueritia luxuriae lampada inmoderatis
augmentationibus uaporatur illis diuinitas linguas uerborum
uarietate distinxit istis sapientia ad ingenium prudentiae
subleuauit mundo babylonia instruitur regnandi primordium
homini sapientia tribuitur gubernationis ornamentum ibi
sameramis regnat aduersa iustitiae isto aetas inminet lena   
    luxuriae illa et libidinis amore torretur et sanguinis
effusione polluitur at uero aetas aut amando aestuat aut
litigio fermentata uaporat illa alienum rapax regnum inuadit
iste externae aut uxoris aut filiae quaerit amplexum ibi murorum
ambitus in distentione admiranda porrigitur isto iuuentutis
status uirtute etiam roborante firmatur quid igitur minus in
huiusmodi similitudinibus aequiperabile forsan repperies
sameramis flagitiorum fit domina aetas ruinae fit filia
ruinae fit famula ergo homo mundus minor in quo et natus
ostenditur et similis repperitur nil inter utrosque repperias
forte distantiae restat ergo ut quarta mundi aetas atque hominis
digerenda monstretur quae quidem abrahae similitudinem
tempusque possideat

iu abraham igitur primum germen iustitiae in quo maiestatis
ineffabile testimonium claruit et quasi iam noto obtemperantiam
exhiberet ita praeceptionis famulatum impleuit itaque iubetur
relinquere subitanter quae habuit et erraneus quaeritare quae non
nouit praesertim cui et ignotus promiserat et incognitus
imperabat probatur in remissione substantiae praecipiente quem
non norat probatur in poena corporis circumcisione operante
cuius        gratiam nesciebat probatur in filii
repetitione quem gratuita largitate non supplicans promeruerat
et quia in his tribus temptationibus firmior inuenitur
primitiuus gratiae pater scribitur largitur omnipotens filium et
gratanter suscepit repetit et libens obtulit nec in acceptione
ingratus exstitit nec in retibitione sollicitus murmurauit non
omisit filium quia festinauit omittere saluificat non sollicitus
cruciare meliora etiam repperit non pauitans sua omittere
iubetur igitur ex ignoto festinat etiam imperii praeceptione
permotus patriam linquere rem amittere parentes respuere
profugus exulare in hoc tempore gestum aliut miraculum et
narremus nonne huius aetatis cursu etiam iob ille praecelsi
atleta certaminis et sataelicae superator uirtutis in quo nec
iniquitas locum repperit nec iustitia malum inuenit in illo enim
et tenebrarum princeps uictus erubuit et bonitatis auctor
coronam quia oportuit retribuit non quia uoluit praerogauit
exstitit enim letus in filiorum morte securus in omissione
substantiae patiens tolerator in uulnere locuplex mente in
nobilitatis amissione fortis in flagellato corpore plura ergo
recipit cum non luget quae amisit in his quia patienter amissa
non gemuit securior pluriora suscepit et quamuis improperium
coniugis sustineret incitamento peccati tamen uictrix illa in
omnibus iustitia et tolerantia et muliebris inproperii fermenta
contriuit et sataelicam        uirtutem pugnans obteruit
et caeleste testimonium quia promeruit meruit

tamen quae sibi similia in his humana natiuitas quaerit et
enixius pertractemus postquam enim litteris mens inbuta
quibuslibet ingeniis sensum in spem futurae cognitionis
armauerit statim contemto genuinae stultitiae nubilo uelut illic
terrae propriae habitaculo bonorum actuum cupiet cogitare
negotium et ut illic abrahae obtemperantia ita hic spes
bonitatis inquiritur profutura posthaec carnis luxuriaeque in
meretricibus absciso praeputio solum sui coniugii expetit
matrimonium nec iuuenales amplexus iactare cupiet in erratilem
gratiam ubi amor amarus fructus labilis et emticius semper ac
uenalis affectus posthaec seminale conmercium omnibus patribus
generaliter gratum qui sunt filii tamen caelesti affectu plus
aput sapientem electo incipiet esse postremum omnis enim
sapiens et recte intellegens plus opificis sui excellentiam
ueneratur quam filiorum amore constringitur anteponitur enim
ille omni affectui et qui nihil suorum uult amittere illum
amplius paratus sit obseruare sicut salomon ait initium
sapientiae timor est maiestatis igitur quam conueniens humanis
moribus omnis saeculorum excursus nota aput iuuenales animos
sapientia concupitur nota aput abraham caelestis repromissio
       expectatur illic caro gentilis praeputium accipit
hic aetas cum proficit circumcisionem malae uoluntatis inuenit
illic filius pro amore sacro spernitur qui est seminis paterna
suauitas hic luxuriae amor finitur quae est erroris grata
malignitas

u nunc nostris in manibus mundi ordo quintus obuoluitur cui
humana uita similis coaptatur hoc igitur cursu iustorum hominum
instituta monstrabimus ubi primi duo unita partus fusura
probati minor maioris subplantator crura subducit ut aut primus
in lucis iubar prosiliat aut fratris uiuificos partus in auersum
tardando concludat quid ultra monstrat nondum homo sui cordis
inuidiam nam cui adhuc uita non fuit liuoris toxicum non natus
adsumsit numquidnam diuina iustitia in matris uulua prior
formatur inuidia quam figura aut quo liuor in loco habitaculum
accipit ubi adhuc anima non fuit nascitur paruus qui nasci
uoluit primus optauit primordia si possit uinci natura o
admirandum auctoris ac sacratum iudicium oditur maior qui nihil
incurrit amatur minor qui adhuc in uulua positus concipit
nullus nascitur unus diligitur nulla fuit minoris iustitia
nulla maioris constitit culpa cur diuinitatis dispar sit gratia
an quia dicit apostolus o homo numquid tu dabis iudicium
domino igitur paruum fuit quod adhuc uulua inclusus odium
monstrat nisi ut        primatum fratris inuidus rapiat
fatigato rubidam cocturam dum in muscipulum parat commutat
prandium cum primatu subtilis ac lassatos in agro cursus non
doluit fratris paruum hoc fuit nisi ut alias amplius moliatur
insidias oblato subtili prandio matris armatur consilio fallit
tactum orbati pilosi furans machinam corii subripit patri donum
abstulit callidus primitiui sanctificatur in fructibus
consancitur suis fratribus primus confirmatur inimicis omnibus
dominus quam igitur culpam innoxius habuit qui nihil malignum
suspicans patris prandium campo uagabundus inquirit numquidnam
oportuit matris astutia fratris captura innocua circumscribi
simplicitas nam ut agnosco non fratri inuidit non patri
subripit non prandium postulanti distraxit non inordinatos
primatus optauit additur quia dum armatus fratri iam coniugato
occurrit scandalum aliquod non arripuit osculum primus
pacificum obtulit iniurias oblitus omisit illum cum coniugibus
ac filiis traicit quam in his omnibus diuinitati culpam
incurrit aut cur non tam munificus placuit sit igitur sui
consilii sacra illa diuinitas conscia quam humana non possit
conspicari natura uidit igitur in spiritu dominus quod humanus
numquam inspicit oculus quid dicam liam sororis inuidam ac
pulchrioris thoro subpositam lippam dum maior minoris inuadit
sponsum noctis opitulato suffragio sororium fallax corripit
thorum ac sic matutino sponsus conprobato muscipulo duplato
matrimonium conparat famulatio paruum hoc fuit nisi quod
mandragorio malo nocturnum liuida nundinatur concubitum    
   aut quid pluribus duarum coniugum litigantium scandalo
duplas matronarum rixa porrigit concubinas quarum partus cum
naturalibus filiis socius adoptatur quanto liuoris toxico humana
constringitur captiua natura ut soror sorori dum parat
inuidiam ancillam sibi sociam maluit quam matronam

quomodo igitur hic mundi ordo hominis similitudo sit
conquiramus numquidnam non propria in his ordinibus mundi imago
monstratur dum in lia matronalis inuidia dum in pulchra
casualis fortuna dum in iacob liuor fratrum dum in maiori
quoddam fortuitum in iob passionum indicia ac futura corona in
iacob communis hominum uita dum concubinarum amori non parcitur
dum uxoris uoluptatibus famulatur nota igitur quod in mundo
unus pulchro sortitur coniugio alius horridiori damnatur
consortio illic filiorum gratia diuino tribuitur aliquando
solatio subito iustum malis damnatum conspicimus subito impium
bonis diuitiis ampliatum notamus aliquando infimior in altum
porrigitur aliquando sublimis post tumidas pompas prostratus ab
omnibus conculcatur sit solo domino laus incommutabili bono
nam humanitas non nouit unito sortiri proposito

ui pone nunc sextam mundi aetatem libri delimationibus
terminandam quae et diuinitatis testimonio declaratur et
humanitatis plenitudine pingitur in hoc enim temporis scemate
christus noster apparere dignatus est monstrans        in
utraque substantia integram plenitudinem uirtute corporis et
sapientia animi ut uere dei uirtus et sapientia christus sit
homo plenissimus in hac ergo aetate et aegyptiaca cruciatio et
moiseica contritio sed etiam legislatio declaratur primum
itaque israhelitica seruitus duro laterum ergastulo cruciatur et
negatis iniunctae mercennalis operae paleis ad quaeritandam
stipulam castigante praeposito dei populus spargitur damnantur
in mortis sententiam semina masculina sed ecce in papirea
cistula per crepidinem aluei salus enatabat hebraici supplementi
donec regis nata uagientis paruuli murmure trahitur et uenustate
pulchritudinis moiseicae dulcorata moriturum excipit adoptiuum
statimque scirpeo protractum paruulum calato matri contradit
nutriendum o diuinitatis ordo secretus sciebatne regina quod
interitus patris ac patriae in hac cistula delitesceret aut mater
nouerat quod salus hebraica aluei margine uagiens heiularet sed
ecce innocentiae transactis crepundiis et pueritiae iam
maturatis crepusculis iuuenilis uaporatur alacritas denique
primum israheliticae libertatis indicium aegiptico monstrat
concitus homicidio quem calce percussum ac sabulo obrutum
inciuilis iniuriae ultione mactauit hoc primum gustum propinans
hebreis de interitu populi persequentis exhinc alienas timore
exulatus adpetit regiones pastorale mercimonium sustinet
madianiticus aduena cuius imperiis seruitura       
dependerant elementa igitur postquam deus et aegiptiacam
iniquitatem maturam inspexit et hebraicos labores maturos
agnouit accedebat his moisi probata iustitia diuinae gratiae
praemiis muneranda extemplo sinai montis caligantibus nebulis
aestuans uapor et tonitruali mugitu rugientia cauernosi montis
arcana pauidos diuinitatis testabantur aduentus ignis quoque
hilaro remigamine coruscantior crispatis anhelo uibramine ligulis
uirentes rubi ramulos innocua cursilitate lambebat et diuinis
gressibus uernularem praebens obsequium cum herbis ludibundus
innoxiis praelambitionibus crispabatur posthaec diuinae quoque
uocis sacra dulcedo medium admirandi candoris silentium scindens
enituit  si quidem uox illa dici poterit cui sola diuinitas
testis est quae emisit et moisi beatus auditus qui meruit 
dicens duros populi mei ex operationis ergastulo gemitus
intellexi et aquaticae mortis exilio praedamnatos masculorum
partus intendi ob quam rem elegi te egipticum perditorem
israheliticum ducem elementorum imperatorem magorum dominum
plagarum magistrum maris etiam et scissorem et dominum itaque
descendit aegyptiaci interitus deus qui aegyptiaci criminis
migrauerat reus praebent obsequium elementa unius hominis
imperio seruitura uirga etiam adest in obsequium ducis in qua
omnis substantia pependerat dominantis primum enim et in
draconem commutata migrauit et magicos potentata dracones
absorbuit discit lignum contra naturam animatum inrepere discit
ligni materies animatas bestias transuorare desudat natura esse
quod non erat dum tamen moyses ostenderet quod       
iubebat unda niliaca rubratur in sanguine pluuiales guttae
durantur in lapide terrae puluis ulceratur in uulnere animatur
limus in ranis cinis caligatur in nebulis uentus crassescit in
cynomiis ac locustis perdit apud aegiptios sua iura lux perenni
in nocte damnata migratur ab hebreis nox triduano exilio
religata illic tenebrae nec lucem admiserunt nec ipsae
decesserunt hic lux captiua perenniter praestitit et sua iura
nocti non tribuit momentaneo etiam noctis interitu primitiua
interimuntur egyptica et agni sanguine inlita iudaica tuta sunt
limina et quid multis opus est tandem ille princeps
israeliticum sitiens sanguinem rubriacis debriatus potionibus
tumuit et aquaticae mortis innocentibus auctor marino coopertus
uelamento dormiit posthaec nubes in ducatu praemittitur mannae
ros matutinum conpluitur imber carneus contra naturam pinnigero
guttarum stillamento dilabitur quae tua clemens bonitas deus
meus si pluuialis stilla decideret quando terra madidata
conciperet quando seges solis uaporatu candesceret quando
calamus maturitatem ceream excepisset et ne haec esurienti
tarditatem quampiam procurasset esca parata dilabitur mannae
sapor prout uoluntas exigerat temperatur non opus est tritura
molendi non uaporatio disquoquendi esca parata et caelitus
missa sola prandentibus mora aut uoluntas erat aut mensa discit
etiam uolucris pluuia non ut liquida poculis deseruire sed
dentibus mandenda succedere exaratur digito petra legalibus
titulis mancipata

       sed haec omnia humani similitudinem non carent
ordinis quippe dum iam aetate plenissima matrurum hominum genus
aegyptiacae aetatis tenebras caruerit et primitiua peccata agni
sanguine considerato necauerit rubri maris aestu salsique animi
tumore transacto dulcis sapientiae manna depascitur et legalibus
praeceptis inbutus columna scientiae lucido ducatu praebente uiam
uitae securam ingreditur et promissionum terram laborum
dispendiis desideranter optatur igitur post moysen eremi ducem
et aegyptiacum percussorem dum nobis diuinus timor legis
cognitione claruerit statim a iesu bono duce suscipimur a quo
etiam repromissae beatitudinis terram inducimur

uii tricesimus humanae uitae annus obuoluitur librorum nostrorum
uolumine disponendus in quo quidem rationalia uitae instituta
monstranda sunt fluctuantis aetatis ebullitionibus defecata
illum huic mundi conferens tempus ubi iudicum dominatui
dependebat hebraicus populus ibi etenim annae conceptionalis
uiscerum carceratus perenniter torpor partificum perdiderat
mercimonium et sterilitatis neruo catenata natura bonae
fecunditatis exultat fermentum quod et marcidulis coeuntibus
uulua folliculis seminum liquores despueret et pulchritudo
sterilitatis fuscata nebulo maritalem adfectum in odium uerteret
instabat etiam ex aduerso sororis aemula creando fecunditas   
    et frequentibus conceptrix tumida puerperiis animum
tormentabat adflictae consortis sed ecce diuina clementia
tristitiarum medelatrix interuenit et adflictorum salutare
antidotum deus non cessat adesse propitius accipit namque
sterilis unam de sacrificiis partem et triplarum portiuncularum
munere cumulatam infremuit maestificata sororem et quamuis
maritali animata solatio inerat tamen ulcerulenta cicatrix
zelotipo toxicata cauterio posthaec quantum doloris acredo
dicitauerat sacrario templi prostrata internis fletibus ac
secreto cordis aestuantis affectu caelestis portae assulam tacita
clamositate pulsabat sed ecce ille indormitabilis medicus cui
non uocis admonitio sed secretorum debetur inspectio auris
secreta admirabiliter pura quam non instruit uerbale commercium
quam non latet secretale silentium penes quem taciturnitas
clamoso personat strepitu et conscientia quantumque obscura sit
nescit celare secretum adest sterilitatis aridae fecundator
oculorum lacrimantium desiccator desideriorum concessor dans
uotum optantium et humilitates subleuans infirmorum ecce enim
inter tam sacra admirandaque conmercia mulieris petentis et
domini concedentis dum dolens quae desiderat quaerit et dominus
desiderata concedit sacerdos interuenit et inconsideratione
praepropera merorem mentis merulentiam credidit mulieris sed dum
scisset quod potandi non erat culpa sed plorandi fuerat poena
exoptator etiam ipse causae iam factus est inpetratae et quia
deus per se loqui noluit sacerdotis ore quod promiserat
confirmauit itaque annae uiceribus incubans uernacula olim
sterilitas forinsecus pellitur et fertilitas uuluae domicilium
ubi numquam interfuit habitare iubetur discit mater esse quod
       non nouit et fecunditas cum sterilem nouum
conmercium nundinauit o fletus concipiens et oratio pariens
obsecratione flebili maritante in templo filium concipit quod
in lecto maritum amplexibus coiens non inuenit apparet itaque
nihil esse de naturae munere praesumendum ubi diuinitatis cessat
auxilium sed ecce qualem supplicantibus dare oportuit dominum
prolem talem natiuitas contulit samuelem ex templo petitus de
templo conceptus templo etiam traditur seruiturus placet deo
moribus cui ante placuerat nasciturus iam enim sacerdos
displicebat in filiis et male parcendo suboli non pepercerat
sibi omnis enim qui frequenter indulserit multas culpas adquirit
et qui particulae ruenti non suffulcierit totum quod sanum est
secum trahit o diuina secreta admirandaque iudicia quae quantum
clementia contribulationes dum commodat non habet modum tantum
dum peccatorum incursu succenditur percussionis non est
remedium quippe duorum errantium culpa nec arcae testamenti
parcitur nec milium innocentum interitus temperatur tantane
duorum hominum exundauerant scelera quo et sacra sanctorum
contaminationibus incircumcisorum polluenda perducerent et
populorum nihil tale peccantium copiositas innumeranda
succumberet sed diuinitas sicut in mundi opere laboris non fuit
incapandam uniuersitatem efficere ita nulla detrimenti cura est
unius culpae intercidente incursu mundi partem absumere neque
enim ut sibi utilem bonum quaerit aut ut suis utilitatibus
aduersam malitiam punit        sed utique quaerit bonos
pro se punit malos pro se nam abest ut euidenti rerum
manifestatione consideres potens est in  malorum finem
secundae mortis punitione damnare et bonorum inmerentem exitum
perpetuae uitae commoditate ditare denique cerne quod quamuis
testamentalem arcam ipse captiuitate damnauerit ultionem tamen
nequaquam in contaminatoribus temperauit inicit podicibus
tumentia uulnera ulcera putredinis uirulentia toxicata
redibetur cum praemio facinus et uictoria aduersariis leta
poenale fit scelus carent tormentaliter heiulantes quod laeti
inuaserant triumfantes et illud quod putabatur corona uictoriae
tormentalis ultio facta est poenae quaerit remedium quo iure
quod uicerat careat et tormentum putat si possideat quod
praedarat dat dotem suo damno uitulas cum uehiculo format ex
auro et poenam et locum et suae uictoriae cruciatu staurat
interitum redit arca pereuntibus aduersariis quae perierat
cadentibus suis qualis in deo ira quae nec sibi pepercit qualis
uictoria quae nonnullo ante triumphans de hostibus redit cerne
itaque secretum dei iudicium hic puerilis adfectatur infantia
illic senilis damnatur socordia hic e somno heli elicitus
nuntius praemandatur et sacerdos promittitur ille accepto nuntio
exanimis ex cathedra propellitur et eius posteritas perenni
sacerdotio repulsatur huius itaque uniuersos temporis ordines
sequi ualde prolixum est quid enim memorem tam flexuosam rerum
obuolutarum historiam        ubi excipit samson
inuincibilem criniti muneris palmam dum leone fortior ferro
durior solus etiam milleno hoste superior dalilae superatus
mollescit amplexu quos non uirtutum muros libido prosternat
quae nazareo et diuini muneris comam abscidit et priuatum lumine
tenebris exulauit et quibus ante timor fuerat ludibrium reddidit
omitto et manue filium diuini nuntii enuntiatione conlatum quem
mater non petitum suscipit pater obseruandum ad monitus
expauit israel subitum defensorem promeruit filisteus etiam
interfectorem inuenit prosternuntur trecentis milia milium et
discit belli uictoria urceo triumphare non ferro

quid uero haec omnia humanae uitae conpetat statui demonstremus
nonne in tricesimo quinto humanae aetatis anno res uertitur
filiis laboratur ut nunc quosdam in laetitia parentum natos ut
samuhelem inuenies nunc etiam ut ophni et finees non solum in
patris quantum etiam in filiorum detrimento repperies ad uero
matrimonii ordines  quantas sterilitas damnat et forma
conmendat alias ornat fecunditas maculat foeditas in omnibus
laudanda est diuina temperies quod et tristitiae ex parte
praebet solatium ne plus consumat et superbiae modum temperat ne
plus adsumat

uiii praeteritus liber iudicum instituta moresque digressus
sequentis libelli ordinem peperit in quo regnorum status
cursusque principum gradatim a nobis disponatur necesse est
illic namque solita callositatis duritia coturnata iudea
asperatas in proteruitatem ceruices erigit et deum prouocare   
    in suis malis operibus non desciscit nam samuelem
adgressa regem sibi postulat adibendum et ab illis umanus
quaeritur principatus quibus turpe fuerat ut illis rex fieret
deus ergo postquam samuel sacratus antistes deo popularem
perduxit adfectum  licet nulla sit internuntii indigentia qui
abstrusa nouit rimari secreta tamen ordo exigerat ut sacerdotem
deus instrueret quo populi adfectum aut sperneret aut impleret
sed ecce paternorum iumentorum inquisitor oberrans asinas quaerit
et regnum inuenit et cui israelitica fuerat summa uirtutis
pecus quaerendo uilissimum etiam ipse fuerat uilis quanto aliud
melius praeparabat diuinitas quam quod saulis laboranter
quaerebat indignitas igitur sacerdotem inquisiturus adgreditur
et iumentorum deperditione tristatur sed sacerdos non asinarum
fugam sed regni porrigit gratiam sperat se patri redditurum
quod perdidit et repperit quod pater aliquando nec abuit nec
sperauit denique cornu illud diuina censura sacratum in quo et
regni enteca ebulliens parturibat et sacerdotale misterium
diuinis aestuationibus nuptiabat profetam testem foederis
allicit et insperato capiti fermentum diadematici germinis
inrorauit et ne sola esset mundana conlatio ante profetare
didicit quam regnauit denique indicabat electionem diuinae
prouidentiae inormis status et quantum maiestas de regni
qualitate succreuerat tantum proceritas mensura omnibus
eminebat denique donec diuinae praeceptionis norma seruata est
et regni eius maiestas effloruit et uictor de ostibus triumfauit
sed ecce inobedientia totius        bonitatis nouerca
quae cuncta bonorum operum a mundi principio didicit exstirpare
fundamina sicut in alios ita etiam saulis inuida principatum
obsedit et sicut primum caelesti regno exulauit diabolum deinc
mundi nouellum suo paradiso adam efficit peregrinum postea
faraonis inpetus et aegyptiacos currus rubriacis debriatos
interfecit liquoribus salsaque potionis madefactos crapula
infernalia inuitauit ad prandia sic saul quoque et adipatae
gregis laqueatum adfectu et taurorum pinguium muscipulatum
adpetitu regno expulit morte damnauit et quod duplo deterius
pitonici spiritus consultorem unctum domini supplantauit quid
etenim opus fuerat parcere regi aduerso an parcendo clementior
uideri poterat deo sed quae sunt ista tua deus secreta
misteria in quibus umana uaccillat ignorando natura inimicus
erat agag domino inimicus etiam et saul factus fuerat deo
parcit saul agag regi et displicet deo parcit dauid sauli et
complacet ille regnum ueniam dando perdidit iste regnum ueniam
dando promeruit aut in utroque damnanda erat super deum
benignitas aut in utroque placita bonitas sed nilominus in saule
praedae adfectus inerat ut seruaret aduersum et non tantum
benigne placere subdito uoluit quantum praedae affectus
interfuit quod in dauid patientiae bonitas inerat non regnandi
cupiditas erat denique inspice quod dauid deo ultionem
parcendo seruabat et saul dei ultionem male parcendo contemserat
saulem enim deus suae iniuriae elegerat uindicem et dauid deum
suae iniuriae quaerebat ultorem ideo ergo unus bene    
   parcendo erigitur alius male parcendo deicitur et quid
pluribus surgit dauid in regnum sui domini famulus in
principatum pastor uilissimus patronus fratrum omnium minimus
ammonito pastoralem audaciam erutam leonum mandibulis praedam
goliae etiam aerata cassis fundae rotatu stridulo perforata
dotalibus etiam titulis centum filisteica collata praeputia quae
tua in is deus admiranda sunt dona excedunt etiam modum
credulitatis quaecumque larga bonitate concesseris paruulus
leonis fit praedo nudus uictor exultat armato pastor triumfat
ex genere giganteo solus centeno coniugem dotat praeputio
seruus sui domini succedit in regno quanta in is tua
superabundans gratia domine deus meus quantum in is iterum
mortalium ex aduerso reluctat occursus das indignis quae non
debes non recipis pro praestitis gratiarum actionem quam debes
et recipis ab ingratis contumelias magis quas non debes erigis
ex stercore pauperem ut sedeat cum principibus das triumfum in
gentibus das potentatum in ciuibus et tamen adulter omicidii
sociatur scelus feruet aduc innocentis cadauer interfectum in
proelio et glandula libidinosi adulteri alieno grassatur in
lecto tot et tantarum non dicam maritus sed admissarius
coniugum unicum pauperi subripit matrimonium nullane animum
libidinantis consideratio temperauit non diuini ordinis
augmentus aut praemium non regale propositum        non
pluralitas coniugum non uerecundiae quod maius est turpe
fraumentum et tamen quanta in is omnibus diuina admiranda
clementia cuius modum nec dicendo explico nec amplexando
saturor noluit ut iustus peccatum inultum dimittere nouit ut
pius in animam uindicare admonendo conpellit ad poenitentiam
damnat teraporaliter in substantia ut in perpetuo temperet
poenam excipit in suo coniugio quod alieno ingesserat matrimonio
et ubi plus et doloris esset et criminis filius ultor paterni
factus est sceleris ut sicut seminis titillamento in libidinis
exarsit incendium ita sui seminis timore percussus fugiendo
destituit regnum teste sole perpessus quod admiserat aliquando
secretus sed deus meus quid oc sibi uult tam secreta iterum
tui iudicii dispensatio cur maculosi criminis suboles successu
paterni fruitur regni numquidnam oportuerat ut aut betsabe tam
turpissimi sceleris fuscedine maculosa se regnante filio reginam
aspiceret aut salomon adulterinae uuluae contagione turpatus aut
aedificandi templi meritum caperet aut sapientiae tensauros
indagaret aut paterni regni successor ac potentior fieret cuius
igitur patris alieni concubitus peruasoris alieni sanguinis
effusoris ubi nulla legitima tori coniugia nulla iuridica
sponsalia sed mortalis conscripta epistola adulterii fuerat lena
et peruasio paranimfa sed diuinitas fecit quod decuit
gratuitam misericordiam contulit peccantibus ueniam relaxauit
et quia semper bonus est etiam malis bona concessit sed uide
quia criminis filius crimen incurrit et adulterinum germen non
bono termino consummauit        licet ab isopo usque in
cedros libani disputet licet austri reginam suam sapientiam
admirantem exspectet quamuis templum ineffabile construat
spiritibus iubeat prudentia confluat iudiciis calleat diuitiis
fulgeat auro rutilet gemmis ardescat tamen caracteriauit in
uita quidquid insitum traxerat de natura et libidinis cauterium
genuina feculentiae inustione signatum uitae picturauit in
regnum factus itaque concubinalis exercitus incubator
matronalis populi adsecutor adulescentularum gregibus pastor
alienigenarum contra interdictionem amator et quod omnibus
deterius est gentilium deorum in senectute iam non
prudentissimus sed inprudens cultor quid ultra referam tot
regum ruinas tot criminum scelera tot transgressionum facinora
ut acab alienae uineae auarus inuasor aequalem culpae
sustinuerit poenale iudicium et quamuis diuini miraculi oculatus
testis extiterit dum ardentia caeli fulgora et rotatos
sacrificii ignes elias in testimonium uerae deitatis extorsit
denique lucicolum sacerdotum interfectione perpetrata relegata
triennali exilio nubila profetico in momentum iterum redduntur
imperio et quidquid arida sterilitate exaustum siccauerat imber
regressus uiridanti germine reuestibat  et tamen dum tot ac
tantis manifestantibus testimoniis doceretur iezabelis tamen
uirulentae persuasionis nocturna coniugis uenena sorbebat sed
ecce diuina uindex dextera in idolorum        cultricem
reginam inueitur et porcinis deuorata mandibulis in stabuli
sterquilinio dispersa perspicitur

ergo quia regum omnium subsequentum facinora libri modum
excedunt ex ac paruarum causaram similitudine quis non umanos
actus consideret quantum et remuneretur bonitas et condempnetur
malitia illud ergo quilibet efficiat quod se in utroque
percepturum sperat

ix sequens rerum gestarum ordo expostulat causae tenorem non
perdere saeculo nunc usque currente seruatum nam et ultra
excedens quadragena aetas nostrorum uerborum uolumen exspectat
quo suae causae termen conclusum adgaudeat oportet ergo nos hoc
tempus exponere quo penes hebreos machabaeorum ducum gerebatur
excursus cernens namque deus peccatorum perfectam populo
oberrante mensuram dum gezabel lucorum sacerdotes deo
praeponeret et manasses mordaces serrae dentes prophetarum
corpore cruentaret et templo non deorum quam demonum formas
adduceret furore succensus extorres suo regno propulsat hebreos
et quo modo exteros deos adorandos optauerant regnorum quoque
externorum exules angulos oberrabant namque nabuzardan coquorum
praefectus quo mage exprobramentum esset pugnae ac dedecus ut
sacer populus magnorum regnorum excelsus coquum pugnantem non
posset ferre substratus  hunc ergo nabuchodonosor armato
praeponens numero regem hebreum oculorum decore fraudatum
ferroque nexum cum        suo exulat populo deturpatum
templum depraedat sacrum altare conmaculat arcam quoque
foederum uerendarum tabularum lege sacratam pagano lustramento
profanat uasa quoque aurea quae reuerendo pro usu sacrorum
effecta facta sunt merulento barbarorum potu polluta sed ecce
sacrata dextera consuetum non cessat praerogare solamen
machabeos namque septem claro genere praesumptos admodum fratres
armat ad bellum ostendens ut quod peccator totus cum suo rege
facere non poterat populus hoc paruus deo fauente perageret
numerus o quam praecelsa sunt tua deus atque stupenda secreta
peccator populus pugnantem sustentare non potest coquum et regem
suum contradet occecandum ad uero deo grata gens paruula
machabea totum nabuchodonosor aduentante pondus non solum
reluctando sustentat quantum et corruente prospere superat
notans persequentem hebreum quem antea uelut neglectum
despexerat suo effuso cruore praelatum quorum regem dudum
adduxerat et ferro nexum et oculo perforatum cognoscat ex hoc
humana natura nec aduerso cedere deo fautore nec tempestate ut
ante monstratum est betuleam amplam hebreorum urbem omne uastato
terrarum excursu dux holofernes obsederat et murorum temptans
ascendere aggeres armato clausos terrore pressabat erat namque
ante oculos populorum certa de morte captura et fames exesa
conrodens corpora uacua monstrabat ambulantum cadauera non
fletus        supererat oculo non humor palato non
succus membro genua possederat tumor ora conseruerat pallor et
gressus catenauerat marcor quo mortua membra tantum sepulchro
fraudata solum loquendo mundanum crederentur habere mercatum
fames domorum secreta peruaserat mors portas obsederat
olofernes agros prataque uastabat quam ergo salutem oppressus
aut speraret aut peteret dum mors agro domoque uagabunda
regnaret sed ecce matronarum decus casta puella claustro
murorum egressa salutem populo conlatura profertur uultus decore
armata morum pudore praesumpta deo conpulsante succensa
olofenaeum caput processerat furatura errabat namque totum
secura per campum regem laqueo postulans praefocandum quo
reperto praebet blandum astuta sermonem garrula uultum adultero
seductorem adstat contra oculorum captura amor damnosus et
mortalem laqueum praeparans uultus sed ecce rex potando
lassatur calore torretur bractatur mero quo madefacta guttura
praebeat ferro ecce autem repente dum nulla uox ex aduentu
pugnantum nullus cruor emanat percussorum et tamen pugna nocte
confecta est caput pera gestatum est matronale tropeum peractum
est regale thorum perfectum est facta est una puella hebreorum
salus fuga persarum perpetua nunc usque fabula saeculorum sed
hoc proelio nulla uox ex aduerso pugnantum nullus cruor emanat
percussorum et tamen caput pera gestatur sola nocte adtestante
sublatum decora namque forma tantum excellentum operum fuerat
lena quae caput a corpore segregatum salutem lugentum adtulerat
       populorum hoc quoque non duco transeundum quod
hebreorum pro salute captorum consolator deus erexerat
mardocheum nam hester ad regnum exoptata ebrea suum populum
saluatura mardocheum auunculum elatura aman quoque prostratura
obtemperat sed quae sunt haec tua deus meus clara admodum
pauendaque secreta rex namque apud suam momento deplacatur
consortem et sceptrum extendens conruentem pauentemque solatur
uxorem at uero aman pene regno collega et secretorum autenta
repente regem pauet aduersum quem putabat susurro pro sua
uoluntate ludendum nam ecce repente mardocheus futurae poenae
damnatus equo aman leuante praefertur ad uero econtra aman
crucem nocte praeparat crucem alburnus exspectat

x transacto igitur iudaicae cursu historiae quem quidem
continuis decem litteris reseruatis ab orbe condito usque in hanc
aetatem digerendo perduximus cuius principium sicut propitia
diuinitas operando extitit ita irata terminum contulit  ergo
gentiles adgressurus historias quas nunc a momentaneis
garrulitatibus fortuna prosperior subleuat nunc irata supplantat
momento usque in abyssum uergens si quos successu prospero
usque in caelum perduxerat  exhinc ergo sumemus initium quo
iudaici regni perduximus terminum postquam enim babylonico
captiua hierusalem successit imperio et alienis deseruiens idolis
a deo suo fornicata alieno etiam captiua deducta est regno 
pertulit enim sui poenas sceleris et male seminatos       
fructus amarissimos sui comedit erroris  tamen tam diu
babylonia fermentum suae potentiae tenuit donec diuini populi
templique dominici saporem praedae toxicatum degustauit
statimque cum propriis abortiuit quicquid ex sacratissima praeda
auidior transuorauit fuit enim illa israhelitici uindex
sceleris tamen uae illi qui flagellum eligitur malis et sicut
hierusalem suas deflet reliquias toto orbe dispersas et
nullatenus usque in hodie redituras ita babylonia cum alienis
etiam suas aborsa est pereundo diuitias ea igitur terapestate
fortuna quodam aestu turbulentiae grauidata in paruo macedonum
regno clarissimum peperit nefas namque alexander dubia sub
opinione philippi macedonis filius incerti patris crimine
maculatus exsurgit quidam enim ferunt dictanabo uaporante
libidinis clandestino olimpiada magico conpressisse figmento
alii quod draconis squamifero fermentante conplexu uirulentum
ediderit grauidata puerulum sed quid his opus est ex quo
philippi in hoc negotio uacillauit auctoritas patris nulla
nominum inuentio opus est ad ornandum adulterium genetricis
habere enim non dicitur uirum cui suppetunt multa nomina
maritorum hic ergo quamuis patre tyrannice crudeliterque
regnante ampliatum macedonum regnum susceperit tamen ultra mundi
terminos aestuans insatiabile imperium protelauit non contentus
in id quod pater crudeli tyrannide peruaserat sed mundum sibi
breuiorem aestimans ultra saeculum aliquid exquirebat et primum
quidem babilonicum regnum arripuit mille annorum dominatu
fulcitum tot triumphis ac totius        orbis uictoriis
enthecatum illuc etenim et israhelitica confluxerat gloria et
aegyptiaca olim famosa conmigrarat potentia illuc spartana
illuc athtenaica atque insuperabilis uirtus deuoluta cesserat
scytica de quo regno a uicies milies centum octoginta milia
tribus proeliis cesa feruntur nec tamen tantae cladis sensit
babilonia detrimentum quis ferat haec domine deus meus totius
orbis ineffabilis conditor deficit sapputatio morientum in
numero aerumnae locus partiaco non paruit regno si
inaestimabile est quod una prouincia perdidit quis tua orbis
opera sufficiens enarrabit igitur alexandri rapidos regnandi ad
cupiditatem animos tantae inmensitatis multitudo non terruit sed
indubitanter pugnam insperatam arripuit et insperato uictoriam
dubitatam inuenit uincit in paruo quibus sufficere non poterat
numerando superat effugatum sequitur fugitiuum inuenit
uulneratum aureo catenarum ligamento constrictum praebet inanem
misericordiae sepulturam illo filias etiam quas sorores 
iuste quidem ille uitam perdidit regnum amisit qui maternum
uiolans sacramentum suum se maluit esse uitricum patrem etiam
germanarum nec puduit illuc partem turpissimam libidinans
obicere corporis unde primum prodierat imago nascentis post
haec regni etiam persici uictoria non contentus quo totius mundi
confluxerat dominatus qui posset et uniuersas auaritiae
saturare uoragines  et nihil ultra post hunc quaereret qui etiam
aliquando saturari non posset  tamen indicos fines ante
cuiquam inaccessos sollicitat et ignotos nostro saeculo fines
ardenti        cupiditate penetrat et primum quidem feras
in aciem belli propositas statuarum aere succenso debilitat et
ignitis amplexibus rabidas fugat post haec poro indico rege
captiuo fasiacas primus inuadit latebras illic aurum fastiduit
macedo qui saturari non potuit toto orbe possesso dehinc nudos
bragmones exustos eoas foebeos passadras caucasii montis
incolas drancas et uergetas hyrcaniae populos corasmos et
daas ocionitidis quidem amazonas ut ferus adit ut inportunus
prouocuit ut praedo peruasit incognitam quoque saeculis meroen
et ultra sieneticos uapores falernis liquoribus ruptuantem
inpatiens penetrat candacen aethiopicam quamuis praeceps non
tamen securus sollicitat atlanteas niliaci liquoris
diffusitrices cataractas intrepidus exspectat quid dicam
pertemtata maeotide inertes thirofagos asperos antropofagos
nudos etiam ictiofagos lacessisse solis quoque ac lunae
loquentia nemora regis ipsius interitum praedicantia laboriosus
inuestigator accessit et quid pluribus nulla secreta mundi
misteria nulla gens abstrusis terrarum angulis exulata nulla
oceani semotior insula atlantei marginis aestu roriflua quae non
alexandrum aut dominum timuit aut repentinum expauit aut
praedonem inuenit quisnam est domine deus meus hominum tam
inconsideratus appetitus lassatur peragrando mundus non erat
iam quod humanis ostenderet oculis et auaritiae       
non saturatur affectus paruum est uisu quaerenti alexandro quod
fecisse suffecerat deo posset et in caelum ascendere si aut
natura pinnarum concessisset aut semita et quia mundum
peragrando paruum sibi esse credidit ideo tribus contentus
sepulchri cubitis obdormiit discat ergo ex hoc humana natura
nihil esse de potentia praesumendum ex quo mors communiter heres
est potentum et pauperum uidit enim et aethiopicas uires et
atlanticas moles et foebeos ignes et scythicas glacies sed quid
profuit omnia inuicta uincere et seruili ueneno succumbere huius
actus huiusque mortem qui semper mente considerat moriturum se
esse non credat numquam enim mortis malo terretur qui alieno
malo considerato corrigitur

xi fracto ergo persico macedonicoque imperio ecce paruum adhuc
ex increpundiis roma subrigit uerticem turpi admodum criminosoque
mancipata principio nam rea geminorum mater ex opere concors
cum nomine quae quidem non ex marte deo compressa peperit 
quamuis etsi mars esset deus esse non posset  tamen
consueuerat uana semper paganorum antiquitas procreatos ex
fornice deorum natos adscribere quo meretricum crimina diuina
uestirent iniuria uere marmorea atque insensata diuinitas quae
sua addictione uniuersas uestiret criminum causas tamen quorum
principatum romanus ordo tripudiat et ad dedecus potius suae
natiuitatis etiam historia currente scribere quoque non cessat
criminosa matre editi criminosa nutrice producti criminosae
etiam uitae operibus non destiterunt frui        denique
ne a facinore coeptum primordium facinorosum caruisset augmentum
fraterno sanguine murorum prima rubuere fundamina ut
fratricidii cruore sancita magnificae urbis uerecundentur
principia ecce etiam sacrarium criminibus uindicandis
construitur et ubi iustitia sanctitasque exerceri debuerat inde
facinorum nefanda purgantur fit exercitus criminum fructus et
impunita iniquitas fit senatus et ne disparia suae uitae
sortirentur conubia turpatis matrimoniis rapina facta est
paranimfa quod in huiuscemodi nuptiis esse poterat gaudium
maeret sponsa quod rapitur socer aestuat quod praedatur socrus
ingemit quod orbatur et ne etiam in raptore quodpiam existeret
gaudium necdum est securus sponsus ne pugnando fiat diuortium
quid post haec referam natos brutum inbrute necantem externi
matrimonii tarquinium corruptorem ubi ferrum matrona testem sui
adhibuit criminis et quia uiuere diffamata non poterat ante in
se nefas quam in conmissoris sanguine uindicauit omitto fabium
metenniae interfectorem potius quam maritum qui paruo contactam
mero coniugem trucidat et resignatae ynotece parricidanti cruore
sacrificat quid referam curtium offam uoraginis et terrenae
abruptionis hiatum quid profuit saturasse armati incitamento
decoris nunquam terra sarciret quod ruperat dum tamen uanus non
omitteret quod uiuebat exurit mucius inefficaciter dexteram et
quia praeferri inaniter concupit curtatus brachio inaniter
uixit quam fatua        uanitas sacrificat uanae famae
miseri sui corporis poena et ut nomine tantum opinatus existeret
membrorum facta est turpata ruina quid referam cannense
interitum terno modio digitorum exuuiis diffamatum dum carthago
romanis potentatibus utitur et cremera senatoriae mortis
diffusionibus augmentatur quid urbis inruptum anserinae uocis
indicio erutum quid marianae pestis scidium ciuico sanguine
satiatum feruet pompeiana uictoria mitridatis toxico concursu
piratico tigrane maerente armenico pontico etiam uiridomaro
tristante captiuo primus igitur et iudaicas opes praedo peruasit
et dominici sacrarii ornamenta romanis usibus subdidit quid
referam scipioneas punici triumphi uictorias dum opima
cartaginis antiquaque potentia sibi pugnando periit romae
pugnanti proficit  roma enim ante exhausta uincendo recuperauit
quod perdidit at uero carthago ante uictrix nunc exusta et quod
rapuit reddidit et quod habuit perdidit  quid corinthicae
maiestates uictoriae quid cimbricas mortes teutonicas rabies
et ne omnia prosequar creuit roma semper suo studens dispendio
et dum sibi parcere non nouit domina effecta est mundo quantum
romano sanguine satiatus est uiriatus aspersus est poenus
omitto nefas partiacum aurata morte principem condemnatum ubi
auatitia quod iniusto uoto quaesierat iusta poena repperit et
cupiditas dum concupitis fruitur bibendo non uixit  nouum
fateor persarum iudicium ut cupiditas dum ex id quod desiderat
fieret saturata ipsa sibi saturitas facta est poena quid
caesar qui fatigato tot triumphis succedentibus mundo ipse
tantum indefatigatus        ciuico sanguine non pepercit
quia iam exterum quem funderet non inuenit paruum credens si
dimidio mundo regnasset nisi etiam totum genero interfecto
peruaderet romanum ergo imperium suo exteroque sanguine
enutritum cuius semper iniuriis aut dandis uacuat aut
accipiendis non uacuit creuitque semper alieno damno aut suo
potius detrimento

xii noua saeculi aetas interuenit nostris libellis
desiderabiliter exoptanda cuius aduentu radiante lustrati
suauia christi nascentis crepundia libro currente narrentur
necesse est quippe ex quo et lux refulsit in tenebris gloria in
excelsis pax in celis et letitia exorta est iustis ecce oc ut
angelus edicit pastor audit chaldeus agnouit erodes expauit
quid ergo cessas lingua erisne tacita tui conditoris in aduentu
perducta quo reatu teneberis si uociferantibus angelis tu
tacebis ecce igitur descendit ros uerbiale coruscans in negotio
latens in uerbo pulsat auditos uirgineos caelestis coniugii
disponsator ubi naufragia non passurus est pudor indicit
nuptias in quibus nec diuinitas patris polluitur nec genetricis
integritas uiolatur fit aure casta conceptus fit plenitudo
uteri et nullus est pondus et sic intacto pudoris sigillo
prosilit partus sed ecce quid in hac desponsatione sacer
pronubus        edicat agnoscatur aue inquit gratia
plena et illud quod sequitur fateor tractans hoc ipsud
obstipui in desponsationibus suis quos ordines habeant caeli
ecce ut uideo nulla adhuc petendi fit enarratio nulla de
uocabulo sponsi cognitio nulla de dotis quantitate conlatio et
gratiae fructu grauidata est uirgo sed ecce dotis celsitudo
nuper edicitur et desponsator qui fuerit declaratur dicit
angelus spiritus sanctus superueniet in te ecce significatio
certa uocabuli at uero regni eius non erit finis quae erit
ultra dos ab hac dote superior regnandi perennitate concessa
post haec radiata in nostro saeculo diuina nituere crepuscula
exulat de nostris sensibus quidquid tenebrosa fuscedine
caligabat recedit tristitia fugatur angustia ne consisteret
regis procedentis in uia o gratus et purus aduentus si ut rex
descenderet fortior regibus appareret si ut deus iudeis
claresceret si ut ineffabilis sapientia scribas fariseosque
conpungeret sed ut lenis pastoribus apparuit ut caelestis
caldeis inluxit ut non superbus piscatores instruxit accessit
egrotantibus diuinae salutis potentia et stupenda in saeculo
radiata sunt opera denique nuptialis aqua uinolentis ruboribus
debriatur tiberiadis unda pedestri petro fit durior strata
discit terra parturire oculos praegnante saliua discit fons
sanguineus christificae uestis adtactu perenni constrictus gelare
catena adulterae uenia terrae conscribitur leprae sordicula
uerbo purgatur latronis corona de cruciatu conquiritur et quid
pluribus suis cadauera pedibus gradiuntur suis egrotis lectuli
deportantur praestat petro piscis pecunias cui nulla
substantia et hic in prandiis decoctus crescere       
discit ubi nulla est uita uerbo expulsa egritudo discedit
uerbo reuocita salus adcurrit uerbo uertigo tranquillata
languescit uerbo fluctuans unda liquescit et ne plura
persequar non licuit naturae non esse quod ille uoluit non
reluctauit natura non posse quod iussit post haec uero plenitudo
iudaici exitus celerior fieret liuor de bonitate conquiritur et
quia cecitas claritate refulserat conlator lucis ab aduersariis
inuidetur uere tenebrae patronus qui in suo figulo non
dubitauit scelus flagellatur perpetua uirtus uniuersalis
conspuitur salus et crucis patibulo suspenditur deus quis haec
aut dicere auderet aut dicentibus crederet quod iudea tot
periculis etuta tot proeliis uindicata tot beneficiis
inlustrata haec suo deo facere poterat sed qualiter iudeus
adoptatus filius caderet et gentilis adoptiuus filius
surrexisset nisi quia tot beneficiis ingratus ille populus
extitit et iste nullo praeeunte obsequio gratuita gratia
consecutus euasit

xiii oportuerat quidem ut temporum ordo dictabat caesarum actus
uitasque describere sed quia illos siue deo siue apostolis turpe
fuit praeficere postremo ergo loco quae praetetermisimus
postmodum edicemus igitur postquam iudea salutis remedium
patibulo crucis adfixit et mortis medellam quam habere magis
debuerat caruit a deo suo exulata proicitur et eius loco pereger
filius adoptatur statim itaque fidei doctores apostolos dirigit
et sacrati spiritus flammeo coruscos adtactu uerbi caelestis
praedicatores statuit et baptismatis dilutores elegit statim   
    ergo caelesti horreo fruges certatim segregatis paleis
successere spargitur sectura cum lacrimis et pressurae cum
gaudio colligitur messis mittitur retia retrahitur perfecta
captura omisso maris liquore salsissimo de qua christus et
exucatas peccato assas epulas comedat et mellis fauo admixtas
caelesti adparatu suscipiat uide igitur quod et ad dexteram
partem retia captura iactatur et certissima computatio trahitur
quia decem legis praecepta subeat et septem spiritus perfecta
uita possideat quae quidem summa multiplicata septimo decimo
colligitur ductu pastor petrus cui quidem et celestis portae
clauis traditur et grex ouium ad pascua deduci iubetur qui
duplum accipit thesaurum quo saeculum adcuret egrotum adhibito
chrismatis oleo et sacrificii mero super petram stabilem firmat
ecclesiam et porta mortis destruetur per eam ligat caelo quod
uelit soluet terris quod iusserit praeceptum hoc quod gratus
christi amicus accepit portat et ipse piissimus pastor ouem
humeris perditam et ex lupatis morsibus eripit fugitiuam

rapitur ad apostolatum dum calcitrat paulus et licet reluctet
percutitur beatissima cecitate uisurus cadit ex oculis albigata
lippido et efferata seueritas fit pacifica persuasio quam grata
medici largitas dum solo imperio et squamea cecitas pellitur et
cordis acerbitas dulcoratur        fit ouis magis
ouicula lupus rapax et ubi exultauit malitia superexuberat
gratia et quos acceptis epistulis cruciaturus exquirit illos
exhortatoriis postmodum epistulis docuit uecte fullo deicit
iacobum et quamuis pro populo iam percussus orauerit sic pro
praestitis aduersa suscepit uere fullo iudeus apud quem totius
sordiculae resederat cumulus credit philippo aethiopicus spado
et purgatus baptismate cursu garrulior repedat prospero illuc
credulitatis ac fidei gratiam portat ubi praedicatio pro
extremitate orbis peruolare difficilius poterat petrus apud
urbem deuoluitur et magus uolucer caelo iam proximus sola prece
iactatur et licet semel sepiusque figuraliter resurrexerit uero
mortis occursu ultra iam perpetuiter perit dorcas mortua
redditur uiduis et misericordia resurrectio efficitur mortis
patefacta carceris claustrorum ligatura disrumpitur et petrus
herodis iudeorumque de exspectaculo liberatur sapphira cum uiro
promissam subripit partem et quia totum dare despexit se ipsam
quae furto uti poterat perdidit uas petrus refertum e caelo sibi
delatum aspectat uarias saeculorum apostolo praebiturum delicias
dumque iudeis prohibita scelus esse putat si comedat audit
totum catholico purgatum esse quidquid dei largitas gratialiter
praerogaret christus igitur purgat semper epulas suis qui etiam
corda lauacro purgauit baptismatis porrecta petri dextera
claudus recto gressu        firmatur et qui solo quo
sederat ex pueritia religatus fuerat loco iam aetate prouectus
gressu pererrare didicit libero quo iudeus ex liuore miraculi
zeli toxico sufflammatur et qui gratias deo proferre debuit amum
liuoris potius deuorauit expetitur paulus ad mortem dum apollo
futurorum praedicator perderet deitatem et quia apostolos
clamoribus sectabatur spiritus ut recedat praecipitur fariseus
cum saduceo committitur et paulus e medio turbore subtrahitur
dum saduceus resurgere mortuos dubitat et phariseus dubitata
certus adseuerat illic igitur apostolus libertatem repperit ubi
iurgium auditoribus praerogauit tradit sors mathiae apostolatus
officium et traditio iudae porrigit laqueum taddeus abgaro
podagrici morbi medellator praemittitur et sicut dudum epistula
christi promiserat ita maerorum salus suffragata gaudebat
discedit ueteratus medullis regalibus dolor et salus quae olim
puero fugata repudium dederat ad gratiam iterum perducta cum uiro
ludebat circa horam tertiam adgregatis apostolis promissio
dirigitur saluatoris et flammato fulgore spiritalis gratia
distribuitur labiis loquebatur apostolis quidquid dictabat
spiritus et audiebat quod scierat medus elamites et persus sed
a quibusdam mera putabatur ebrietas et erat mira potius tributa
maiestas

      

xiu nunc etiam caesarum uitas instituam et principum atque
augustae magnitudinis stemmata libris currentibus edicamus
necesse est primus igitur caesar unde et imperiale cepit
initium uniuersae terrae detinuit principatum suffragabatur
etenim huius felicitati diuina natiuitas cui etiam uniuersas
inuincibiles uincere licuit causas qualiter enim ab huius
imperiis libera existeret uniuersitas sub cuius regnum nasci
dignata est deitas primus namque uniuersae terrae limites
imperiali maiestate subiecit britannicas ultra mare atlanticum
sitas insulas mira felicitate repressit actiacae pugnae
certamine triumphans exstitit atque aegyptiacam superatam reginam
lactandas praebere mammas serpentibus persuasit dictaturam
perpetuam sellamque auream primus in urbem aut habuit aut
inuenit iani belligeri limina perenni securus clusura damnauit
ultra indicas latebras suae maguitudinis imperium duxit et ne
quippiam reliquum remansisset mundum sicut marinis terminatur
amfractibus describendum censendumque mandauit haec sunt tua
deus secreta misteria haec sacrae natiuitatis munera sempiterna
neque enim decebat illum regnandi habere participem quem in tua
natiuitate decreueras regem ut deus principium cesari et cesar
principium fieret mundi

denique ut haec clarius manifestasset diuinitas inspice quid
deinceps sequitur uidesne eneruatum in aliis ultra imperium et
lasciuienti desidia in sequentibus deinceps       
putrefactum da calligulam aureis piscantem retibus funibusque
purpureis da caesareanae turpitudinem stirpis ubi ille madidus
princeps entheca sceleris qui uirum quem male acceperat
perdidit et mulierem quam iuste meruerat sumsit regnum
criminibus maculauit et quid turpius aut uellet aut faceret
nisi ut grauidata ranunculis uiscera turgescenti dissilientia
rugitu intestinis etiam crepitantibus  nihil amplius quam
perennem saeculis fabulam peperit criminis exhinc iam luxu
perfracta uirtus relanguit rigidaue seueritas deliciis
accedentibus tepefacta migrauit tamen nequaquam in cunctis
augustis huiusque cladis tabes inrepsit fuere igitur uarii
quibus et uirtus interrita inerat et animi cura uigilanti
cautella referuerat nam uespasianus iudaicae uindex nequitiae
quem suae christus iniuriae elegerat uindicem ipse israheliticam
cladem finem usque perduxit et nequaquam iam ultra de
captiuitatis ergastulum redituram perenni exulatu damnauit hic
itaque hebream aduersus deum calcitrantem nequitiam execrandae
famis exitu terminans illam usque miserabilitatem perduxit ut
lacteis dependentem uberibus natum ieiunae matris faceret
prandium et quae insensibilis suis catulis nequaquam ingerit
fera illud mater suis uisceribus faceret efferata quae sunt
ista deus meus te irascente permissa bellica crimina ut fames
naturae federa uinceret et mater de suis uisceribus ieiuna
pranderet sed        iusta haec diuinitatis in rebellibus
fuerat pena quam enim iudea patientiam haberet in filiis quae
suam salutem usque ad patibulum perduxerat crucis et quae carnem
filii dei accipere spreuit sui carnes filii suis epulis
praeparauit cerne enim quia quinque panibus saturata quinque
milia ante deriserat et nunc  tantum uitae reliquum  filii
carnes esuriens praelambebat primum etiam iudaicus princeps dum
christum quaerit infantes interimit ast hic secundus dum
christum ulciscitur parentum mandibulis infantes addixit quid
referam aureliani in deum tumentem inuidiam unius miraculi
effectibus delinitam namque dum miles  densatur aer
crassescunt nebulae ignis ipse etiam si credi fas est aquas
didicit parturire perdit ignis naturam in imbrem migratus
desudat humectus in radiis febus et ut diuinitas imperauit
flamma etiam pluere didicit atque in suis incendiis guttas habere
se repentinas expauit discat itaque pagana duritia quia nec
elementis licet suam uindicare naturam quam christianus tenet in
suum uelle captiuam denique una pluuiae unda et arida sitientum
ieiunia et pagani persequentis humidata est flamma iam enim
aduersus christianam fidem sacra ediderat penas infixerat et
cruciatus martyrum decretis publicis titularat quas tua pluuia
deus imbre faculas extinxit et una eademque sententia
imperialis censura infringitur militaris ariditas saturatur
quid referam placidum neruam felicemque traianum et primum
christianis meritis augustalia insignia iungentem geminum
philippum praetermittam necesse est iuliani tirannicam rabiem in
dei ecclesias tempestiuis incursibus fluctuantem dum iudeis iam
recuperandi templi facultas tribuitur et simulacrum ueneris
templis asciscendum adfertur sed et iudeis flamma uibratis
crispata uerticibus cementa muris adlata disparsit et uestibus
crucis caracteriaca signacula figurauit ueneris etiam transitum
babylae martyris praesentia interdixit ualentinianus militare
cingulum spernit et imperii diadematis munus excipit

