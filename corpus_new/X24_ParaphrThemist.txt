

 tractatus ai de categoriis aristotelis  

 cum omnis scientia disciplinaque artium diuersarum non nisi
oratione tractetur nullus tamen o fili in quouis genere
pollens inuentus est qui de ipsius orationis uellet origine
principioue tractare idcircoque miranda est aristotelis
philosophi diligentia qui disserendi de omnibus cupidus ab
ipsius coepit examine quam sciret et praetermissam a cunctis et
omnibus necessariam

 is igitur nos docuit ex octo his quas grammatici partes
orationis uocant eam solam recte appellari orationis partem quae
indicaret aliquid uocabuloque signaret itaque solas orationis
partes auctore aristotele nomen et uerbum debemus accipere
ceteras uero ex his fieri aut compagines orationis potius quam
partes eius debere nominari nomen namque personam demonstrat
uerbum quid quisque faciat quidue patiatur

 dehinc hoc docente debemus aduertere quo compendio paulatim
oratio coartata per gradus cuncta quae sunt uno uocabulo capta
concluserit nam cum sit diuersa innumerabilisque mortalium
nuncupatio nec comprehendi possit nominum tam lata diuersitas
uno tamen uocabulo cum hominem dixeris noscis omnes similiter
cetera equus ille  uel  uel  uel ille atque ille
et quamquam sit horum quoque nominum infinita comprehensio
equum tamen cum quis dixerit monstrabit omnes et si quis
leonibus  quod fieri solet  uel bobus imponat nomina in
immensum tenditur uniuscuiusque cognitio et acies mentis
obtunditur sed cum leonem uel taurum dixeris omnes qui
ubique sunt sub uno nomine naturae succidunt

 uerum orationis uis quae infinita genera procreandi uarietate
singulis uocabulis colligauerat parum fecisse uisa est nisi
eadem coacta in unum singulari nuncupatione concluderet ideoque
et hominem et feram et equum dixit animal dans cunctis nomen
quod omnia possideret nec minus ea quae sine anima sunt breui ex
immensa demonstratione signauit nam cum sit arbor et nucis et
castaneae et glandis et mali ceteraque inexplicabilia genera
uirgultorum surculum uocans singulari omnia et communi
uocabulo astrinxit similiter ornamentorum diuersos lapides
compendiose uocauit gemmas

 postremo licet abunde prospexerat dispersa passim genera
speciali nota concilians tamen ingenti quodam et capaci ad
infinitum nomine omne quidquid est comprehendens dixit 
extra quam nec inueniri aliquid nec cogitari potest haec est una
de categoriis decem

 appellatas uero categorias constat propterea quod non possint
nisi ex subiectis agnosci     quis enim
quid sit homo possit agnoscere nisi aliquem sibi hominem ponat
ante oculos quasi subiectum homini

 ne autem progrediente tractatu in quo plurimis exemplis opus
est eadem ad docendum nomina repetantur ac saepe accidat ut uel
hortensii uel altius hominis uel superius animalis uel
excelsius usiae in fastidium frequentata exempla reciderent
alia his uocabula quibus ad disserendum philosophi uterentur
inflexit itaque hortensium et nucis arborem et equum xanthum et
his similia      uocauit
 quod tactu sentiantur  quod diuidi et secari
nequeant quis enim credat hortensium caedi posse per partes
quod si fiat hortensius iam non erit   quod sint
numeri unius  quod singularia neque enim haec in uno
quouis geminari possunt

 deinde altiora id est hominem equum leonem arborem ars
dixit  quasi partes generis et rerum formas dehinc
superiora id est animalia et uirgulta et gemmas et lapides
genera nuncupauit ex quibus partes uel formae nascuntur eadem
tamen genera species uel  nominari possunt quod habent
excelsius aliquid id est usian ex qua oriri uideantur et nasci
ipsam uero usian supra quam nihil est genus appellari
uoluerunt

 his ita compositis ea quae mente concepta signari et
demonstrari possunt agressurus aristoteles omisit illa interim
quae de uerborum ratione tractantur cum in linguae usu
prouenerit ut uno nomine res multae et multis nominibus res una
nuncupetur

 his rebus quas unum nomen complectitur duo uocabula ars
dedit ut ex his alia omonyma alia synonyma uocaret omonyma
sunt cum res quidem plures commune nomen accipiunt
interpretatione uero eiusdem rei separantur ut homo pictus et
uerus in hoc namque idem nomen est uerum si ad definitionem uel
ad interpretationem hominis redeas inuenientur ista disparia
cum enim dixeris uerum hominem animal esse quod risum capiat et
uim rationis admittat cum de picto idem non possis dicere
necessario inueniuntur esse disparia

 regulariter autem accipere debemus omne nomen licet
proprium quod possit esse commune cum ceteris omonymon uocari
ut cicero non unus sed plures sed si omisso nomine signis
potius demonstrare uelis quis sit ille cicero quis alius quis
tertius alia de alio signa narranda sunt ut alium crassum
dicas alterum tenuem uel longus dicatur alius alter breuis
candido colore quis alter nigro haec igitur quoniam inter se
discrepant solo sociata nomine omonyma dicta sunt uocabulo
iuncta rei interpretatione discreta

 synonyma uero sunt res quae et nomine et sui interpretatione
iunguntur ut est animal id enim de homine et de equo et fera
et de auibus dici potest animal est quod cibum capiat quod
mortale sit quod sensu moueatur

 nunc ad eas res quae singulae multis nominibus signari
assolent ueniamus quamquam hanc partem aristoteles  ut superius
dictum est  praetermiserit idcirco quod de his quae
significantur non de his quae significant disserendum putauit
in his autem non rerum sed nominum uertitur quaestio haec
diuisa sunt similiter in partes duas et alia polyonyma alia
etheronyma sunt

 polyonyma sunt cum multa nomina unam rem significant neque
ulla de differentia nominum redditur ratio ut ensis mucro
gladius haec namque cur unam rem tot significent nec
discerni nec definiri potest

 dehinc etheronyma multis aeque nominibus res singulas tenent
uerum in his habet rationem diuersitas nominum uelut est homo
mortalis terrenus homo ab humanitate mortalis a
necessitate mortis terrenus a terra in qua cuncta gignuntur

 claret igitur in his nominum originem quaeri in superioribus
rerum quamobrem his omissis aristoteles superiorum maluit mouere
tractatum

 ergo ad omonyma redeamus quae diuiduntur in partes duas aut
enim fortuitu fiunt aut hominum uoluntate nascuntur fortuitu
fiunt cum quodam casu simile quis alteri accipit nomen
uoluntate cum similitudo nominis ex industria imponentis
affigitur

 horum autem quae industria uel uoluntate nascuntur quattuor
sunt genera        ut eadem
latinus quoque sermo declarat similitudo pro parte ab uno ad
unum similitudo est ut homo pictus et uerus sola enim
similitudine copulantur pro parte est quod  
graeci uocant ut quo pacto principium animalis cor dicimus
ita principium aquae fontem dicimus pro parte enim sui
similitudo nominis uidetur adiuncta ab uno est cum dicimus a
medicina medicinale ferramentum medicinalis scientia
medicinale praeceptum medicinalis usus ab uno enim cuncta
descendunt ad unum est ut illa potio salubris est ille
medicus salubris ferramentum illud salubre haec enim cuncta
unum id est salutem uidentur attingere

 sed plerique mouere assolent quaestionem de quibus magis
aristoteles uoluerit inchoare tractatum primo de iis quae sunt
secundo de iis quae percipiuntur tertio de iis quae dicuntur
primo sunt res omnes quas natura peperit secundo
percipiuntur ea quorum imagines animo uidendo formamus et
condimus tertio dicuntur illa quibus ea quae sunt impressa
animis efferuntur id namque quod quis concipit animo lingua
prosequente declarat

 sed ut erudito nostrae aetatis themistio philosopho placet
de his aristoteles tractare incipit quae percipiuntur quaeque
ipse uocat graeco nomine  siue  imagines
rerum insidentes animo uerum cum de perceptis proposuerit
disputare et de iis quae sunt et de iis quae dicuntur necessario
locuturus est percepta enim ex his oriuntur quae sunt quae
uidendo percipimus perceptorum autem deerit demonstratio nisi
eorum quae dicuntur auxilio fuerint demonstrata

 ergo quamquam separatim postea ea quae sunt definiturus sit
mixtam tamen de tribus disputationem debemus accipere nam de
perceptis qui loquitur et originem rerum trahit et praesidia
orationis implorat superfluam igitur quaestionem mouet qui dicit
scrutari oportere cur aristoteles in principio suo omonyma
detexerit si de his quae percipiuntur fuerat tractaturus cum
liqueat non posse dici aliquid nisi quod perceptum fuerit nec
percipi aliquid posse nisi res fuerit de qua imago intuendo
capiatur

 his igitur cognitis paronyma uideamus quae sunt in
omonymorum et synonymorum medio constituta et quae nec paronyma
dici possunt nisi in se habuerint utrorumque contractum id est
nisi et nomen omonymorum et negotium synonymorum uideantur habere
commune ut a sapientia sapientem uel medicum a medicina
dicamus eadem in medico quae in medicina et actus similitudo
uidetur et nominis propterea recte paronymum dictum est quod
aliunde nomen acceperit

 uerum ne eadem uideantur paronyma et omonyma quae ab uno
dicuntur id est   hanc differentiam debemus agnoscere
quod ipsa paronyma inter se quidem propter similitudinem nominis
omonyma sunt illius tamen nominis paronyma dicuntur unde nomen
acceperint ut puta a sapientia dicamus hominem sapientem
sapiens consilium inter se haec omonyma sunt ipsius uero
sapientiae paronyma

 obseruari tamen oportet ut commutationem ultimae syllabae
habeant neque ita finiantur paronyma quemadmodum desinunt ea de
quibus originem ducunt ut medicina et medicus medicina
aliis litteris clauditur aliis medicus hanc igitur
differentiam nisi paronyma habuerint et nisi cum synonymis
negotio cum omonymis nomine fuerint copulata omonyma potius
quam paronyma nominantur ut si a malitia uitiosum dicamus
negotio quidem cum synonymis conuenit sed ab omonymis discrepat
nomine neque enim uitiosus et malitia similia sunt quamquam
eodem intellectu sentiantur quod si a malitia dicatur
malus recte utrumque conuenit

 in ultima uero syllaba non mutatur hoc modo ut si dicamus a
sapientia uerba sapientia hic cum nulla syllaba commutata
est paronymi exclusa est nuncupatio unde constat haec et his
similia omonymis potius debere coniungi

 scire etiam debemus uerba aut simplicia esse aut certe
coniuncta coniuncta sunt equus currit simplicia cum haec
separantur et dicuntur singula ut equus currit sed iam
satis de his quae significant dictum puto

 restat ut  eorum quae sunt quo pacto aristoteles tractauerit
enarremus sunt igitur illa quae aut percipimus sensibus aut
mente et cogitatione colligimus sensibus tenemus quae aut
uidendo aut contrectando aut audiendo aut gustando aut odorando
cognoscimus mente ut cum quis equum aut hominem uel quodlibet
animal uiderit quamquam unum corpus esse respondeat intelligit
tamen multis partibus esse concretum siquidem alia sit pars
capitis alia pedum ceterorumque membrorum in ipso capite partes
suas aures habeant habeat propriam lingua ipsae quoque partes
singulae multa in se habeant quae diuidi et separari possint ut
caro sit aliud aliud corium aliud uenae aliud nerui capilli
aliud ergo haec mente uel intellectu colligimus ad quae nostri
sensus penetrare non possunt

 consideramus et illa et animi intentione cognoscimus uel
hominem uel aliud animal crescere senescere nunc stare nunc
mouere gressus modo angi curis modo securo pectore conquiescere
sanitate alias frui alias dolorem perpeti ex nigro album
nigrum ex albo colore mutare peritum ex imperito ex indocto
doctum ex mansueto ferum ex feroci mansuetum

 cum igitur in iis quae sunt alia sensibus alia mentibus
colligantur separari haec propriis nominibus homines eruditi
maluerunt et id quod dinoscitur sensibus usian dici illud
autem quod animi tractatu colligitur ac saepe mutatur 
id est accidens nominari uoluerunt et quoniam in permanente
usia ea quae accidunt inesse noscuntur ipsam usian 
id est subiacens et noninsubiecto appellari uoluerunt
illa uero quae accidunt   id est in subiacenti
dixerunt

 sine dubio tamen illud oportet a nobis agnosci ut potiorem
usian accidentibus dicimus sic potius  uel  id
est hunc hominem uel hunc leonem iis quae fuerint communia uel
communi uocata animalium nomine iudicare

 rursus ad ea quae significantur aristoteles regressus est
quot modis ea quae sunt significari assolent monstraturus ex his
igitur quae sunt alia de subiecto significantur et in subiecto
non sunt ut est homo de subiecto quidem significatur aliquo
homine neque enim homo dici posset nisi esset aliquis de quo
diceretur in subiecto autem nullo est cum ipse sit usia quam
superius diximus in nullo umquam subiacenti esse quippe cum sit
ceteris ipsa subiecta alia uero nec in subiecto sunt nec de
subiecto significantur ut est cicero nec in subiecto est quia
usia est nec de subiecto aliquo significatur siquidem a se
ortum uocabulum teneat neque intellegi possit aliunde

 dicta sunt duo quae ad usian pertinent quo pacto
significentur quorum superius  id est commune inferius
 id est pro parte dicitur nunc ea quae sunt ex
accidentibus quonam modo significentur dicendum est

 sunt igitur ex iis alia quae et in subiecto sint et de
subiecto significentur ut est scientia uel color sunt enim in
subiecto aliquo id est in animo uel corpore neque enim scientia
potest esse nisi sit anima subiecta qua contineatur nec
significari scientia possit nisi de subiecta grammatica uel
color quisquam esse possit nisi in subiecto corpore nec
significari possit nisi de subiecto aliquo colore ita fit ut et
in subiecto sint et de subiecto significentur

 alia uero sunt ex iisdem  id est accidentibus
quae in subiecto quidem sunt sed de subiecto minime
significantur ut est haec grammatica uel hic albus color in
subiecto quidem sunt animo uel corpore de subiecto autem non
significantur neque enim his aliunde uocabulum pendet sed suo
et speciali nomine designantur in iis quoque superius accidens
commune nominamus inferius ubi iam certa res est pro
parte hoc est  dicitur

 uerum ne aliquid non apertum praeterire aristoteles
existimaretur et oriundis quaestionibus occasionem dare de eo
quod in subiecto est uoluit tractare diligentius ac definire quid
esset ut calumniantibus aditus clauderetur definit ergo in
subiecto esse quod in altero est aliquo non ut pars sit quaedam
neque sine eo in quo est potest umquam esse haec definitio
addita propterea est quia dici posset et digitum uel pedem in
subiecto esse id est in corpore hoc igitur exclusit cauta
definitione dicendo id esse in subiecto quod pars eius non sit
in quo est digitum autem uel pedem partem esse corporis
constat

 dehinc a calumniantibus dici posset aquam uel uinum in quodam
cado quasi in subiecto esse sed id oriri docta definitio non
sinit addens id esse in subiecto quod sine subiecto esse non
possit uinum autem uel aquam sine cado in quo fuerit posse esse
alibi non potest dubitari

 interea hoc loco debemus aduertere qua arte definitio
disponatur primum enim hanc per immensum tendi oportet
incipientem a genere dehinc paulatim currendo per partes
peruenire debet ad id in quo solum est id quod definitur ut ii
qui signa formant primo immensum subdeligunt lapidem dehinc
paulatim minuendo et abscidendo superflua ad formandos uultus et
membra perueniunt sic definitio a genere incipiens depulsa
paulatim generalitate uerborum ad proprium demonstrandae rei
cubile tendit accedere

 sed ad propositum reuertamur tractatus enim de iis erat quae
sunt quemadmodum significentur de quibus quoniam multa iam
dicta sunt illud regulariter tenendum nobis est omnia 
uel   uel  uel  id est hunc hominem uel
hunc equum uel hanc arborem de subiecto significari non posse
sin uero haec eadem de accidentibus fuerint id est hic color
haec disciplina in subiecto esse  posse quemadmodum enim
superius demonstratum est omne accidens sine subiecto esse non
potest docti igitur sumus quo pacto uel subiectum uel
insubiecto possimus agnoscere

 dehinc nos aristoteles docet et illa quae de subiecto
significantur qua ratione noscamus in his autem speciale illud
est quod eadem in ipso subiecto inueniuntur quae sunt in eo quod
de subiecto significatur ut enim animal de subiecto
significatur homine uel equo sic et homo de subiecto aliquo
homine significetur necesse est cicero autem et homo est et
animal quaecumque igitur praedicari de animali possunt eadem et
de homine et de cicerone praedicantur

 quapropter ea quae in eo quod de subiecto significatur
inueniuntur et in eo quod subiectum est necesse est inueniri
ut si dicas animal est quod cibum capiat quod mortale sit
quod sensu moueatur animal autem de subiecto significatur
homine eadem tamen et de homine dici necesse est quae de animali
dicta sunt deinde quae de homine dicta fuerint eadem et de
socrate certum autem est socraten subiectum esse homini hominem
autem animali

 quidquid igitur in iis quae de subiecto significantur dictum
fuerit idem et de iis quae subiecta dicimus praedicabitur
regulariter autem illa de subiecto significantur quae per se ipsa
cognosci non possunt ut animal intellegi non potest nisi de
subiecto homine sic homo aduerti non potest nisi de subiecto
aliquo homine dinoscatur

 nunc quoniam de categoriarum omnium generibus et speciebus
et differentia locuturus est inspiciendum primum uidetur quid
sit genus quid species quid differentia

 genus est igitur quod secundum multa et differentia quid sit
specie ostenditur atque significatur ut est usia omnia quidem
usian dicimus sed hoc commune nomen specie separatur cum
dicimus animal uel lapidem ita fit ut uno quasi coniuncta
uocabulo specie separentur

 differentia uero est quae secundum multa et differentia non
quid sit sed quale sit specie praedicatur ut est animal
gressutum uolatile aquatile bipes quadrupes et genus ergo
et differentia specie significantur sed genus quid sit
differentia autem quale sit specie possunt agnosci

 species autem est quam quidam et formam uocant quae
secundum multa et differentia quid sit numero praedicatur atque
agnoscitur ut est homo hoc nomen homines cunctos amplectitur
et uidetur idem facere quod species quae de aliquo homine
praedicatur qui numerum in seipso contineat id est hic primus
ille secundus ille tertius

 ut tamen haec tria uno exemplo monstremus genus est
animal differentia bipes quadrupes species homo equus
sed ut genus nullum est quod non habeat differentiam sic nec
differentiam intellegere debemus quae species non habebit ut
nigrum et album non habent differentiam propterea quod ex se
species non emittunt quae enim alia species inueniri potest albi
uel nigri

 quoniam igitur quid sit genus quid differentia quid species
separatum est ad aristotelis iam dicta ueniamus  hoc etenim 
eorum generum quae inter se diuersa sunt nec differentias easdem
posse esse nec species alia enim et species et differentia est
dum quaeritur quid sit alia dum quale sit alia dum quantum sit
ut si uelis animalis dicere differentiam dicas uolatile
bipes gressutum si uelis speciem dicas hominem uel auem
uel equum numquidnam et de disciplina eadem differentia uel
species dici potest propterea quod genera diuersa sunt animal et
disciplina animal enim categoria est usiae disciplina
categoria qualitatis

 denique illa genera quae alterna sibi societate coniuncta
sunt easdem differentias et easdem species habent ut est usia
huius species est animal sed idem animal genus est ceteris
ideoque et species et genus dicitur quoniam igitur haec duo
genera inuicem se tenent quae aristoteles quoque  
nominauit easdem differentias habent ut si dicas usian esse
animal mortale bipes risus capax eadem et de animali potes
dicere animal est homo bipes risus capax mortalis eadem et
de homine potes dicere homo est animal mortale bipes risus
capax

 certum est ergo inuicem sibi coniunctis generibus easdem et
species et differentias inueniri in diuersis autem generibus hoc
prouenire non posse

 rursus aristoteles ad ea quae dicuntur reuertitur quamquam
superius dixerimus alterum sine altero tractari non posse nam et
qui dicit aliquid de eo dicit quod est et id quod est non
potest ab altero intellegi nisi dicatur

 eorum ergo quae nulla sui copulatione dicuntur quodcumque
singulare dictum fuerit aut usian significat aut quantitatem aut
qualitatem aut ad aliquid aut iacere aut facere aut pati aut ubi
aut quando aut habere hae sunt categoriae decem quarum prima
usia est  scilicet quae nouem ceteras sustinet  reliquae uero
nouem  id est accidentia sunt

 ex quibus nouem sunt alia in ipsa usia alia extra usian
alia et intra et extra qualitas quantitas et iacere in ipsa
usia sunt mox enim ut usian uel hominem uel equum dixerimus
aduertamus necesse est bipedalem tripedalem aut album aut
nigrum aut stantem aut iacentem haec in ipsa sunt et sine hac
esse non possunt

 alia sunt extra usian ubi quando habere et locus enim ad
usian non pertinet et tempus et uestiri et armari ab usia
separata sunt

 alia sunt communia id est et intra et extra usian ad
aliquid et facere et pati ad aliquid ut maius et minus
utraque enim dici non possunt nisi coniuncto altero quo maius
sit uel minus propterea ergo unum in se habent aliud extra se
item facere et extra est et intra ut caedere quisque dici non
potest nisi alterum caedat uel legere nisi ipse legens aliud
sit aliud quod legit ita ergo et in usia est et extra pati
similiter caedi enim uel uri nullus potest nisi ab altero
patiatur propterea hoc quoque et in usia est et extra usian

 haec igitur cum singularia sunt nihil affirmant copulata
uero faciunt ex se aliquem sermonem  uel  uel
 uel  uel  id est ut haec quoque
latino ore monstremus uel imperatiuum uel optatiuum uel
interrogatiuum uel uocatiuum haec quoque sermonis quasi quattuor
genera suspensa sunt interim ideoque semiplena neque enim iam
intellegitur uel quid imperatiuum sit uel quid optatum uel quid
interrogatum uel quid uocatum nisi accesserit genus 
id est pronuntiatiuum quod habeat in se quandam confirmandi
sententiam quae aliquid aut addat aut demat quod aristoteles
 et  dixit ut est coelum hoc uolubile est
coelum hoc non est uolubile

 ipsum deinde pronuntiatiuum quod diximus  aut
falsum est aut uerum quamobrem omissis illis quattuor quae
magis ad grammaticos uel oratores pertinent huius apofantici 
quod philosophos attingit  aristoteles habuit mentionem

 diuisio substantiae  

 expositis ergo omnibus quae disputaturis necessaria
uidebantur singulas categorias oportuit definiri sed usian
quoniam secundum artem definiri non poterat  quae praecipit ut
definitio quo possit tendi latius a genere sumat exordium ipsa
autem usia genus non habet cum omnia ipsa sustineat  per partes
eam uoluit definire ut quid sit non solum eius definitione
uerum partium quoque cognitione noscatur est igitur usia proprie
et principaliter dicta quae neque in subiecto est neque de
subiecto significatur ut est hic homo uel hic equus

 secundae dicuntur usiae genus et species id est animal et
homo has ergo secundas substantias nominari dicit propterea
quod illa sit potior quae neque in subiecto est neque de subiecto
praedicatur secundae autem substantiae idcirco dictae sunt
genus et species quod solae indicent primam ut si quis nolit
uel nesciat dicere socraten dicat animal uel hominem id
est genus uel speciem his uero dictis quid sit socrates
agnoscitur aliud autem si dicat uel currit uel ambulat
nihil possit agnosci

 manifestum est autem ea quae de subiecto significantur cum
iis quae subiecta sunt et nomen et rationem nominis habere
communem ut homo de subiecto significatur aliquo homine sed
non solum nomen uerum etiam rationem eamdem in subiecto inuenies
quam in eo quod de subiecto significatur poteris inuenire

 ipsarum deinde secundarum usiarum potior est species genere
magis enim proxima est species primae usiae quam genus si enim
quis uelit ostendere quid sit prima usia facilius monstrabit si
dixerit speciem quam si dixerit genus ut si quis socraten
uolens dicere omisso eius nomine magis eum significet si
hominem dixerit quam si animal animal enim et equum et
aquilam possumus agnoscere deinde ut primae substantiae
subiectae sunt omnibus et his omnia continentur ita etiam
species generi atque ideo magis usia ista quam cetera

 uidendum est etiam ne quam speciem solum putamus eadem sit
et genus ut si quis animal dixerit dixit et genus dehinc
si dicat hominem equum piscem auem pronuntiemus omnia
solas species esse cum enim sint homo et equus species
manifestae sunt piscis autem et auis et genera et species non
enim una est forma auium uel piscium propterea ergo et
species et genera nominantur illae autem quae species solum
sunt id est homo equus aquila taurus aequa uirtute usia
sunt ut enim homo usia est sic et equus et aquila et taurus in
suo

 decursis igitur partibus per quas usia definita est et alio
modo uoluit eam definire si ostenderet ea quae necesse est in ea
naturaliter inueniri ea enim quae insunt cuique aut in solo et
in omni aut in solo et non in omni aut in omni et non in solo
aut nec in solo nec in omni haec graeci uocant   
              
  

 ut si hominem definire uolens dicat risus capacem esse
hoc et in solo est et in omni solus namque homo ridet et cunctis
ridere naturale est in solo et non in omni ut si quis
definiens hominem capacem disciplinae dicat esse hoc in solo
quidem homine inueniri potest non tamen in omni neque enim
omnes disciplinas aliquas didicerunt in omni et non in solo ut
si quis hominem definiens dicat id esse hominem quod ambulat
quod cibum capit hoc in omni quidem est homine non tamen in
solo nam et pecudes cibum capiunt et ferae currunt nec in solo
nec in omni ut si quis in hominis definitione id esse dicat
hominem quod album est nec in solo nec in omni est neque enim
aut homo solus candidus inuenitur et non bos aut equus aut
omnis homo albus est

 duo ergo sunt quae ad inuestigandum aliquam uiam monstrant
et duo quae certum aliquid significare non possunt id quod est
nec in solo nec in omni nihil ex hoc possumus agnoscere siquidem
generale est alterum in omni non in solo non habet
differentiam proptereaque similiter respuendum est

 duo sunt reliqua quae certis signis id in quo fuerint
poterunt demonstrare id est in solo et in omni dubitari enim
non potest quin cum inueneris pronunties quid sit id in quo
inesse cognoscitur alterum est in solo non in omni non quidem
uirtutis eiusdem uerumtamen quod ad definiendam rem necessario
quaerendum sit si primum non potuerit inueniri

 nunc igitur ut designet usian ab inomninoninsolo
argumentari incipit cum demonstrat esse secundas usias quas
idcirco secundas dicit esse quia id in his inueniri poterit quod
in primis denique dicit commune hoc esse cuilibet usiae ut in
subiecto non sit

 cum igitur nec genus nec species in subiecto inueniantur
manifestum est haec secundas usias debere nominari deinde hinc
quoque ostendit genus et speciem secundas usias esse quod omnia
quae sunt cum iis quae sibi subiecta sunt interdum solum nomen
non tamen et rationem possunt habere communem genus autem et
species cum subiectis id est cum aliquo homine certam et
rationis habent nominis societatem

 monstratis ergo secundis usiis id est genere et specie
differentia sola restabat quae consideranti diligentius quasi
accidens uidetur esse siquidem bipes uel mortale uel
rationale cum animal dicitur non quid sit sed quale sit potius
demonstratur ideoque uidetur uim tenere qualitatis uerum
quando a genere prima oritur differentia et sic sequitur
species in accidentibus non debet numerari

 atque ideo aristoteles eam significatione quidem mixtam dixit
esse uirtute autem inter usias habendam decreuit eadem enim in
hac inueniri pronuntiat quae et in ceteris substantiis
reperiuntur id est cum subiecto posse et nomen et rationem
habere consimilem cum enim gressutum hominem dicimus in
subiecto idem et uocabulum et eius rationem eandem possumus
inuenire socrates enim et homo est et gressutus

 similiter prosequitur cetera argumentando uariata
demonstrans quaedam inesse usiae quae sola et omnis habeat
quaedam quae sola et non omnis quaedam quae omnis et non sola
quaedam nec sola nec omnis quae quoniam in aristotele ipso
manifesta sunt superfluum uisum est aperire maxime cum hic
sermo non transferre omnia quae a philosopho sunt scripta
decreuerit sed ea planius enarrare quae rudibus uidebantur
obscura

 de quantitate  

 descripta igitur usia quoniam definiri non potuit propter
eas causas quas superius memoraui accidentium definitionem
necessarius ordo poscebat quorum primum est quantum nec sine
causa nam cum aliquid uiderimus id necesse est quantum sit
aestimare quantum uero sit inueniri non potest nisi fuerit
adhibita mensura collectum

 si ergo omissa latitudine solam quis longitudinem uoluerit
emetiri longitudo sine latitudine mensurae subiecta 
dicitur non quod sit longitudo aliqua quae careat latitudine
sed quod solam quis metiens longitudinem  dicitur metiri
emensa uero cum longitudine latitudo dicitur  sin autem
et altitudo fuerit mensurae sociata corpus cuncta perficiunt
quod tamen non ita accipimus quemadmodum solemus accipere
naturale ne ad usian reuerti uideamur

 deinde metimur et locum in quo aliquid constitutum est
tempus quoque mensurae subicitur nam cum mouetur aliquid ipso
motu necesse est et temporis habere mensuram cum dicimus primo
uel secundo uel tertio anno peruenit et mense uel die
uel hora uel momento

 hoc modo igitur quantum sit quidque colligitur ipsius autem
quanti aliud est cohaerens aliud separatum cohaerens est
gramme epiphania corpus locus et tempus in his enim
singularum partium terminos non potest habere mensura

 simul namque ut grammes medio punctum figens quasi certum
mensurae terminum dederis utrarumque partium quae diuisa
gramme factae sunt fit terminus ille communis ut incertum sit
cui parti affixus terminus uideatur adeo sibi pars utraque
cohaeret atque coniuncta est

 epiphania quoque simili de causa conexa dicitur et
cohaerens denique si quis hanc diuidere uoluerit in eius medio
grammen ponat necesse est haec gramme quae epiphaniam diuidit
cum ex hac duas partes fecerit ipsarum duarum partium ipsa
gramme terminus incipit esse communis sic enim sibi conexa est
ut non appareat cui terminus uideatur infixus

 similiter corpus si quis secare uoluerit diuidendi corporis
terminus gramme uel epiphania sit necesse est ipsa enim
praecisio quam gramme facit cum epiphania necesse est descendat
in corpus atque ideo incertum est siue gramme siue epiphania cui
parti terminum dederint cum diuiso corpore in utraque parte
epiphaniam necesse sit reperiri ideoque corpus cohaerens est in
quo faciendarum duarum partium communis est terminus

 temporis quoque similis ratio est cui diuidendo si uelimus
terminum dare dicamus modo modo autem inter praeteritum et
futurum tempus ita confusum est ut incertum sit quo debeat
separari locus autem quoniam corpus quodcumque circumdat et
corporis partibus occupatur ita communi termino partitur
quemadmodum partitur et corpus ac propterea necesse est eum
cohaerentem ut caetera nominari

 separata uero sunt numerus et oratio quis enim non aduertat
propriis terminis unum separatum esse a duobus duos a tribus et
in oratione singulae syllabae separatae sunt natura enim et
numero segregantur cum alteram breuem dicimus alteram longam
et unam uel duas nimirum apparet haec quae diximus et ad
quantum pertinere et separata oportere nominari

 horum quantorum est et alia differentia nam ex his alia sunt
quorum partes positionem habeant ex qua possit agnosci quae pars
cuique iungatur alia uero quorum partes positionem habere non
possunt positionem autem dico cum uidemus cuiusque rei dexteram
laeuam superiora inferiora ante post longe iuxta

 sunt ergo quorum partes sibi manifesta positione iunguntur
haec gramme epiphania corpus locus siue enim in gramme siue
in epiphania siue in quolibet horum positis terminis partes
feceris quamquam sibi cohaerentes uideantur atque coniunctae
tamen aduerti corporaliter licet quae pars ubi sit cui uicina
sit cuique iungatur

 sunt uero quorum partes positionem non habent haec tempus
numerus oratio unum enim cum dicimus ipsum numerum solum
dicentes non aliquid corporaliter numerantes non uidemus eius
dexteram uel sinistram quippe cum in uerbo sit et in nullo sit
corpore positionem suarum partium non potest demonstrare nisi
forte ordinem dixerimus quod unum sequuntur duo positio autem
in his dumtaxat non potest inueniri

 similiter et in tempore atque sermone maxime cum haec mox
uideantur labi cum dixeris et tempus currit et sermo cum
nondum dictus fuerit non apparet manifestum est igitur haec tria
positionem diuersarum partium non habere

 proprie igitur haec sola quae dicta sunt quanta
nominantur si qua uero praeter haec inueniri potuerint debent
pro accidentibus poni sunt enim quaedam quae accidentibus ipsis
accidunt ut si dicamus multum album propterea multum album
dicitur non quod ipsum album sit immensum sed quod epiphania
in qua album est multa cernatur manifestum est igitur cum
multum album dicimus ex epiphaniae quantitate album quod illi
accidit aestimari similiter cum longos actus dicimus non quod
actus immensi sint longi dicuntur sed ex temporis mensura quo
continentur actus actuum quantitas aestimatur

 illud tamen speciale debemus agnoscere quanto contrarium
nihil esse epiphaniae enim siue grammae siue duobus cubitis siue
tribus contrarium nihil est nisi forte errore quodam multum et
exiguum putemus esse contraria non aduertentes haec in eorum
numerum quae adaliquid dicuntur debere transferri nihil enim
multum uel exiguum dicitur nisi alteri fuerit comparatum cum
enim dicimus montem breuem grandiorem esse alterum cui
comparatus est indicamus uel cum dicimus grande milii granum
comparatione sui generis in quo breuius aliquid inuenitur illud
esse grandius ac propterea manifestum est multum et exiguum
uel grande et breue cum aliquo comparata sui uocabulum reperire

 nec in hoc solo errat qui putat multum et exiguum quanto
debere coniungi uerum etiam si existimet esse contraria quod
fieri penitus non potest nam si haec quodam errore decepti
contraria dicimus fiet ut in una re uno atque eodem tempore
contraria uideantur incidere una enim res et maior a minore et
breuis a maiore uno atque eodem tempore poterit nominari quod
fieri nec rerum natura patitur nec ratio ipsa permittit ac
propterea eorum sententia repellenda est qui haec credunt esse
contraria

 magis in quanto contrarietas circa locum uideri potest
ueteres enim supra et infra propter coeli terraeque distantiam
contraria sibi esse dixerunt undique uersum asserentes terram
subter esse coelum super contemplantibus enim nobis naturam
rerum terra quae uidetur in medio ubique subter est nam et
antipodes nostri qui nobis dicuntur aduersa figere uestigia
coelum super se habent claret igitur terram semper in
inferioribus constitutam

 deinde illa quoque a physicis iungitur ratio quod propterea
ex diuersitate locorum terra coelo contraria est id est illud
super haec deorsum quod omnia quae pondere grauia sunt
naturaliter feruntur ad terram ad coelum uero leuari necesse est
quae uidentur esse leuiora hinc igitur coelum terramque
contraria sibi esse dixerunt quod hanc deorsum illud uero
superius naturalis necessitas collocauit ex hac igitur ratione
uidetur contrariorum omnium definitio constituta dicuntur enim
illa esse contraria quae cum sint ex uno eodemque genere multo
tamen a se spatio separantur

 sed haec qui asserunt habent aduertere ad aliquid dictis
potius debere coniungi siquidem supra dici non potest nisi et
infra fuerit designatum quod si calumniari quibusdam libet
supra et infra categoria magis quae ubi dicitur uideri
potest cum enim supra uel infra dicimus ubi aliquid geratur
agnoscitur sed haec ut diximus garrientium sint nos uero in
quanto admitti contrarium credere non debemus

 aduertere interea licet huius occasione tractatus aliud esse
super et subter naturale aliud uero quod circa nos naturale
enim non potest immutari nostrum autem migratione hominum
commutatur ut si quis cum in inferioribus fuerit ad superiora
conscendat aut e superioribus uelit ad inferiora descendere
omnia quae illi ante fuerant commutantur cum descendenti
inferiora quae fuerant superiora cernuntur

 illud quoque quanto inest  in omni quidem non tamen in solo
 ut non recipiat magis et minus quod graece dictum est 
  bipedale enim cum dicimus non possumus aliud
bipedale magis uel minus dicere simili enim modo bipedale
secundum est quemadmodum et primum quod si aliud alio amplius
fuerit iam non bipedalis sed alterius mensurae suscipit nomen
nec numerus magis et minus sustinet siquidem tres magis aut
minus tres nominare dementiae est et tempus non potest esse
tempore magis aut minus claret igitur his expositis magis et
minus in quanto inueniri non posse

 proprium uero quanti et quod in omni et in solo inuenitur
illud est  ut omnia eius paria aut imparia dicantur ut
numerus par et impar non aequalis numerus si par est aut
si impar non inaequalis dicatur similiterque eius omnia non
aequalia et inaequalia sed paria aut imparia
nuncupantur  cetera uero quae ad quantum non pertinent
similia sibi potius quam aequalia nominamus ut album albo
simile aut non simile dicatur hoc enim uerbum specialiter iis
quae in quanto sunt uidetur infixum

 de adaliquid  

 categoriarum tertia est quae latine adaliquid graece 
 censetur et quidem hanc tertiam non ordo sed tractatus
necessitas fecit nam post quantum quale sequebatur uerum
quoniam in fine quanti quaedam eiusdem generis in adaliquid
uidebantur posse transferri hanc categoriam quae quarta fuerat
necessario tertiam uoluit ordinare ut discussis atque
monstratis omnibus quae cuique conuenirent frequens orta
confusio solueretur

 incipit autem non a definitionibus suis aristoteles sed ab
eorum terminis qui ante se adaliquid perperam definire
uoluerunt ita tamen haec debemus audire quasi tractatui
necessaria astute enim et dat illis auxilium philosophus et
medelam male positis terminis quaerit postea suae prolatione
sententiae omnia quae improprie definita sunt repulsurus

      adaliquid ergo categoriam uocamus eam
quae id quod est dicitur ex altero sine cuius societate esse non
possit et cuius uis omnis ex alterius coniunctione descendit ut
duplum simpli dicitur duplum maius minoris dicitur maius simile
simili dicitur simile claret igitur adaliquid non sua ui sed
alterius coniunctione consistere

 eodem modo accipienda sunt cetera quae eiusdem categoriae
esse noscuntur ut est habitus affectio disciplina positio
sensus haec aristoteles    
 nominauit et haec namque pendent ex altero siquidem
habitus alicuius habitus dicitur et affectio alicuius ad aliquid
affectio et scientia et positio et sensus simili ratione
noscuntur

 non nos autem turbet quod quaedam huius categoriae esse
narrantur quae et qualitati uideantur esse coniuncta habitus
enim et affectio et scientia et cetera quae cum his dicta sunt
qualitati uidentur maxime conuenire sed differentiam debemus
aduertere qua hae duae categoriae id est qualitas et adaliquid
siue     a se inuicem separantur quoties enim
scientia cuiuslibet rei quae sit scibilis scientia dicitur et
sensus rei eius quae sit sensibilis sensus dicitur tunc
adaliquid debemus accipere at cum scientia uel disciplina non
rei cuiuslibet sed hominis dicitur qualitatem debemus
agnoscere

 haec est interim differentia licet si proprie hanc
categoriam quae adaliquid dicitur uolumus definire ut a
ceteris separetur in omnes enim uidetur incurrere alio modo
eam debemus definire ne semper parum considerantibus error
oriatur tunc ergo et uere et proprie adaliquid dicitur cum
sub uno ortu atque occasu et id quod iungitur et id cui iungitur
inuenitur ut puta seruus et dominus utrumque uel simul est uel
simul non est etenim cum dominum dixeris necessario exsistet
et seuus cum uero dominum tuleris nec seruus apparet
similiter duplum et simplum alterutrum se uel interimunt uel
ostendunt apparente enim duplo nascitur simplum duplo pereunte
nec simplum poterit permanere similiterque si simplum non sit
nec duplum est at si simplum fuerit et duplum necessario
apparebit

 specialiter tamen ac regulariter ut haec categoria
manifestius dinoscatur haec uia est qua debemus aduertere non
recte dici adaliquid nisi cum   
 hoc est singulare ad singulare refertur siquidem
cum dicimus duplum sine dubio non generaliter sed specialiter
hoc duplum dicimus et huius simpli duplum dicimus ac
propterea tunc uere adaliquid categoria est quoties uerbi
gratia socraten chrysippo dicimus uultu esse consimilem ceterum
quo pacto uel quis uel cui sit similis demonstrabimus nisi et
quis similis sit et cui sit similis personaliter indicemus

 sunt quidam qui huic definitioni uelint mouere superfluam
quaestionem asserentes inueniri posse adaliquid dictum quod
ante sit et postea nascatur quod de ipso debeat nuncupari ut
iam uideantur haec duo nec ortu nec occasu sibi esse coniuncta
ac dant exempla scibilis et scientiae asserentes ante scibile
fuisse et post eius scientiam consecutam uerbi gratia apud
geometricos ante  uel circulus fuit sed eorum scientia
postea a sapientibus comprehensa est proptereaque ante fuisse
scibile in quo possit scientia reperiri hoc argumento igitur
monstrant multa esse huius categoriae quibus non ortus et occasus
uideatur esse communis

 et sensibilis enim sensusque exemplum simili ratione
constare contendunt siquidem sensibilia ante fuerint elementa
enim quibus omne corpus constat ante fuerunt quam corpus ex his
aliquod nasceretur in quo sensus existeret his igitur argumentis
ostendunt definitionem categoriae quae adaliquid dicitur non
recte esse defixam

 haec solent parum diligenter naturam rerum intuentes
astruere omnia enim quae sunt aut naturali potentia dicuntur
esse aut operatione faciendi quas graeci   
uocant quas si quis separare uoluerit nec ulla societate
confundere intelleget adaliquid dictum non posse esse sine
altero cuius esse dicitur scibili enim siue circulo in ipso
ortu naturae scientia sociata est simul namque ut scibile esse
coepit habuit scientiam sui sed necdum  id est
operatione monstratam non ergo tunc coepit esse scientia eius
quando coepit operari sed cum ipso scibili orta est et
operatio est postea consecuta discernere enim nos oportet
operationis exordium tunc enim possumus aduertere scientiam cum
scibili esse procreatam operationem uero eius apparuisse postea
indagatione prudentium quibus depulsis optima definitio est ad
aliquid relatorum semper ea simul uel exstingui uel nasci

 illud sane debemus memoria continere non omnia adaliquid
dicta iisdem casibus referri ad ea quibus iunguntur sed alia
genitiuo casui alia datiuo pleraque ablatiuo copulari et
genitiuo quidem ut seruus domini duplum simpli datiuo simile
simili par pari ablatiuo uero sensibile sensu sensibile
scibile scientia scibile et cetera huiusmodi quae uariis casibus
alterius societate nectuntur

 inest autem huic categoriae et soli et omni ut inter
coniuncta duo quae ex se pendeant sit alterna conuersio quae
graece dicitur  et duplum enim simpli dicitur et
simplum dupli et seruus domini et dominus serui apparet ergo
haec copulata uicaria in semet replicatione conuerti si tamen
scienter et prudenter fiat ista conuersio nam si imperite haec
uocabula conuertantur oritur magna confusio ut si quis
imperite dixerit auis pennam stulta conuersio est non enim
penna omnis auis est siquidem sunt quaedam pennae quae non sunt
auium ut cicadarum muscarum ceterorumque animalium quae
similiter natura formauit quod si quis pennam pennati pennam
dixerit quasi rata conuersio est

 hoc loco libitum est quasdam tenebras quae emergere ex
categoriarum similitudine assolent aperire siquidem cum
dicimus pennam pennati et caput capitati uidemur usiae
partes in accidentibus ponere penna enim sine dubio pars usiae
est uel caput uel manus quae si ad aliquid referantur inter
usias et adaliquid uidebitur nulla esse discretio

 ut igitur amoueatur uniuersa confusio aduertere nos oportet
quo pacto et uere et proprie adaliquid definitum sit ita enim
se eius definitio habet ut dicatur adaliquid cuius id quod est
pendet ex altero cuique necesse sit singulariter id est 
 uicaria in semet mutatione conuerti hoc quis
considerato reperiet nec pennati pennam nec capitati caput recte
posse adaliquid nominari non enim ut pennati pennam dicimus
sic possumus dicere pennae pennatum uel capitis capitatum id
namque qui dixerit irridebitur esse enim pennato non ex penna
descendit neque penna ex pennato constat similiterque capitatum
non constat ex capite neque caput uidetur ex capitato
consistere

 at quod uere adaliquid dicitur conuerti per uices
potest ut superius diximus dominus serui dominus et seruus
domini seruus et rursus subtracto seruo dominus non est
remoto domino nec seruus apparet pennatum uero esse poterit
etiam penna pereunte et rursum penna potest esse pereunte
pennato considerata ergo definitione huius categoriae poterit
etiam confusionis ex similitudine exortae discretio reperiri

 eodem pacto possumus hanc categoriam et ab oppositorum
similitudine separare nam et opposita quae 
aristoteles uocat quandam huius categoriae similitudinem
reddunt siquidem calidum et frigidum uidentur sibi oppositionis
societate coniuncta sed calidum non frigidi calidum sed frigido
oppositum dicimus et iustum non iniusti iustu sed iniusto
contrarium nominamus

 aristoteles quidem ut in principio huius categoriae
diximus multa exempla proponit quae ad hanc non sub certa forma
pertinere uideantur uolens de consequentibus reprehendere uitia
ceterorum qui hanc secus definire uoluerunt denique et uirtutem
malitiae et scientiae ignorantiam quasi adaliquid posuit eaque
dixit posse recipere contrarium non quo ita res postulet sed ut
indocte disserentium uitia posset ostendere haec namque ut
superius explicauimus opposita potius quam adaliquid dicta
iudicanda sunt

 mihi uero  ut et ipsi aristoteli placet  magis et minus
haec categoria non omnis quidem nec sola uidetur posse
suscipere simile enim cuilibet et magis simile et minus simile
possumus dicere sed hoc non in omnibus ut dixi quae sunt
adaliquid poterit inueniri namque nec magis pater nec minus
pater dici potest nec minus filius aut magis filius nec minus
duplum aut magis duplum

 non nos autem fallat ut putemus adaliquid esse quoties
uerbi gratia dicimus cuius equus uel cuius lignum uel cuius
fundus haec enim dominum uel possidentis personam
monstrantia non adaliquid dicta censenda sunt

 qua de categoria quantum potuimus explanauimus licet tanta
huic cum ceteris uideatur esse permixtio ut ipse quoque
aristoteles huius discretionem haud facile repererit cuius etiam
longa ac diuturna non sit indecens retractatio

 de qualitate  

 nunc de qualitate tractemus secundum quam ea quae sunt
qualia nuncupantur multi autem quaerunt quid sit qualitas et
quid quale quorum facilis separatio est qualitatem namque
dicimus dulcedinem austeritatem albedinem nigredinem quale
uero intellegitur quoties album aliquid uel dulce uel austerum
uel nigrum dicimus licet aristoteles indifferenter et pro
qualitate quale posuerit et qualitatem pro quali
proptereaque etiam nos eundem secuti similia senserimus

 hanc autem categoriam propterea ceteris difficiliorem
uolunt quia facilius quam ceterae in omnes uidetur incurrere ut
puta in usia inuenitur cum dicimus homo grammaticus in
quanto alba uel nigra epiphania in adaliquid prudens
pater optimus filius in facere dure saltat in pati fert
fortiter uulnera in loco obscurus locus in tempore calidus
mensis aut frigidus in iacere pronus aut supinus iacet in
habere decenter armatus erit igitur non paruae prudentiae
qualitatem cum ceteris paene confusam mentis uiuacitate
secernere

 huius sunt species numero quattuor quas aristoteles pro
generibus posuit scilicet propterea quia et ipsae singulae
habent species suas id uero cum acciderit subalterna
nominantur quae graeci   uocauerunt ergo primum genus
est habitus et affectio secundum potentia naturalis tertium
passiuae qualitates siue passiones quartum formae ac figurae
haec aristoteles    dixit  
      

 habitus est affectio animi longo tempore perseuerans ut est
uirtus et disciplina quae perseueratione sui et perpetuitate
temporis aestimantur nisi forte eas languor aliquis corporis et
casu iniecta debilitas amputauerit affectio uero est mutabilis
mentis impulsio uel cupiditas leuis quae breui tempore deleatur
habitus ergo et affectio uideri potest ab hac namque incipit et
si ipsa permanserit habitus nascitur affectio autem habitus
uideri non potest si enim ad habitum peruenerit uocabulum
proprium non tenebit

 hoc loco non est incongruum  quod saepe quaesitum est 
breui tractatu dissoluere ac docere quid uirtutem disciplinamque
discernat hoc profecto quod disciplina in ea parte animae quae
rationabilis dicitur tantummodo deuersatur uirtus uero omnes
animae partes amplectitur omnemque animam suo imperio gubernat et
regit ut et iracundiam domet et cupiditates amoueat quod
disciplina facere haudquaquam ualet

 potentia naturalis est quoties quis uidetur uel posse uel
non posse aliquid facere per naturam ut uerbi gratia plerumque
uisis corporibus puerorum et contemplatis artubus pronuntiamus
aliquid de futuro eosque dicimus uel cursores uel pugillatores
fore non quod iam hac arte uel studio teneantur sed uideantur
positione corporis haec facilius impleturi similiter et salubres
et imbecilles dicimus qui aut facile aut non facile recipiunt
aegritudinem eodem modo namque et in his potentia naturalis
aduertitur quae eos facit uel languori crebrius subiacere uel
retinere perpetuam sospitatem durum quoque et molle cum
dicitur ostendit potentiam naturalem durum siquidem quod
firmitate naturae corruptionem sui non facile admittit molle
uero in quo est natura laxior nec ad contraria repellenda
sufficiens

 tertium qualitatis genus est siue species passiuae
qualitates et passiones quae sunt huiusmodi austeritas
caloratio et frigidatio sic enim  et  placet
dicere et albedo et nigredo quae non idcirco passiuae
qualitates dicuntur quod patiantur aliquid sed quod faciant
passiones mel namque ut dulce sit non a dulcedine aliquid
passum est sed dulcem gustantibus efficit passionem

 passiuae autem qualitates rectius dicuntur albedo et nigredo
et eorum media id est rubor et pallor haec enim nonnisi animae
uel corporis passione nascuntur ut enim nigrescat aliquis
corporis passio est ut pallescat uel rubescat animae quae cum
turpitudinis uerecundiam ferre non quiuerit quasi ad obtentum
sui sanguinis copiam in exteriores partes corporis fundit eoque
fit ut pudore nimio rubescamus pallor quoque simili animae
passione constat cum perculsa metu nimio ad cordis ulteriora
confugit eamque sanguis insequitur adeo ut desertum sanguine
quod est in conspectu corpus albescat haec animae passio ita a
philosophis uera esse firmatur ut etiamsi pallor uel rubor in
corpore iugiter perseueret simili passione asserant euenisse

 hae igitur qualitates si in corpore perseuerent quia
secundum eas quales dicimur ipsae quoque qualitates passiuae
censentur sin uero ad breue tempus exstiterint ita ut cito
discedant passiones eas potius nominamus non enim quis si ad
tempus iratus est aut erubuit aut incaluit aut refrixit mox ad
statum naturae rediturus iterum rubicundus iam uel iracundus
uel calidus uel frigidus appellari potest si ad tempus
aliquid passus est

 erit igitur inter passiuas qualitates et passiones ista
discretio quod passiones ad tempus exortae facile commutantur
passiuae uero qualitates secundum quas quales dicimur
perpetuo perseuerant

 quartam nunc qualitatis speciem retractemus in qua sunt
formae et figurae figurae inanimalibus formae animalibus
tribuuntur figuras enim tunc designamus cum uel trigonum uel
tetragonum uel conum uel cylindrum uel sphaeram dicimus
formas autem cum formosos asserimus aliquos uel deformes in
eodem qualitatis genere sunt curuitas et rectitudo audemus enim
   hoc pacto conuertere ab his namque
curuum uel rectum quidpiam dicitur

 lenitudo quoque et asperitas et raritas ac densitas e
quibus rarum densum lene et asperum designamus
qualitatum quidem numero sociantur sed habent alteram
interpretationem sui siquidem densum coartationem nimium
coniunctarum partium uidetur ostendere rarum contra in quo
interuallis frequentibus laxior partium uidetur esse coniunctio
quin etiam lene illud proprie uidetur ostendere in quo positio
partium ita apte pariliterque digesta est ut nulla earum mensurae
alterius emineret contra asperum discrepantia coniunctarum
partium facit asperitatem namque non gignit nisi inaequalitas
partium ut sit longior una altera inferior

 ac propterea haec quidam uolunt categoriae alteri sociare
quae apud graecos  apud nos iacere siue ut augorius 
quem ego inter doctissimos habeo  uoluit situs dicitur
claret enim unumquodque earum partium quae corpus efficiunt
positione constare uerumtamen cum lene uel asperum uel
densum uel rarum dicimus qualia demonstramus eaque omnia
quae de his superius explicata sunt ad interpretationem non
uocabuli sed naturae uidentur potius pertinere qua de causa
cogit ratio ut haec quoque inter qualia numeremus

 ab his igitur quas enumerauimus qualitatibus 
qualia nominantur ut lene a lenitate a densitate densum
ceteraque his similia sed plerumque accidit licet raro ut
qualia non  a sua qualitate descendant ut a uirtute non
potest dici uirtuosus sed moderatus et industrius nec in
graeco quidem     dicitur sed 
unde apparet qualia etiam neglecta plerumque paronymorum
deriuatione constare haec hactenus

 nunc qualitatis huius propter quam diuersas species
explanauimus consequentias et proprium uideamus et primum
contrarietatem recipere qualitates nulla dubitatio est quis enim
dubitat saluti contrarium esse languorem iustitiae iniustitiam
calorem frigori malo bonum non erudito litteris eruditum sed
hoc non in omni qualitate reperies nam pallido uel fusco uel
quadrato uel trigono nihil potest esse contrarium

 non ergo erit incommodum regulam quandam dare qua quae
qualitates contrarietatem non recipiant possit aduerti erit
igitur notum doctis eas qualitates quae contrariis mediae sunt et
eas quae ex formis figurisque nascuntur contrarietatem penitus
excusare

 contrariis autem medias dixi ut est fuscum uel pallidum
haec enim duo de albedine nigredineque nascuntur ac sunt his
media ipsa uero nigredo et albedo sunt sibi contraria fusco
autem pallidoque contrarium nihil est claret ergo contrariorum
media contrarium non habere quin etiam qualitas quae ex forma
uel figura consistit contrarietatis ignara est quid enim
quadrato quid trigono quid circulo uel cono uel cylindro
contrarium quis opponat regulariter ergo teneamus contrarietatis
receptricem qualitatem nec omnem posse esse nec solam

 nec illud est omittendum ut sciamus in contrariis qualitatum
sub eadem categoria esse alterum sub qua aliud inuenitur ut
iustitiae iniustitia contraria est qualitas iustitia et
iniustitia igitur qualitas qualitas est albedo nigredinem
quoque esse qualitatem necesse est itaque fit ut regulariter
contrariae qualitates categoria semper eadem uinciantur

 quaerentes interea quid sit proprium qualitatis quoniam
contrarietatem suscipere nec solius est nec totius aliud
perscrutemur uideo enim magis et minus hoc est  
 in se recipere qualitatem namque magis album uel magis
nigrum uel magis musicum uel minus musicum possumus dicere
uerum id quoque nec in omni qualitate nec in sola poterit
inueniri quis enim prudentiam prudentia prudentiorem possit
dicere uel albedinem albedine clariorem uel doctrinam doctrina
doctiorem uel trigono magis trigonum uel quadrato magis
quadratius si enim trigonum fuerit magis esse quam trigonum non
potest at si magis aut minus fuerit iam trigonum non erit

 separare tamen placet atque discernere eas qualitates quae
magis et minus recipiunt ab iis quae hunc quasi gradum
comparationis excusent sit ergo haec regula qualitates ipsas
magis et minus non posse suscipere ea uero quae ex his fiunt
comparata uel magis recipere posse uel minus ut eloquentiam
magis eloquentiam seu minus dicere nullus potest eum uero qui
eloquens dicitur magis uel minus ceteris eloquentem possumus
dicere claret ergo magis et minus in qualibus inueniri posse
nunquam posse in qualitates incidere

 figurae quoque ut superius explicatum est non admittunt
magis et minus siquidem circulo si aliquid addas aut minuas
circuli iam uocabulum non tenebit et in alterius figurae nomen
immigrat manifeste igitur designatum est quae qualitates
huiusmodi gradus comparationis accipiunt et quae ab his uidentur
alienae esse

 reliquum est ut qualitatis proprium quod est apud graecos
 uestigemus namque usia habet hoc proprium ut singularis
atque una numero contraria in se suscipiat suscipiat autem
dixi non habeat contraria meminisse autem nos oportet quod
usiae cum de ea tractaremus nihil diximus esse contrarium
ergo eius est proprium suscipere contraria id est sanitatem
modo modo aegritudinem quanti uero id est   ut par
imparue dicatur     id est adaliquid ut sint
 hoc est ut in se conuertantur ac sint sibi natura
coniuncta ita et qualitatis hoc proprium est ut cuncta qualia
similia aut dissimilia nominentur et dulce enim dulci et albo
album et stulto stultum et leui leue et calido calidum similia
uel dissimilia proprie nuncupantur aliter enim si dicta fuerint
nuncupationem propriam non habebunt

 ne autem nonnulli in legendo turbentur quod affectio et
habitus et disciplina quae in adaliquid dictis id est 
  positae eidem qualitati quoque connexae sunt hanc
discretionem damus ut tunc categoriae ad aliquid socientur
quando sunt genera cum uero species qualitati ut puta si
disciplinam dixeris quae est genus ceterarum adaliquid
referenda est disciplina enim discibilis rei disciplina
dicitur quod si musicam musica species disciplinae est non
genus qualitati nectenda est neque enim musicam musici musicam
possumus dicere sed musici disciplinam

 similiter et affectio et habitus secundum genera et
species nunc adaliquid nunc qualitati nectuntur siquidem si
affectum uel habitum hoc est  et  generis dixeris
id est disciplinae adaliquid referentur sin autem affectum
uel habitum speciei esse dixeris id est musicae uel
grammaticae qualitates debemus agnoscere

 quamuis ipse quoque aristoteles magnus ingenio huic paene
permixtioni concesserit ac dixerit posse contingere ut quod
qualitatis fuerit idem referatur ad aliquid nec esse
importunum si una res duarum categoriarum uocabulo concludatur

 de facere et pati  

 dicta sunt autem omnia quae ad quattuor categorias maximas
atque difficiles pertinebant nunc ordo commonet ut post
qualitatem de facere et pati tractatus habeatur quae duo
uidentur ex qualitatis fonte descendere id namque quod calidum
facit calidum sit necesse est calidum uero quale esse
cognoscimus similiter quod calidum fit passione sui accipit
qualitatem et qui docet cum docet doctor est et discipulum
facit uterque autem siue doctor siue discipulus qualis est et
cetera his similia considerata demonstrant recte has duas
categorias praeposita qualitate tractari

 haec autem duo facere et pati multi dixerunt non posse
nisi iis quae fuerint contraria prouenire id enim quod dulce est
dulce non facit nisi id quod dulce non fuerit nam si id quod
patitur dulce fuerit per naturam sui alterius dulcedinem quo
recipiat non habebit necesse est ergo dulce non esse id quod
patitur ut dulcedinem recipiat alienam ac propterea cum quod
facit dulce est et quod patitur dulce non est necessario
dicuntur uideri contraria

 nonnulli diuersa senserunt asserentes non posse haec nisi
in similibus inueniri et sub eodem genere constitutis nec posse
aliquid pati uel facere nisi simile faciat aut a simili patiatur
dulce enim et amarum uel calidum et frigidum licet contraria
uideantur tamen cum sub eodem sensu sunt similia esse
confirmant

 denique ab alienis penitusque discretis patiendi faciendiue
rationem dicunt non posse subsistere ut uerbi gratia quid
faciat numerus in amaro uel quid albedo pati possit a numero sed
haec sit conflictio ceterorum nobis autem regula illa sufficiat
ut sciamus facere et pati genere esse coniuncta qualitate
discreta etenim calidum quod frigido praestat calorem sui sub
eodem genere est quo est et frigidum sed discrepat qualitate
quod calet et doctus cum docet indoctum sub eodem genere est
sed qualitate discernitur

 claret ergo facere et pati genere esse similia contraria
qualitate sed haec duo ut superius diximus adeo uidentur
qualitati non modo ordine sed etiam ratione coniungi ut eadem
recipiant quae recipere diximus qualitatem namque et
contrarietatem non respuunt quam qualitas recipit et magis et
minus admittunt quorum qualitatem quoque diximus receptricem

 harum uero categoriarum proprium quod est graece 
quoniam ipse quoque aristoteles omisit nec a nobis lector
inquiret

 de iacere  

 sequitur ut de iacere dicamus siue de situ ut quidam
putant quae categoria in ad aliquid relatis iam uidetur esse
tractata siquidem quod iacet positum iacet positum uero
positionis est et positio positi qua de causa ut ipse quoque
aristoteles  quem sequimur  fecit ad alia transeamus

 de ubi et quando  

 ubi et quando uidentur locus esse et tempus cum non sint
sed sunt in loco et tempore ut romae in senatu ante horam
tertiam post mensem martium haec ut diximus in loco sunt et
in tempore non locus et tempus

 denique ut claras et nullius tractatus indigas categorias
aristoteles quoque transgressus est quod nos etiam faciemus de
tempore enim et loco inter summos philosophos uetus et magna
quaestio est quibusdam uolentibus haec corporata esse aliis
uero sine corporibus aestimari

 de habere  

 non uno modo habere aliquid dicimur quantum enim tractando
collegimus sub hoc uerbo octo sunt quasi quaedam species prima
est quoties animo habemus aliquid ut iustitiam castitatem uel
iniustitiam uel libidinem secunda quoties in corpore habere
aliquid dicimur ut albedinem nigredinem uarietatem uel cetera
quae per qualitatem corpori insidunt tertia de quantitate
descendit quoties quattuor uel quinque pedum habere dicimur
longitudinem quarta cum non in toto corpore sed in parte
corporis aliquid habere firmamur ut in digito anulum in pede
calceos uel cothurnos quinta species est cum non in corpore sed
circa corpus habere aliquid dicimur ut est uestis atque
indumenta omnia sexta quoties ipsas partes corporis habere
narramur ut manus pedes caput aut reliqua quae sunt in
compage membrorum septimus uero locus est quoties far uel uinum
uas aliquod habere dicitur octauus habendi gradus est qui
possessionem nostram uel dominium uidetur ostendere cum aedes
uel rus quis habere dicitur uel maiorum sepulcra

 hi sunt habendi modi quos designato numero comprehendimus
extra quem si quis potuerit inuenire desidiae nostrae culpa non
erit cum philosophus ipse liberum arbitrium dimiserit
inquirentibus sane illud uerbum multi doctorum respuunt atque
improprie proferri confirmant cum mulier habere maritum dicitur
uel uir uxorem uel pater filium uel filius genitorem propterea
quod asserunt nihil haberi posse quod habeat habentem sed
rectius dici autumant esse mulieri uirum uel uxorem uiro esse
patrem filio esse famulis dominum siquidem uerbi huius uim in
hoc esse contendunt ut significare non possit et habere aliquem
et haberi

 tandem quasi magni aequoris freta transgressi categoriarum
numerum terminauimus ut arbitror non insuasibiliter doctis
satis uero clare uolentibus discere sed quaedam restant quae
calcem libri huius nos tangere contradicunt namque et in
categoriis singulis de contrarietate tractatum est cum quae
reciperet contrarium et quae respueret diceremus tamen quid sit
ipsum contrarium nullus adhuc tractatus ostendit et adhuc
quaedam uerba remanent quorum uis ac proprietas debeat explicari
qua de causa ad oppositorum tractatum necessarium transeamus

 de oppositis  

 oppositorum species sunt quattuor opponitur namque aliud
alteri aut figura eius categoriae quae adaliquid dicitur aut
contrariorum modo aut eorum quorum circa nos esse dicitur uel
habitus uel priuatio  habitum sane hoc loco ex habendo debemus
accipere non ut in superioribus definiuimus esse habitum
affectionem quandam animi sempiternam  aut cum confirmamus
aliquid uel negamus

 ut uerbi causa ab iis quae ad aliquid dicuntur ponamus
exemplum oppositum uidetur duplum simplo uel pater filio
contrariorum uero exemplum sit malum bono eorum quoque quae per
habitum et priuationem dicuntur sit caecitas et uisio illorum
etiam in quibus est negatio et affirmatio sit currit non
currit

 discretio uero contrariorum et eorum quae ad aliquid
dicuntur contemplantibus manifesta est ad aliquid enim dicta de
sibi oppositis nominantur simplum namque oppositum dupli est et
duplum oppositum simpli contraria uero id quod dicuntur ex se
habent neque alterius indigent quis enim malum boni dixerit aut
quis bonum mali

 haec est ergo harum duarum specierum quae ex oppositis
ueniunt dilucida et clara discretio ipsa uero contraria in tres
species diuiduntur aut enim mediata sunt id est habent inter se
aliquid medium aut sine medio aut  ut in quibusdam reperit
ratio  habent quidem medium sed eius uocabulum non apparet nisi
utriusque oppositi negatione consistat

 mediata ergo sunt haec album et nigrum inter quae quando
nasci potest pallidum uel fuscum mediata haec opposita dicuntur
quae uero mediata sunt non necesse est unum de duobus oppositis
in corpore reperiri si enim nigrum non fuerit potest esse
fuscum aut si album defuerit pallidum poterit inueniri at
uero ex his oppositis quae mediata non sunt unum necesse est
accidere de duobus ut est salus et aegritudo horum medium nihil
est propterea quod aut salutem necesse est aut aegritudinem
humana corpora retinere

 at illa quibus est quidem medium sed caret nomine nisi huic
oppositorum negatione formetur sunt haec iustus et iniustus
est aliquid in medio sed non habet nomen atque ideo utriusque
oppositi negatio ei uocabulum creat ut nec iustum nec
iniustum dicamus id quod est medium

 nunc ea opposita quae per habitum priuationemque fiunt
diligentius retractemus in his namque obseruari oportet ut sint
utraque in eodem negotio in eodem loco in opportuno tempore in
eodem negotio sunt caecitas et uisio in uidendo enim et in non
uidendo consistunt haec et in eodem loco sunt utrique namque
et caecitati et uisioni in oculis locus est

 maxime tamen in his oportunitas temporis quaeritur nemo
enim recte caluus dicitur nisi eo tempore quo capillos habere
debuerit non habebit nec sine dentibus quem  graeci
uocant infantem quisquam poterit dicere eum cui dentes adhuc
aetas parua denegauit siquidem priuatio quae graece 
dicitur hanc uim tenet ut ostendat quemlibet habuisse aliquid et
non habere

 inter haec meminisse nos conuenit aliud esse uisionem et
caecitatem aliud habere uisionem uel ea esse priuatum ne si
haec esse eadem iudicemus confundi ratio uideatur quod si quis
hoc dubium putat aut parum certum quid quamque rem sequatur
aduertat etenim si esset idem caecus et caecitas de uno
utraque dicerentur dicimus autem hominem caecum sed homo dici
caecitas non potest claret igitur aliud esse caecum aliud
caecitatem

 nec affirmatio et negatio idem est quod sunt sub
affirmatione negationeque cadentia affirmatio enim siue negatio
est uerbum confirmans aliquid aut negans alia uero sunt quae sub
his inueniuntur ut est socrates disserit non disserit
socrates

 similiter tamen omnia sibi habentur opposita aliquoties
autem mala malis opponuntur quoties contrariorum media bona
sunt ut est indigentia et redundantia quod graeci  
 uocant his enim duobus malis sibi oppositis
mediocritas media reperitur hanc rationem peripatetici secuti
uirtutes medias esse dixerunt ut plus iusto  minus
iusto  dicerent inter quae mala mediam iustitiam
locauerunt similiter inter uersutiam hebetudinemque prudentiam
posuerunt inter libidinem insensibilitatemque quod graeci
 uocant temperantia constituta est inter timiditatem
et audaciam fortitudo ita occultum quoddam genus oppositorum
repperit perscrutata ratio ut interdum mala malis inueniantur
esse contraria

 sed aristoteles harum quattuor specierum quae ex oppositis
ueniunt proprietates et differentias latius et multis modis
explicauit nos autem genus et species posuisse sufficiat ne
minutioribus occupati fastidium necessariis afferamus

 de priore  

 quinque modis aliud altero prius dicitur quorum primus est
cum dicimus aliquem tempore seniorem secundus modus est in quo
aliquid nascitur ex priore sed priore pereunte secundum perit
secundo pereunte prius incolume perseuerat ut est unum prius
naturaliter a duobus ex eo enim nascuntur duo sed sine uno duo
esse non possunt sine duobus status unius manet et duobus
exstantibus esse unum necesse est uno uero apparente duo esse
nulla necessitas cogit

 tertio modo ordo quidam prius alterum alteri facit ut in
disciplinis et artibus liberalibus inuenimus namque et in
grammatica prius est singularum discere formas et nomina
litterarum dehinc syllabarum coniunctiones agnoscere tunc
uerborum sumere notionem postremus nobis est orationis usus
assumendus propter quem cuncta eius quasi praecurrentia membra
cognoscimus et in rhetorica prioris locus similiter collocatur
nam prius prooemium dicimus dehinc narrationem post
depulsionem tunc confirmationem postremus epilogus ponitur his
igitur exemplis tertium prioris modum sufficiat demonstrasse

 quartus uero modus non multum probabilis et ab ipso
aristotele improbatus exponitur ut fortuna meliores uel ditiores
priores uulgus assolet dicere sed mea sententia uis huius
prioris explosa est

 hi sunt quattuor eius quod prius dicitur modi sed
occultior quidam quintus adiungitur quoties ex duobus quae in se
inuicem conuertuntur illud est prius quod esse alterum facit
ut exempli gratia si est homo recte eum dicimus animal
rationale mortale risus capax et si uera est ista hominis
definitio esse hominem uerum ita utrumque in se conuertitur
hoc est et hominis ueram definitionem esse et definitionis
hominem uerum

 sed quoniam definitio uera esse non poterat nisi prius
natura hominis appareret idcirco ex his duobus quae in semet
conuerti diximus homo prioris locum tenet cuius exstantia
definitionis suae exprimit ueritatem

 de simul  

 sequitur ut proprietatem uerbi quo simul esse quaedam
dicimus exprimamus ratio enim uidetur exigere ut post prioris
tractatum de his disputetur quae simul esse firmantur simul
igitur dicuntur tribus modis  cum quaelibet simul exsistunt
uno tempore uel apparent ita ut neutrum de duobus uel prius sit
uel alterum consequatur sed utriusque ortus uideatur esse
communis

 secundus locus est cum naturaliter simul sunt nullum tamen
eorum praestat alteri ut uerbi gratia si simplum et duplum
ponamus necesse est simul esse naturaliter sed neque duplum
facit ut simplum sit neque simplum efficit duplum hoc loco
confundere nos non oportet ne quoniam cum de ad aliquid dictis
tractaremus id esse ad aliquid diximus quod penderet ex altero
uideamur nunc contra superius definita tractare omnia namque ad
aliquid dicta dici ex altero non esse ex altero disputauimus
nec ullus error est si quis uerborum nostrorum pondera
diligentius perscrutetur

 tertius locus est quoties ex eodem genere manantia simul
uidentur esse natura sed specie discernuntur neque uero sibi
in eo quod dicuntur aliquid praestant ut est animal idem genus
est sed species longe discreta nec uero aut uolatile quidquam
pedestri tribuit ut sit aut uolatili pedestre aut omnino aliud
alteri in eo quod est ullam substantiam subministrat nullumque
alteri aliud prius est sed simul omnia ab animali id est ab uno
genere orta nascuntur

 de motu  

 omnis immutatio quae  graece est fit modis tribus
aut ex non subiecto in subiectum ut est ortus uel natiuitas
quam graeci  uocant aut ex subiecto in non subiectum ut
est interitus uel corruptio quam  graeci dixerunt aut
ex subiecto in subiectum ut est motus qui graece
dicitur sed et ipse motus tres species habet incrementum
imminutionem commutationem qualitatis siue loci haec a graecis
   siue  dicta sunt namque
commutationem circa locum  dici uoluerunt quam nos quoque
transgressionem maluimus dicere secuti doctores

 uerum hunc ordinem quem nos in praesenti quasi discrepantes
ab eo libro qui categoriarum dicitur diligenti examinatione
digessimus ipse quoque aristoteles in naturalium libris
exposuit in categoriis autem secutus docendi compendium
speciem pro genere id est motum pro immutatione non dubitauit
assumere ut motui diceret quasi generi sex species esse
subiectas       
  haec nos latino sermone ortum diximus
interitum augmentum imminutionem commutationem
qualitatis transgressionem loci

 hae sex species omni a se ratione discretae sunt nisi forte
cuiquam parum docte intellegenti qualitatis commutatio id est
 etiam ceteris exsistentibus fieri uideatur ut cum
nascitur aliquid aut interit aut crescit aut minuitur tunc facta
dicatur etiam commutatio sed id ratio falsum docet nam quae
crescunt aut minuuntur quantitate immutantur non commutantur
qualitate commutatio enim proprie qualitatis est meminisse
autem nos oportet aliud esse immutationem aliud commutationem
namque immutatio genus est commutatio species subiecta motui
quem immutationis speciem diximus

 denique ut horum sit manifesta discretio geometricum
ponamus exemplum si tetragonum maius quod intra depictum est
currentibus per medium lineis in breuia tetragona partiaris
eique post unum breue tetragonum detrahas minuisti tetragonum
maius at si detracti loco addas gnomonem qui hemicycli specie
ponitur plus tetragono maiori quam detraxeras reddidisti idque
quantitatis est non qualitatis et immutationi potius quam
commutationi tribuitur eoque a se plurimum differunt

 fit autem differentia rerum omnium modis tribus aut materia
aut opere aut utroque materia si sint anuli similes duo
unusque sit aureus alter argenteus opere si ex auro dissimiles
anuli fabricentur utroque si anulus sit aureus et stilus
argenteus

 claret igitur has immutationis species nec materia sibi nec
opere nec utroque coniungi adeo autem seiunctae sunt ut earum
nonnullae etiam sibi contrariae uideantur quis enim dubitet
  id est ortui interitum esse contrarium augmento
imminutionem ipsa quoque commutatio siue qualitatis siue loci
licet non ex eodem specierum numero tamen habent quod sibi
contrarium uideatur nam commutatio qualitatis est cum ex albo
fit aliquid nigrum uel album de nigro quae sibi manifeste
contraria sunt loci quoque commutatio quam transgressionem
diximus superiorum et inferiorum contrarietatem patitur ac
propterea eam quoque apparet habere contraria

 haec sunt fili carissime quae iugi labore assecuti cum
nobis themistii nostra memoria egregii philosophi magisterium non
deesset ad utilitatem tuam de graeco in latinum conuertimus
scilicet ut ex his quoque bonam frugem studii a nobis profecti
suscipias si te non dissimilem nostri aliarum rerum quae
lubricae atque inanes sunt cupiditas retentauerit nihil namque
omisimus in hoc libro quod posset aut delectare iam doctos aut
indoctos manifestius erudire

