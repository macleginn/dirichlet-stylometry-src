ars omnia nomina quinque uocalibus ablatiuo casu terminantur a e i o u id est quicquid declinaueris de nomine ablatiuum casum in has litteras ducit ut puta haec iulia ab hac iulia hic paries ab hoc pariete hic et haec agilis ab hoc et ab hac agili hic doctus ab hoc docto hic uersus ab hoc uersu praeter pauca aptota quae nos turbare non debent quia pauca sunt ut puta nequam homo ab hoc nequam homine nugas ab hoc nugas dicimus hic uidetur ablatiuus suscepisse m et s sed in aptotis non legitimis et regularibus nominibus quae certo ordine declinantur ergo ablatiuus casus singularis dat nobis regulam ad declinationem pluralis numeri id est ad genetiuum datiuum et ablatiuum pluralem quo modo recte inueniantur unde si ablatiuus habuerit a et o parem regulam dant id est ut genetiuum pluralem in rum mittant datiuum et ablatiuum pluralem in is ut ab hoc docto horum doctorum ab hac docta harum doctarum sic ablatiuum in is ab his doctis uiris et ab his doctis mulieribus praeter haec pauca quae contra artem suscepta sunt ut mulabus libertabus deabus natabus filiabus equabus asinabus eodem modo ambabus et duabus diximus de duabus uocalibus id est a et o quae parem regulam habent restant tres uocales i e u quae similiter disparem regulam habent nam si ablatiuus i habuerit in ium si e correpta fuerit in um si producta in rum si u in uum genetiuum pluralem mittunt datiuum et ablatiuum in bus ut puta ab hoc forti horum fortium his et ab his fortibus ab hoc homine horum hominum his et ab his hominibus ab hoc uersu horum uersuum his et ab his uersibus ab hac re harum rerum his et ab his rebus sed ut colligas ablatiuum quando exeat in has litteras regulam genetiui singularis attende si enim in ae exierit genetiuus ablatiuum in  a mittit ut huius iuliae ab hac iulia huius musae ab hac musa si genetiuus in is exierit plerumque in e aliquando in i numquam in o mittit ablatiuum ut puta huius parietis ab hoc pariete huius hominis ab hoc homine in genere communi nominatiuus et genetiuus si habuerint is ablatiuum in i mittunt ut hic et haec agilis hic et haec facilis ab hoc et ab hac agili uel facili siqua sunt quae differant ab hac regula magis usu quam ratione factum est ut puta haec ouis huius ouis ablatiuum in i mittere debuit et tamen in e mittit ut ab hac oue non oui sed hoc ut diximus usu magis quam ratione factum est genetiuus si habuerit i in genere masculino ablatiuum in o mittit ut huius docti huius iusti ab hoc docto ab hoc iusto sed ideo dixi in genere masculino hoc obseruari debere quia in genere feminino inuenitur genetiuus i habere et in e exire ablatiuus non in o ut puta huius rei ab hac re huius speciei ab hac specie genetiuus si habuerit us ablatiuum in u mittit ut huius uersus huius fluctus ab hoc uersu ab hoc fluctu sic ergo de genetiuo singulari trahis regulam ad ablatiuum singularem quia ablatiuus casus dat regulam ad genetiuum et datiuum pluralem quam supra memoraui alia regula nominatiuus si is habuerit aut parem habebit genetiuum ut hic ignis huius ignis haec puppis huius puppis aut si crescit genetiuus per has crescit per n r t d per n ut puta sanguis sanguinis per r ut cinis cineris puluis pulueris per t samnis samnitis per d cuspis cuspidis alia regula ablatiuus cum habuerit e numquam adiungit um in nominatiuo ut puta uerbere in ablatiuo quaeritur utrum in nominatiuo um habeat ut dicamus hoc uerberum sed prohibemur regula ablatiui qui cum habuerit e in nominatiuo numquam habebit um ergo si hoc uerberum non dicimus quo modo dicemus utique hoc uerber et dicimus in ablatiuo ab hoc uerbere et pluraliter haec uerbera quo modo ubera sic huic regulae contrarius non est nominatiuus nam si nominatiuus um habuerit numquam mittet ablatiuum in e et hoc obseruabis perpetuo alia regula genetiuus cum habuerit is numquam mittet ablatiuum in o ut puta ne dicas paupero patre natus sum genetiuus enim singularis is habebit ut huius pauperis ergo ablatiuus non potest exire in o sed aut in e aut in i alia regula genus neutrum in nominatiuo si habuerit e in i terminatur ablatiuus ut hoc mare ab hoc mari non ab hoc mare ne dicas ab hoc monile sed ab hoc monili numquam enim genus neutrum quattuor habet casus similes ut in nominatiuo e sic in accusatiuo sic in uocatiuo et non in ablatiuo deinde quia in his nominibus generis neutri ablatiuo casui adici debet a littera ut possit statim fieri nominatiuus pluralis ut puta ab hoc monili adice a litteram et facit haec monilia ab hoc sedili adice a et facit haec sedilia ab hoc facili adice a et  facit facilia sic ergo per omnia obseruabis in talibus dumtaxat nominibus alia regula genus neutrum numquam in nominatiuo habet a nisi in graecis ut puta schema thema huius schematis thematis quo modo genus femininum in nominatiuo numquam exit in e nisi in graecis ut andromache genus neutrum cum in us exierit nominatiuo necesse est ut crescat una syllaba in genetiuo et ablatiuum in e mittat ut puta hoc pecus huius pecoris ab hoc pecore hoc facinus huius facinoris ab hoc facinore praeter uulgus et pelagus quia uulgus apud antiquos tam masculino genere dictum est quam neutro pelagus uero ideo ad hanc regulam non pertinet quia graecum est genus neutrum quando in nominatiuo habet um genetiuo pares syllabas dat ut puta hoc templum huius templi hoc telum huius teli genus neutrum quando in nominatiuo habet ium in genetiuo geminat i litteram ut puta hoc gaudium huius gaudii hoc imperium huius imperii hoc ingenium huius ingenii sic obseruabis in ceteris quia genetiuus minor esse non debet nominatiuo nam et in genere masculino si nominatiuus ius habuerit necesse est in genetiuo geminet i ut puta hic filius huius filii hic mercurius huius mercurii hic genius huius genii hic iulius huius iulii si uero nominatiuus us tantum habuerit non geminat i in genetiuo ut puta hic coronatus huius coronati non coronatii hic honoratus huius honorati non honoratii genus neutrum si habuerit nominatiuum in e ut puta hoc monile           hoc sedile necesse est ut genetiuus is habeat ut huius monilis huius sedilis ablatiuus i ut ab hoc monili ab hoc sedili quodcumque nomen in nominatiuo er syllabam habet tunc exit in o ablatiuus ipsius quando secundae est declinationis et non crescit una syllaba in genetiuo singulari quando genetiuus i habuerit non is ut puta hic aper facit ablatiuo ab hoc apro quia genetiuum huius apri facit si uero nominatiuus er habuerit et genetiuus is ablatiuum non mittit in o sed in e ut puta hic pater ablatiuus in e ab hoc patre quia genetiuus singularis is habet ut huius patris omnia monosyllaba generis masculini et feminini accusatiuum in em mittunt excepto uno nomine id est uir uirum nam cetera in em mittunt ut diximus ut puta sol hunc solem mars hunc martem ars hanc artem sors hanc sortem mors hanc mortem fons hunc fontem ros hunc rorem lex hanc legem mos hunc morem lar hunc larem par hunc et hanc parem fur hunc furem uides omnia monosyllaba ut diximus in em exire accusatiuo casu genus neutrum tres casus habet similes nominatiuum accusatiuum et uocatiuum ideo hoc monemus ut si de pelago tibi mentio sit dicas per medium pelagus nauigaui ideo quia accusatiuus similis est nominatiuo scilicet in genere neutro nunc regulam comparationis accipe masculinum genus comparatur per has syllabas per us per er per ex per us ut doctus doctior doctissimus per er ut asper asperior asperrimus niger nigrior niger  rimus tener tenerior tenerrimus per ex in genere masculino unum nomen est quod uadit per gradus senex senior superlatiuum non habet neque enim dicimus senissimus commune genus quod comparari potest per has syllabas exit per is et er is ut hic et haec agilis hic et haec agilior et hic agilissimus sic breuis breuior breuissimus sic leuis leuior leuissimus et haec leuissima sed ab hac regula defecerunt pauca euphoniae gratia ut facillimus dicas non facilissimus quo modo fortissimus et simillimus non similissimus sed haec pauca nos turbare non debent per er uero comparatur genus commune sed in paucis nominibus ut hic et haec acer acrior acerrimus haec acerrima hic et haec pauper pauperior pauperrimus haec pauperrima genus omne per has syllabas comparatur per ax ex ix ox ux ans ens ons ers ors am us ax positiuo ut efficax comparatiuo efficacior superlatiuo efficacissimus sic fallax fallacior fallacissimus ex ut simplex simplicior simplicissimus ix ut felix felicior felicissimus pernix pernicior pernicissimus ox ut uelox uelocior uelocissimus ferox ferocior ferocissimus ux ut trux trucior trucissimus ans ut amans amantior amantissimus ens ut sapiens sapientior sapientissimus ons ut insons insontior insontissimus ers ut iners inertior inertissimus sollers sollertior sollertissimus ors ut uecors uecordior uecordissimus am ut nequam us ut uetus datiuo adicis or et facis comparatiuum fortior genetiuo adicis simus ut fortissimus a nequam ut dicas nequior de quouis casu tollis am et adicis i et or et facis nequior adicis issimus et facis nequissimus ab eo uero quod est uetus datiuo adicis or et facis comparatiuum ueterior subducis huic i et o et adicis imus et facis ueterrimus sic obseruabis et in femininis et neutris et facies ueterrima ueterrimum uetustissimus autem a uetusto uenit et facit uetustus uetustior uetustissimus sic feminino uetusta uetustior uetustissima sic neutro uetustum uetustius uetustissimum sunt nomina generis neutri quae tres casus tantum in plurali numero habent nominatiuum accusatiuum et uocatiuum ut iura accusatiuo haec iura uocatiuo o iura sic et maria et uina et mella et fella et aera uocantur autem triptota genetiuus aut par esse debet nominatiuo aut non plus una syllaba excedere sed inuenta sunt pauca nomina contra regulam uenire ut anceps quod duarum syllabarum est in genetiuo duabus syllabis creuit facit enim ancipitis praeceps praecipitis supellex supellectilis iter itineris quaestio est si princeps principis et praeceps praecipitis quare non praecipis quo modo principis dicamus sed princeps quod primus capiat dictus est et uenit a capiendo praeceps autem a capitis significatione dicitur quod praebeat caput quaestio est quando producimus decoris quando corripimus genere neutro corripimus ab eo quod est decus masculino producimus ab eo  quod est decor producitur autem decoris quo modo honoris candoris coloris nomina quae finem significant non diminuuntur ut ipse finis non dicimus finiculus dicimus nouissimus non dicimus nouissimulus dicimus extremus non dicimus extremulus dicimus ultimus non dicimus ultimulus et ratione quia quae in fine sunt non habent quo minuantur sunt nomina in singulari numero neutri generis in plurali masculini hoc caelum hi caeli non caela quo modo sunt quae in singulari masculini in plurali neutri ut hic tartarus in plurali haec tartara nomina tertiae declinationis quae in o exeunt nominatiuo singulari generis sunt feminini exceptis paucis masculini generis quorum numero sunt ordo ligo et iis quae communis generis sunt ut homo nemo bubo et mango nam cetera feminine enuntiamus ut carthago carthaginis uirgo uirginis imago imaginis indago indaginis siligo siliginis sartago sartaginis ferrugo ferruginis farrago farraginis est alia quaestio quare dicamus in ablatiuo singulari ab hoc arcu et plurali datiuo et ablatiuo his et ab his arcubus et non sic facit in datiuo et ablatiuo plurali a uersu uersubus a fluctu fluctubus sed his et ab his uersibus et fluctibus ea ratione fit propter differentiam alterius similis nominis si ab eo quod est arcus arcibus diceremus non arcubus fieret confusio illius nominis cum eo quod est arx arcis licet sine discretione aliqua specubus et tribubus dicamus ab eo quod est specus et tribus et ab eo quod est ueru uerubus eodem modo uersus uero et fluctus et cetera in datiuis et ablatiuis pluralibus i habent ideo quia haec nomina non turbat similium nominum confusio uel similitudo ergo quo modo arcubus dicimus ab eo quod sunt arcus propter arces sic artubus ab eo quod sunt artus propter artes hic uitus ab hoc uitu uitubus facit nam uitibus ab eo quod sunt uites sic ergo obseruabis cum similia nomina inueneris quaestio est unde intellegitur e productum in ablatiuo unde correptum si accipit rum genetiuus pluralis facit in ablatiuo singulari e productum si um correptum et e mutat in i sed melior regula est ut de datiuo plurali cognoscamus utrum productum est an correptum unde si productum est e in ablatiuo singulari accipiet bus et facit datiuum pluralem nam si correptum est mutat in i ut faciat datiuum ut puta ab hac re adice bus et facit rebus ab hac specie adice bus et facit speciebus ergo sic intellegis productum esse ab e uero correpto non sic si adicias bus ut ab hoc homine hominebus sed mutat e in i et accipit bus et sic erit latinum et correptum erit omnes litterae generis neutri sunt numeri tantum singularis et aptote dicuntur ut puta hoc a huius a huic a hoc a o a ab hoc a sic b sic c  sic d sic omnes si uero adicias littera fiunt generis feminini ut dicas a littera c littera et multa alia nomina quae ad pondus et mensuram ueniunt numeri sunt tantum singularis ut puta aurum argentum triticum oleum sed multa alia dicimus non omnia nomina quae in al exeunt in el in il in ol in ul in ar in er in ir in or in ur in an in en in in in on in ablatiuo habent e ut puta nominatiuo al hannibal ablatiuo ab hoc hannibale nominatiuo el ut fel mel ablatiuo ab hoc felle melle nominatiuo il ut uigil pugil ablatiuo a uigile a pugile nominatiuo ol ut sol ablatiuo sole nominatiuo ul ut exul ablatiuo exule nominatiuo ar ut far ablatiuo farre nominatiuo nectar ablatiuo nectare quae uero in ar exeunt neutri generis et a ante is producunt in genetiuo ablatiuum in i mittunt ut hoc                        calcar huius calcaris hoc lacunar huius lacunaris ab hoc calcari lacunari ab eo quod est par pare uel pari dicimus er si habuerit nominatiuus attende genetiuum si is habuerit tunc mittit in e ut hic pater huius patris ab hoc patre quamuis ab imbri septembri dicamus sicque in aliis quibusdam quae nota sunt et mensium tantum nomina in ir praeter uir cetera in e mittunt nominatiuo or ut marmor ablatiuo a marmore nominatiuo ur ut fur ablatiuo a fure augur ab augure nominatiuo an ut paean paeane nominatiuo en ut hic pecten ablatiuo a pectine flamen flamine lien liene rien riene in feminino haec siren ablatiuo ab hac sirene in neutro hoc carmen ab hoc carmine sic in masculinis a cano compositis ut tibicen tibicine fidicen fidicine in epicoeno oscen ab oscine ea nomina quae nominatiuo in in finiuntur necesse est ut in ablatiuo e habeant ut puta nominatiuo hic delphin delphine sic etiam quae in on ut hic memnon hic orion ab hoc memnone orione et quaecumque huius modi inueniuntur necesse est ut in e mittant ablatiuum sane quia dixi quae exeunt in al nominatiuo in e exire ablatiuo uerum est sed ne occurrat quaestio nominis illius quod est tribunal facit enim ablatiuo ab hoc tribunali et ceruical ab hoc ceruicali facere deberet tribunale et ceruicale quia nominatiuus singularis non debet esse minor nominatiuo plurali duabus syllabis sed in his nominibus quae perpauca sunt magis usus obtinuit quaeritur autem utrum hoc ossum dicamus an hoc os sed si hoc ossum diceremus numquam datiuus pluralis in bus exiret sed in is ait enim uirgilius atque ossibus implicat ignem etenim nomina generis neutri in nominatiuo um habentia in ablatiuo o habent ut hoc templum ab hoc templo datiuo plurali templis facit unde si ossibus legimus in uirgilio non exiret datiuus pluralis in bus nisi ablatiuo singulari in e terminato ablatiuus ergo exiret in e aut u aut i sed quia nec u exit nec nominatiuus pluralis ossua facit nec i terminatur ne ossi dicamus remanet ab osse nam genetiuus ideo exit in is quia nominatiuus os habet non um unde declinamus sic hoc os huius ossis huic  ossi hoc os o os ab hoc osse et pluraliter haec ossa horum ossium his ossibus haec ossa o ossa ab his ossibus sed hoc nomen corripimus in nominatiuo singulari ab eo uero quod sunt ora id est uultus nominatiuo singulari producitur os et facit hoc os huius oris huic ori hoc os o os ab hoc ore et pluraliter haec ora horum orum his oribus haec ora o ora ab his oribus alia regula est quo modo declines terga et tergora terga autem sunt dorsa et tergora ueniunt a genere neutro quod in us exit in nominatiuo singulari ut hoc tergus et pluraliter nominatiuo haec tergora et declinabis hoc nomen sic quo modo pecus et uulnus tergum autem declinabis quo modo templum alia regula est nomina semper generis masculini et feminini quae habuerint a in nominatiuo genetiuum et datiuum in ae mittunt ut puta hic seneca huius senecae huic senecae haec iulia huius iuliae huic iuliae sed inueniuntur pauca nomina uel pronomina contra hanc regulam uenientia ut cum in nominatiuo a solum habeant in genetiuo ius accipiant in datiuo i ut sola solius soli tota totius toti una unius uni ulla ullius ulli nulla nullius nulli utra utrius utri aliqua alicuius alicui illa illius illi ista istius isti ipsa ipsius ipsi pauca sunt quae turbare nos non debent superior autem regula in immensum tenditur ut haec musa huius musae haec analogia est id est regula perpetua horum uero nominum et pronominum anomalia est id est inaequalis declinatio contra regulam sed in paucis est ut dixi nomina quae in as exeunt tunc exeunt in e ablatiuo singulari si genetiuus is habuerit ut maecenas maecenatis ab hoc maecenate ideo dixi attendendum esse genetiuum singularem quia inueniuntur nomina quae in as exeunt et tamen non in e mittunt ablatiuum sed in a ut aeneas ab hoc aenea menalcas ab hoc menalca ergo cum inueneris nominatiuo as genetiuum attende si habuerit is sic pronuntia ablatiuus quod in e exit sed si tibi ablatiuus notus est et de genetiuo dubitas scito quia in is exit cum in e fuerit ablatiuus terminatus gentilia quoque ablatiuum in i mittunt ut arpinas arpinati capenas capenati sed ueteres haec nomina magis in is et in e nominatiuo pronuntiabant ut hic et haec arpinatis et hoc arpinate nominatiuus in es ablatiuum in e mittit ut heres herede nisi genetiuus in ae exierit ut anchises anchisae tunc enim ablatiuus etiam in a exit et locuples quod omnis generis est a locuplete uel locupleti nominatiuus in is si fuerit in genere masculino uel feminino ablatiuum in e mittit ut hic collis hic uomis hic lapis ab hoc colle uomere lapide haec lis ab hac lite haec uitis ab hac uite haec cutis ab hac cute pauca uero masculina in i uel in e mittunt ut ignis uectis amnis anguis postis illa quoque feminina in i etiam exeunt quae accusatiuos in im mittunt ut puppim puppi restim resti et ab his quae sunt uis et strigilis ab hac ui ab hac strigili ablatiuos dicimus ab eo quod est auis ab aue uel aui in communi quoque genere is in nominatiuo ablatiuum in e mittit nisi neutrum genus sit in e ut puta hic et haec hostis ab hoc et ab hac hoste licet ciuis a ciue uel ciui faciat  os si habuerit nominatiuus in e mittit ablatiuum ut haec dos ab hac dote hic mos ab hoc more hoc os ab hoc osse in genere neutro si nominatiuus us habuerit ablatiuum in e mittit ut hoc uulnus huius uulneris ab hoc uulnere praeter uulgus et pelagus uetus autem quod est omnis generis a uetere uel ueteri ablatiuum in e et in i mittit in genere masculino us si fuerit in nominatiuo genetiuum in i mittit ablatiuum in o ut hic doctus huius docti ab hoc docto sic in femininis quae exeunt in us si genetiuus i habuerit in o mittit ablatiuum ut haec laurus huius lauri ab hac lauro haec cypressus huius cypressi ab hac cypresso quod si genetiuus is exierit ablatiuum in e mittit ut haec uirtus huius uirtutis ab hac uirtute si uero nominatiuus us habuerit et genetiuus us ablatiuum in u mittit sic in masculinis sic in femininis in masculinis ut hic uersus hic fluctus genetiuo huius uersus huius fluctus ablatiuo ab hoc uersu ab hoc fluctu in femininis nominatiuo haec porticus haec quercus genetiuo huius porticus huius quercus ablatiuo ab hac porticu ab hac quercu sic per cetera obseruabis sed si talium nominum te declinatio turbauerit tanta uis est regularum ut aut de genetiuo aut de datiuo aut de ablatiuo scilicet de istis tribus uno inuento docearis de totius nominis declinatione singularis pluralisue numeri quare hoc dixerim puta si sint nomina fluctus aut uersus quorum declinationem nescias mihi crede quia in quacumque lectione aut ablatiuum inueneris aut datiuum aut genetiuum horum trium unum si habeas notum docebit te de omnibus casibus ut puta si scias quia ab hoc fluctu sequitur quia nominatiuus singularis us habeat sic genetiuus et datiuus ui habeat accusatiuus um uocatiuus us ecce unus casus docuit te declinationem omnium sic si inueneris dictum in genetiuo huius uersus docebit te quod ablatiuus docuit sic si inueneris ui in datiuo huic uersui et ipse hoc te docebit quod et ablatiuus et genetiuus uides ergo uno inuento casu in quacumque auctoritate lectionis doceri te quem ad modum totum nomen declines in iis uero nominibus quae in o mittunt ablatiuum regula est ut genetiuus i habeat datiuus o ut puta si legas ablatiuo casu positum lauro sequitur ut genetiuus i habeat huius lauri datiuus huic lauro sequitur ut nominatiuus us habeat laurus uerum quia lapsi sumus ad has supra dictas regulas nunc redeamus ad rem loquebamur enim si nominatiuus in as exierit quando mittat in a quando in e diximus de es regula quae in a mittit ablatiuum et in e diximus et de regula os quia semper in e mittit diximus et de                                                  us regula quo modo obseruandum sit quae regula plerumque in e genere neutro mittit praeter illa duo uulgus et pelagus in genere masculino uel feminino aut in u aut in o aut in e mittit quod ut cognoscas quando in o quando in e quando in u genetiuum attende si habuerit et ipse us in u mittit ablatiuum tam in masculino quam in feminino et si i in o et si is in e ergo quantum necessitas temporis passa est regulas non paucas no  minum scripsimus pauca de pronominibus dicamus in quibus non ardua moles est de pronomine pronomina aut finita sunt aut infinita aut minus quam finita finita sunt quae notant certam personam ut ego infinita ut quis quicumque aliquis minus quam finita sunt pronomina quae non sic plene definiunt personam ut non egeant monstratore quo modo ego nam et ipsum tu non plene finitum est nisi in personam direxeris digitum sic ergo minus quam finita dicenda sunt habent enim quandam designationem sed non plenae significationis quo modo ego ut puta pone esse turbam minime significanter dicitur in turba tu quo modo de turba si dixerit unus ego sed ut de multis significemus quem quaerimus aut nomen adicimus aut digitum intendimus ut appareat certius quem uocemus ergo et tu et ille et iste et hic et alia quae quasi possunt ex parte definire personam minus quam finita uocanda sunt regula prima persona quae dicitur ego tam in singulari quam in plurali numero non habet uocatiuum casum quia nemo se uocat sed cum forte contigerit ut dicamus o ego o nos non tam pronominis ratione quam interiectionis id est dolendi gratia quam uocandi quaestio a qua declinatione ueniat quis quod significat quibus et unde ueniat ipsum quibus cum dicimus sed datiuus pluralis cum exit quis ab ablatiuo singulari uenit qui exit a quo cum nominatiuus exit qui non quis quo modo in nominibus a docto doctis a iusto iustis sic a quo quis datiuus pluralis qui exit in bus id est quibus ab ablatiuo uenit singulari qui exit a qui quo modo in nominibus omnia quae exeunt in ablatiuo in i datiuum pluralem in bus mittunt sic in hoc pronomine a qui ablatiuo datiuo in bus quibus eius nominatiuus erit quis non qui quod antiqui communi genere dixerunt hic et haec quis ab hoc et ab hac qui ut ab eo frequenter inuenimus lectum quicum quod significat cum quo uel cum qua nam uirgilius ait cum de femina loqueretur quicum partiri curas id est cum qua partiri quaestio alia pronominis quae ita obscura est ut uix a paucis soluatur quare cum dicamus illud istud in genere neutro ut puta illud uel istud templum ipsud non dicamus sed ipsum sed quae in e exierunt in masculinis ipsa sunt quae genus neutrum sic fecerunt illud istud ipsum uero ideo non ipsud quia apud antiquos magis in us mittebant nominatiuum generis masculini ut dicerent ipsus hoc habemus in terentio ipsus pamphilus dixit non ipse pamphilus et quo modo in regula nominum omnia quae in masculino genere us habent nominatiuo singulari in feminino a habent in neutro um ut doctus docta doctum pius pia pium sic ex nominum regula emanauit analogia ut ab hoc pronomine ut puta quia ipsus dicebant antiqui fiat in feminino ipsa in neutro ipsum quo modo dicimus de nomine iustus iusta iustum  pronomen quod dicitur idem et masculino et neutro seruit nam et idem homo dicitur et idem tempus is pronomen sic declinabis is homo eius ei eum ab eo et pluraliter ii eorum eis uel iis eos eis uel iis femininum ea eius ei eam ab ea et pluraliter eae earum eis uel iis eas eis uel iis neutrum id eius ei id ab eo et pluraliter ea eorum iis uel eis ea iis uel eis ideo uolui hoc pronomen declinatum esse quia facit aliquibus dubietatem praecipue in accusatiuo casu unde si tibi mentio fuerit nominis neutralis in accusatiuo singulari sic dicis ut puta per id templum transeamus per id pelagus nauigemus per id iter progrediamur cui ad ornatum adiecta est em syllaba et facit idem non quia aliud significat id et aliud idem sed idem ornatius dicimus quo modo quidam dam syllaba ad ornatum accessit non quia aliud significat qui et aliud quidam sic idem sic eadem acceperunt dem syllabam non ut aliud significarent sed ut euphonia esset etenim studium fuit omnibus musicare latinitatem et id addere quod in aures laberetur id demere quod rancidius offenderet auditum dicta sunt de pronomine illa quae paulo obscura uidentur cetera a diligentibus artigraphis plene declinata sunt quae facile reperias de uerbo uerborum ratio ita lata est ut nominis ita quoque inusitata est ut in nominibus demonstraui namque plurima in uerbis quae rancidule audiebantur polita sunt ut per anomaliam mollius sonarent quam per rectam regulam quam postea dicemus uerba tribus modis accipimus dicimus uerba pro fallaciis ut puta dedit mihi uerba dicimus pro sermonibus quibusque ut fecit uerba cicero dicimus uerba haec quae per modos et tempora et personas declinamus sunt autem principalia uerba actiua passiua neutra communia deponentia de ceteris uero dicemus istis catholicis et generalibus explicatis actiua sunt quibus nos aliquid agere significamus ut lego legis legit scribo scribis scribit passiua sunt quae de actiuis nascuntur quibus nos pati aliquid enuntiamus ut legor legeris legitur scribor scriberis scribitur neutralia sunt quibus nos nec agere nec pati aliquid demonstramus ut sedeo iaceo sto et alia in quibus nullum negotium est nec agendi nec patiendi communia sunt quae in or desinunt numquam in o et tam agere quam pati significant ut criminor illum criminor ab illo nec enim dicimus crimino illum deponentia sunt quod deponant passiuitatem et sumant actiuitatem et cum passiue enuntientur in r littera nihil tamen patiuntur sed solum agunt ut luctor luctaris luctatur conuiuor loquor nanciscor et cetera talia sane illud monemus quo modo in nominibus maior quantitas est masculini et feminini generis neutri uero minor et communis sic et in uerbis multa sunt actiua multa aeque passiua non tanta neutralia nec communia nec deponentia et propter hoc regula actiuorum passiuorumque in immensum tenditur ceterorum uero uerborum regulae a diligentibus colliguntur  ergo diximus de generibus quot sunt nunc dicendum de coniugationibus per quarum regulas omnia uerba sine offensione funduntur quas coniugationes siquis animaduerterit diligenter quasi ex uado uitiorum emergens citius ad portum latinitatis accedet quaerendum est autem de illis quae sint et ubi quaerantur quo proficiant id est quid te doceant cauere sunt autem coniugationes a e i sed tertia tam correpta est quam producta sed correpta aliam uim habet praeteritis suis aliam producta diximus quot sint et quae sint dicendum est ubi quaerantur quaeruntur autem in indicatiuo modo tempore presenti secunda persona ante nouissimam litteram sed in actiuis et neutralibus in aliis uero tribus uerbis passiuis et communibus et deponentibus ante nouissimam syllabam quod ut scias apertius intimabo dixi enim ubi quaerendum sit restat quarta pars quae nos docet quare inuentae sunt id est ob quam utilitatem earum igitur utilitas duplex est docet te de futuro tempore quando in am syllabam exeat quando in bo docet iterum in finitum modum quando corripiatur quando producatur ergo redeamus ad primam coniugationem et de eadem lucidius tractemus prima coniugatio quae est a quaeritur in actiuis et neutralibus uerbis ut diximus ante nouissimam litteram in secunda persona uenit ab his quattuor modis ab o ut clamo clamas clamat ab eo ut commeo commeas commeat ab io ut lanio lanias laniat ab uo ut fluctuo fluctuas fluctuat et quia cognoscis utique primam esse iam quid te doceat hinc attentius considera ut talia cum inueneris in bo mittas futurum tempus ipsorum ut clamabo dicas laniabo fluctuabo commeabo ecce docui te de promissiuo tempore de infinito docebo te et quia pro              ducere debes eum dicis clamare laniare fluctuare commeare ut ante re nouissimam a littera produci possit semper diximus de prima dicendum et de secunda quae dicitur e et uenit ab uno modo id est ab eo tantum ut terreo terres doceo doces praebeo praebes sedeo sedes habeo habes ergo et haec quo modo superior parem regulam dat ut promissiuum modum in bo mittat terrebo docebo praebebo sedebo habebo et sic omnia huius regulae obseruabis sic etiam infinitum producit quo modo prima coniugatio terrere docere monere sedere ergo duae istae parem regulam habent remanet tertia coniugatio quae tam producta est quam correpta quae et ipsa quaeritur ubi etiam superiores sed in actiuis ut diximus et neutralibus uerbis uenit autem ab his modis ab o ut lego legis scribo scribis ab io ut rapio rapis facio facis ab uo ut ruo ruis fluo fluis ergo et haec te docet ut futurum tempus mittas in am non in bo quo modo superiores et facit futurum in am ut faciam scribam legam nec dicas faciebo scribebo legebo quia tertia coniugatio in am semper promissiuum tempus mittit quam coniugationem ut dixi quaeris in secunda persona ante nouissimam litteram infinitum uero modum corripit ut legere facere scribere ruere non quo  modo superiores producit quantum apertius potuit dictum est de tertia correpta nunc attende quae sit ratio tertiae productae uel quo modo potest discerni a tertia correpta cum utraque in uno i constet quod ante nouissimam litteram inuentum est puta exempli gratia dicimus fugio fugis et sentio sentis per is unde habet intellegi utrum correpta an producta sit sed intellegitur sic id est de imperatiuo modo si exeat in i a tertia producta uenit ut sentio sentis imperatiuo modo senti facit haurio imperatiuo modo hauri facit seruio seruis imperatiuo modo serui facit tertia uero correpta licet simili forma exeat tamen hoc discernitur de ipso imperatiuo quem semper in e mittit ut fugio fugis fuge facit ruo ruis rue facit ergo discernuntur sic quia correpta in e mittit imperatiuum producta in i sed quid docet ipsa tertia producta attende futurum tempus etiam in bo sed magis in am ut puta de futuro sic dicimus seruio seruiam et seruibo nescio nesciam et nescibo sed magis in am mittit quam in bo infinitiuum uero producit semper ut puta haurire sentire nescire nam regula est actiuorum et neutralium uerborum ut in quacumque coniugatione addas re syllabam ad imperatiuum modum ut puta a prima coniugatione exit imperatiuus in a ut clama uoca lania adice re et facit infinitiuum clamare laniare uocare a secunda coniugatione exit imperatiuus in e productum huic adice re et facit infinitiuum mone monere doce docere praebe praebere a tertia coniugatione correpta exit imperatiuus in e correptum huic adice re et facit infinitiuum ut scribe scribere lege legere tolle tollere a tertia coniugatione producta imperatiuus exit in i huic adice re et facit infinitiuum serui seruire audi audire hauri haurire sed quaestio de dic duc et fac numquid addita re integre sonuerit infinitiuus sed hoc usu plurimum ualuit nam uirgilius dicit dice et terentius face quibus si adicias re faciunt integre sonare infinitiuum modum dicere facere ducere abunde dicta sunt de coniugationibus actiuorum neutraliumque quae quaeruntur ut diximus in secunda persona ante nouissimam litteram nunc restat de passiuorum et communium et deponentium uerborum coniugationibus dicere quae quaeruntur ante nouissimam syllabam non litteram ut puta clamor clamaris ante ris syllabam a habet prima coniugatio quae in bor habet mittere promissiuum ut clamabor clamaberis clamabitur clamabimur clamabimini clamabuntur in communibus primae coniugationis ut puta criminor criminaris a ante ris syllabam et in bor habet mittere promissiuum ut criminabor criminaberis criminabitur criminabimur criminabimini criminabuntur in deponentibus primae coniugationis ut luctor luctaris ante ris syllabam a littera est prima coniugatio quae in bor mittit promissiuum modum ut luctabor luctaberis luctabitur luctabimur luctabimini luctabuntur diximus de prima coniugatione passiuorum et communium deponentiumque uerborum quae ante nouissimam syllabam quaeruntur nunc dicendum de secunda coniugatione ipsorum uerborum quae similiter illic quaeruntur ubi et prima in pas  siuis ut moneor moneris ante ris e inuenimus quae est secunda coniugatio quae in promissiuo tempore exit in bor ut monebor moneberis monebitur monebimur monebimini monebuntur in communibus uereor uereris ante ris e inuenies quae mittit promissiuum in bor ut uerebor uereberis uerebitur uerebimur uerebimini uerebuntur commune est enim ut uereor te uereor a te in deponentibus ut medeor mederis ante ris e inuenies quae mittit futurum tempus in bor ut medebor medeberis medebitur medebimur medebimini medebuntur remanet tertia coniugatio cuius locum impleuit e littera correpta ut in passiuis legor legeris legitur ante ris e est sed quia correptum est locum tenet pro i sic per hoc quoniam e correptum est procedet et quo modo in actiuis promissiuum modum in am mittit non in bo sic in passiuis in ar mittit non in bor sic in communibus ac deponentibus ut puta sequor sequeris ante ris e correptum est pro i correpto mittit promissiuum in ar ut sequar dicas non sequebor remanet tertia coniugatio producta ut puta in passiuis ut nutrior nutriris ante ris i productum est quia tertia est exit in ar ut dicamus de futuro nutriar et quia producta exit etiam in bor ut dicamus et nutribor ergo sic obseruabis in communibus et deponentibus infinitiuus uero ipsorum uerborum a prima coniugatione secunda et tertia producta in ri exit ut puta a prima ut clamari a secunda moneri a tertia producta nutriri a tertia uero correpta numquam exit in ri sed in i ut puta legi dicimus in infinitiuo et scribi non legeri et scriberi et ungi non ungeri quia ungo dicimus non ungeo nam quo modo de ungeri et ungi habita quaestio est quid diceremus sic de tergeri et de tergi sed et infinitiuo tergeri dicimus non tergi quia indicatiuo tergeo facit non tergo sic in ceteris obseruabis ut ubi inueneris secundam coniugationem ri habere infinitiuo modo eo dicas indicatiuo actiuae significationis caueri doceri terreor terreri coerceor coerceri licet pauca primae coniugationis in eo exeant in indicatiuo actiuae significationis ut puta meo meas beo beas laqueo laqueas nauseo nauseas enucleo enucleas creo creas excreo excreas eodem modo queo et eo quae duo tantum tertiae coniugationi accesserunt productae sunt autem pauca uerba quae magis per anomaliam dicuntur ut fero fers uolo uis sum es edo es quantum ratio postulauit de coniugationum ordine tractauimus nunc de participiis pauca dicenda sunt de participio participia dicta sunt quod partem capiant nominis partemque uerbi trahunt enim a nomine casus a uerbo tempora ut puta legens lecturus ecce iam tractum a uerbo aliquid id est tempus nam legens praesentis temporis participium est lecturus futuri et declinantur quo modo nomina ut puta hic legens huius legentis huic legenti et sic per omnes casus declines tam singulariter quam pluraliter sic et hic lecturus huius  lecturi huic lecturo ecce traxit a nomine declinationem sane omnia participia in praesenti tempore aut in ans exeunt et ueniunt a prima coniugatione ut amans clamans aut in ens et ueniunt a secunda uel tertia correpta uel producta ut monens legens seruiens nam monens a secunda coniugatione est legens a tertia correpta seruiens a tertia producta futuri temporis participia semper in rus exeunt ab omnibus uerbis nisi a passiuis praeteriti temporis semper aut in tus aut in sus aut in xus in tus ut lectus scriptus amatus in sus ut falsus lapsus in xus ut nexus est et unum in uus ut mortuus futuri temporis parti                                                               cipia a passiuis uel communibus semper in dus nam deponens numquam habet duo futura nec enim dicimus luctandus est ille aut nascendus sed habet unum ut luctaturus nasciturus locuturus licet apud ueteres talia quoque communis generis reperiantur sane regula est participia omnia praesentis temporis generis esse omnis id est quaeque exeunt in ans quaeque in ens ut hic et haec et hoc amans legens seruiens de aduerbio aduerbia aut ab aliis ueniunt aut ex se sunt loci temporis ut puta loci hic istic illic et cetera quae locum significant temporis ut hodie cras heri et cetera quae tempus significant ab aliis aduerbia ueniunt aut a nomine aut a participio ut a docto docte a iusto iuste sane aduerbiorum biformis regula est ablatiuo enim diriguntur aduerbia unde si habuerit ablatiuus o aduerbium in e mittit ut supra dictum est a docto docte a iusto iuste ab impio impie a religioso religiose si uero ablatiuus in i exierit aduerbium in ter mittit ut a simili similiter ab agili agiliter a ueloci uelociter a forti fortiter a grandi granditer et cetera talia de praepositione praepositiones notae sunt accusatiuae et ablatiuae ut puta ad praepositio in masculinis ut ad illum uado in femininis ad illam uado in neutris ad illud uado templum uel theatrum et pluraliter in masculinis ad illos in femininis ad illas in neutris ad illa templa uado sane sic tibi per hoc nomen interrogatio fit ut puta si dico ad quem uadis uel ad quam uel ad quod in plurali uero uide ne dicas ad templa uadis sed ad quae templa sic ad quae loca pergis sic ad quae palatia ad quae spatia et alia similia in ablatiuis autem dicimus a te uenio sic ab illo a theatro ab illa a nobis ab aedibus ab illis uenio remanent praepositiones utriusque quae discernuntur de motu et situ de motu ut puta quo is uides quia moues sed quid respondebitur ad accusatiuum casum ut dicas in forum in templum in balneum si uero situs est et significas te fuisse alicubi ablatiuo respondebis ut dicas in foro fui sic in thermis fui ergo tu sic attende ut si fueris iam alicubi  ablatiuo respondeas si adhuc uelis ire accusatiuo abunde dictum sit de praepositionibus nam cetera in artibus habemus 