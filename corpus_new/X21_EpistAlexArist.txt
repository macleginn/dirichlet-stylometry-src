

 epistola alexandri macedonis ad aristotelem magistrum suum de
itinere suo et de situ indiae  

   semper memor tui etiam inter dubia bellorumque
nostrorum pericula carissime praeceptor ac secundum matrem meam
sororesque meas acceptissime et quoniam te deditum philosophiae
noueram scribendum tibi de regionibus indiae ac de statu caeli
innumerisque serpentium et hominum ferarumque generibus
existimaui ut aliquid per nouarum rerum cognitionem studio et
ingenio possit accedere quamquam in te consumata prudentia
nullumque adiutorium expostulet ratio doctrinae quae a te et tuo
saeculo ac futuris temporibus conueniat tamen ut mea gesta
cognosceres quae diligis et ne quid inusitatum haberes ea quae
in india uidi per summos labores ac pericula macedonum scribenda
tibi putaui etenim sunt digna memoriae singula ac multis modis
coaceruata quem ad modum inspexi non crediderim   
cuiquam esse tot prodigia nisi subiecta meis oculis ipse prius
cuncta ponderauissem mirandum est terra quantum aut bonarum
rerum pariat aut malarum conceptrix et parens publica ferarum ac
fructuum metallorumque atque animalium quae si omnia liceat
intueri homini uix suffectura tot uarietatibus rerum ipsa
crediderim nomina sed ego de his quae primum cognoui eloquar
daturus operam ne aut fabulae aut turpi mendacio dignus
efficiar etiam naturam animi mei cum fueris praeceptor non
ignoras solere me terminum aequitatis custodire et parcius loqui
quam gesta sint omnia et nunc spero quod agnoscis nihil me
tamquam captantem iactantemque gloriam militiae nostrae asserere
quae utinam minus fuissent laboriosa nobis nec tot rebus
experimenta necesse esset cognoscere

ago gratias macedoniae iuuenum uirtuti et inuicto exercitui
nostro quia in ea patientia perseuerauerunt ut rex regum
appeller quo tibi meo titulo misso laetari carissime
praeceptor si dubito delinquo et a mea tuaque aberro pietate
nisi tibi ut olympiadi matri meae sororibusque meis de singulis
regni mei commodis scribam quae tibi et illis communia esse
arbitror idque nisi feceris parum de nobis simpliciter iudicare
uideberis

prioribus litteris significaueram tibi de solis lunaeque eclipsi
et de constantia siderum aerisque indiciis quae non sine magna
cura ordinata tibi misi et has nouas implicaturus historias omnia
cartis    commendabo quae cum relegis scito esse talia
quae cura alexandri tui complecti decuerant

mense maio rege persarum dario apud gangem amnem superato
acceptaque in condicionem omni eius regione ordinarios
praeparatoresque nostros praeposuimus orientis prouinciis multis
opibus regalibus ditati ut in priori epistola significaueram
tibi et nunc ne sim scribendi multiplex priora facta iam
praecognita praetereo

mense iulio deficiente in indiam fasiacen peruenimus ubi mira
celeritate poro rege deuicto potiti ingentibus diuitiis regia
gaza repleti sumus sed ut cognoscas ea quoniam mihi memoriae
digna esse uidebantur  quaedem enim noui quae memorabilia
fuerunt  aequum est uisum mihi scribere de innumerabili exercitu
eius in quo fuere praeter peditum copias sedecim milia equitum
octingentae quadrigae omnes falcatae captisque elephantis
quadringentis qui superpositas cum armatis iaculatoribus turres
gestauerant ipsam urbem regiam pori domumque armis inuasimus in
qua columnas aureas solidasque ingenti grossitudine atque
altitudine cum suis capitellis admodum quadringentas enumerauimus
auratosque parietes laminarum digitalium grossitudine quos cum
aestimare uellem aliquibus    locis intercidi uineam
quoque solidam auro argentoque inter columnas pendentem miratus
sum in qua folia aurea racemique crystallini erant interpositi
distinguentibus smaragdis thalami cubiliaque margaritis
unionibus et carbunculis exornata erant fores eburneae miri
candoris et ebenina lacunaria nitebant testudinibus cypressinis
in insigni loco et in balnearibus quibus lauari erant soliti
aureae quoque solidaeque cum crateribus aureis statuae et
innumeri thesauri foris in domus pariete auium innumerabilia
genera uariis coloribus oberrabant inter aureas platanos unguibus
rostrisque inauratis cum inauribus torquibusque margaritas et
uniones gerentia multa gemmea et crystallina electrinaque uasa
potatoria et sextariola multa aurea inuenimus et rara argentea

quibus in potestatem redactis interiorem indiam perspicere
cupiens cum uniuerso caspias portas perueneram exercitu ubi cum
fertilissimarum regionum admirarer felicitatem quodam gaudio
digna cognoueram loca quamquam praedixerant nobis incolae
regionis eius ne serpentes et rabida ferarum genera incideremus
quae plurima in his uallibus et campis    siluisque ac
montibus habitabant nemorum saxorumque latebris occulta sed
ego ut fugientem ex proelio porum primum adsequerer antequam in
desertas orbis terrarum abiret solitudines compendiosa magis
quam tuta itinera eligere rnalui acceptis igitur centum
quinquaginta ducibus qui breuitates itinerum nouerant mense
augusto per feruentes sole harenas et egentia humoris loca
profectus sum pollicitus his praemia qui nos periti regionum
ducebant per ignota indiae loca si me cum incolumi exercitu in
bactriacen perduxissent penitusque remotos ad abditos seres quae
gens foliis arborum decerpendo lanuginem ex siluestri uellere
uestes detexunt sed illi maiorem hosti quam mihi fauorem
accommodantes efficere pergebant ut nos in exitiabilia
serpentium et rabida ferarum beluarum genera ignaros regionum
inducerent quae illos cogitasse ex ipsis patebant experimentis
tum ego cernens ex parte mea id accidisse quia utilia consilia
spreueram amicorum pariter et caspiorum hominum qui dixerant
mihi ne ita uincere festinarem ut nullo dolo interueniente mihi
adempta esset uictoria imperaui militibus omnibus ut armis
induti agmen sequerentur propterea quoniam cum auri ex rapina
margaritarumque non paruam secum praedam ueherent timendum
esset ne occulto hostes sua ablaturi uictoribus insidiarentur
et sane miles ita locupletatus erat ut uix ferre pondus auri
posset accedebat quoque armorum non parua grauitas   
quia omnia ego aureis incluseram laminis ita totum agmen me
ueluti sidere aut fulgore clarum radiantibus auro insignibusque
sequebatur cum signis et uexillis eratque inter uarietates
spectaculum in conspiciendo talem exercitum quia ornatu pariter
ac uiribus inter gentes ceteras eminebat ego certe respiciens
felicitatem meam insigni numero iuuentutis immenso afficiebar
gaudio sed ut aliquid plerumque in secundis rebus fortuna
obstrepit accidit nobis siti laborare quam cum iam uix
sustineremus miles zephyrus inuentam mihi in lapide concauo
aquam galea aurea protulit ipse sitiens animaeque meae magis
quam suae uitae consulebat quam ego uocato exercitu palam
effudi ne me bibente magis sitire miles inciperet collaudansque
zephyri erga me beneuolentiam dignis eum muneribus honoraui
quae res cum animaequiorem fecisset exercitum coeptum iter
institui

nec longe mihi in desertis locis flumen apparuit cuius ripas
pedum sexagenum arundo uestiebat pinorum abietumque robora
uincens grossitudine qua indi materia ad constituenda aedificia
utebantur tum ego quoniam quadrupedia et exercitus sitiebant
iussi continuo castra poni a metatoribus quae dum ponuntur ipse
sitim leuare cupiens amariorem elleboro fluminis aquam gustaui
quam neque homo bibere neque ullum pecus haurire sine tormento
potuit    angebar autem magis pro mutis animalibus quam
pro nostra necessitate durabiliorem hominem cunctis in rebus
recognoscens quam pecudem quippe qui aurum uehebant elephanti
ingentis magnitudinis admodum mille quadringentae quadrigae
equorum omnes falcatae bigae uero mille ducentae equitum
turmae uiginti milia peditum ducenta quinquaginta milia sub
armis mulorum castrensium et ad sarcinas militum uehendas
circiter duo milia camelorum dromedumque et boum duo milia quae
frumenta uehebant et armentorum ad usum carnis cotidianae
ingens numerus sequebatur ceterum in equis et mulis et
elephantis et camelis aurea quoque frena luxus non paruus nobis
permiserat uictoriarum sed tunc inasperata ipsa pecora uix se
continere poterant milites quoque nunc ferramenta lambendo nunc
oleum gustando diram aliquo modo differre sitim uel auferre
conabantur uidimus etiam plerosque pudore amisso suam urinam
uexatos ultimis necessitatibus haurientes quae res me dupliciter
torsit primo de statu exercitus magis quam de proprio meo
sollicitus fui periculo iussi tamen ut armati agmen
sequerentur legem dixi me in eum animaduersurum qui non
legitimis indutus insignibus in acie deprehensus esset quod ipsi
quoque mirabantur quod ita ubi nullus appareret hostis
necesse esset in tanta siti armatos ingredi sed ego sciebam per
bestiosa serpentiosaque loca    nobis iter esse ne
opposito periculo frangeremur ac ne imprudentes circumueniremur
nec inopinato periculo feriremur

ripam igitur fluminis sequentes ad horam diei octauam ad oppidum
peruenimus quod in medio amne in insula ex his arundinibus quas
paulo ante descripsimus erat aedificatum paucosque indorum
seminudos notauimus homines qui uisis nobis continuo intra
tectorum suorum culmina delituerunt quorum ego praesentiam
uidere desiderans ut dulcem ignaris aquam demonstrarent
apparente nullo paucas in ciuitatem deici sagittas imperaui ut
si uoluntate sua nollent procedere metu bellico acti
exhiberentur tanto magis cunctis propter timorem abditis diu
apparente nemine ducentos milites ex macedonibus leuibus armis
misi per amnem nataturos iamque quartam fluminis partem
natauerant cum horrenda res uisu subito nobis conspecta est
maiores elephantorum corporibus hippotami inter profundos aquarum
emersi apparuerunt gurgites raptosque in uertice crudeli poena
uiros flentibus nobis absumpserunt iratus tum ego ducibus qui
nos in insidias deduxerant iubeo ex his centum in flumen mitti
quibus propulsis natantibusque inuicti rursum hippotami dignos
iusta poena affecere sed maior explicatus numerus beluarum quam
prius    affuit ad spem inde contingentis cibi cum
apparerent ueluti formicae efferbuere et ne qua noctu cum
aquarum prodigiis bella gereremus iussi dato signo bucinae ad
iter militem aptari quid enim manere in tali sitientibus
proderat loco 

igitur ab hora diei decima usque ad undecimam cum iter
fecissemus uidimus homines per medium amnem factis ex arundine
rotundis praeteruehi nauiculis quos cum dulces aquas
percunctaremur sua lingua ubi inueniri possent dixerunt ingens
nos stagnum dulcissimae aquae inuenturos quo et ipsi nos
quinquaginta itinerum duces erant deducturi et quoniam facta
sunt nobis tot instantia perpeti mala nocte tota ambulauimus
siti et onere armorum confecti quibus necessitatibus illa quoque
adiciebantur incommoda quod tota nocte incursantibus leonibus
ursisque tigridibus pardis ac lyncibus pariter resistebamus
quae genera ferarum promiscua nobis in siluis occurrebant tandem
ad horam circiter octauam postero die cum iam siti fere
defecissemus ad praedictum nobis stagnum peruenimus quod erat
coronatum uetustissima abundantique silua mille passus tamen
patens cum ergo dulci aqua potata gaudio alacer pecora et
impedimenta cum exercitu pariter et lassa quadrupedia militum
refecissem    castra in longum stadia uiginti duo
totidemque in latum collocari iussi quibus celeriter erectis
iubeo caedi nemus ut facilior aquatoribus esset accessus ad
stagnum quia unicum in illis regionibus erat igitur inter ipsa
tentoria aggerebantur impedimenta et elephanti in media
castrorum parte collocabantur ut aptius contineri possent si
quis nocturnus casu oriretur pauor tumultusque aliquis nouus cum
iam mille quingenti extrinsecus essent ignes accensi sufficiente
silua quantum uellemus

deinde testante bucina cibum et ipse cepi et militibus capere
imperaui accensis lampadibus aureis admodum duobus milibus cum
ad primos lunae radiantis ortus subito erectis caudarum aculeis a
pascualibus indici scorpiones consuetam petentes aquationem ad
castra innumeri confluxere tumultu acciti nostro an siti
incertum erat sed ad nocendum promptissimi erant haec prodigia
est insecuta immensa uis cerastarum humidarumque serpentium
uariis distincta coloribus nam quaedam rubentibus squamis erant
quaedam nigri et candidi coloris quaedam auri fulgori similes
inspiciebantur  sibilabat tota regio  non paruum nobis
inferentes metum sed frontem castrorum densabamus clipeis et in
manibus longas habebamus hastas quarum acutissimis spiculis
malas pestes configebamus et ignibus plures aliquando necabamus
quae res nos prope duas horas in eo opere sollicitos tenuit
potata aqua minores abire coeperunt serpentes maiores cum
ingenti gaudio nostro latebras petierunt    cum ad horam
noctis tertiam aliquam sperantibus nobis requiem binorum
ternorumque capitum cristati serpentes indici columnarum
grossitudine aliquantulum proceriores ad potandum aquam ex
uicinis montium speluncis processere oribus squamisque suis humum
atterentes quorum pectora erecta cum trisulcis linguis fauces
exserebant scintillantibus ueneno oculis quorum halitus quoque
erat pestifer cum his hora non amplius una debellauimus
triginta seruis et uiginti militibus amissis orabam macedones
ne aduersis casibus cederent neue deficerent quamquam et ipsorum
dura esset patientia omnes se afficiebant operi post serpentes
cancri immodicae multitudinis corcodrillorum pellibus contecti
ad castra uenerunt quae prodigia duritia thoracae ferrum
respuebant multa ignibus usta multa se in stagnum receperunt

iam nos uigiliis inquietos quinta noctis hora bucina admonebat
quiescendum sed affuere albi leones taurorum comparandi
magnitudinibus cum ingenti murmure concussis ceruicibus
stantibus alte iubis in modum fulminum in nos impetum faciunt
exceptique uenabulis ruunt tantus repentinus oriebatur tumultus
cumulante caeca nocte nec minus apri ingentis formae setis
ueluti uallo horrentibus metuendi mixti maculosis lyncibus
tigridibusque et horribilibus pantheris miscebant proelia nulli
iam pesti    comparanda sed et uespertilionum uis ingens
columbinis corporibus aequales in ora uultusque nostros
ferebatur habentes dentes in morem hominum quibus artus militum
uiolabant

una praeterea noui generis bestia maior elephanto affuit tribus
armata in fronte cornibus quam indi appellare dentityrannum
soliti sunt equo simile caput gerens atri coloris haec potata
aqua intuens castra in nos subito impetum dedit nec ignium
compositis tardatur ardoribus ad quam sustinendam cum
opposuissem macedonum manum triginta sex occidit duos et
quinquaginta calcatos inutiles fecit uixque ipsis defixa est
uenabulis

ante lucanum deinde tempus caelo pestes uenere candido
uersicolores in modum ranarum cum quibus mures indici in castra
pergebant uulpibus similes quorum morsu uulnerata quadrupedia
statim exspirabant hominibus idem morsus non usque ad interitum
nocebant

appropinquante luce nocticoraces uenere aues uulturibus similes
corporum immanitate superabant colore fuluo rostro pedibusque
nigris totam stagni compleuere ripam non nobis perniciem
ferentes sed solitos pisces consumebant quas nos aues neque
fugare    neque abigere ausi eramus cunctae uero siccatis
unguibus de conspectu nostro abiere tunc ego locorum
demonstratores qui nos semper in insidias deducebant pessime
meritos crurifragio puniri iussi ut et nocte uiui spirantesque a
serpentibus consumerentur ut nos consumi uoluerunt manus
quoque eis confringi imperaui ut merito pro factis suis
uterentur supplicio

habita deinde contione ut fortes milites essent neue aduersis ut
feminae casibus deficerent castra concentu bucinarum repente ad
noti uenti spiracula tetendi ubi a collectis barbarorum
indorumque uiris noua conspirari bella cognoueram militibus meis
ingentes erant animi quibus et census uictoriarum suppeditabat
et felicitas relictis periculosissimis locis munitum uix tandem
iter calcauimus et in loca bactrianorum auro diuitiisque opulenta
peruenimus benigneque excepti a commeantibus cum persarum
confinia adiacerent agri in reparando bello castra uiginti dies
statui otio facto mox dierum quattuor itinere peruenimus ubi cum
collecto consederat exercitu porus propriae deditioni magis quam
proelio se commissurus nam et commeatus nobis palam non ut
hostis dedit potestatem cupidusque me nosse    milites
meos subinde commeantes interrogabat ubi ego essem quidue agerem
qui cum incerta responderent ipse auditis eius
interrogationibus  omnia enim mihi regi magno macedonum
referebantur  sumpto habitu militari positoque meo cultu perueni
in castra ut uini et carnis quidam emptor casuque porus
sciscitans me interrogabat quid faceret alexander aut cuius esset
aetatis quem ludens mendacio temporis tamquam homo senior
inquam dux noster in tabernaculo se accenso igni calefacit tum
ille gaudio alacer quia cum decrepito sene esset proelium
commissurus cum esset ipse iuuenis elatus tumore quid ergo
inquit non respicit aetatem suam respondi uno id proposito
ignorare me quid faceret alexander cum essem gregarius ex
macedonico miles exercitu tradidit mihi minis plenam epistolam
quam regi alexandro darem pollicitus est praemiumcui iuratus
dixi futurum ut in manus eius hae litterae peruenirent
reuersusque protinus in castra et antequam legerem et postquam
legi epistolam magno risu sum dissolutus cuius tibi et matri
meae sororibusque meis ut superbam inclinatamque barbari
temeritatem mirareris exemplar misi

epistola pori ad alexandrum rex indiae porus alexandro
miratur prudentia nostra quod perside calcata porum iuuenem
senex et regnum indiae omnibus diuitiis opulentum armis munitum
nimis populosum inter alia mundi regna nominatissimum tam parua
manu pertinaci temeritate aggredi ausus sis sed nec darium
nobis nec persas indis ulla ratione aequiperandos credideris et
quoniam de militibus bellorum periculis innumeros amisisti datur
a nobis licentia reuertendi aut residuis qui tecum sunt ut
maxime aetati tuae parcas quae uix sufficit tibi si macedoniam
redire disponas aut deditionem tuam nobis offeras ne capitis
tui damnum incurras

   mox contuli cum indis manum superatisque his ita ut
uolebam erepta armis regna poro restitui qui ut ei insperatus
honor donatus est mihi thesauros suos manifestauit quos
ignorabam ex quibus me et comites meos et uniuersum ditauit
exercitum factusque amicus ex hoste macedonibus in herculis
liberique trophea deduxit in orientis autem ultimis oris aurea
utraque deorum constituerat simulacra quae an solida essent ego
scire cupiens omnia perforaui et id ipsum ut uidi solida simili
metallo compleui liberumque et herculem deiectis uictimis
placaui

ultra deinde progressuri si quid memorabile cerneremus nihil
praeter desertos in oceano campos siluasque ac montes audiuimus
in quibus esse elephanti et serpentes dicebantur pergebam ad
mare tamen uolens si possem orbi terrarum circumfluum nauigare
oceanum quem quoniam tenebrosum uadosumque mihi locorum
incolae affirmabant quodque herculis et liberi ultra ausus
nemini esset temptandum praestantissimorum deorum tanto maiorem
me ipsis uelle uideri    quam in patientia mortalium sacra
praeterire uestigia quibus honoratis collaudatisque sinistram
partem indiae scrutari institui ne quid mihi in ignotis
subtraheretur locis poro rege non detrectante ne qua abdita
celare uideretur regni sui bona

palus erat sicca et coeno abundans per quam cum transire
temptaremus belua noui generis prosiliuit serrato tergo
hippotami pectore duo capita habens unum leaenae simile
corcodrillo gerens alterum simillimum duris munitum dentibus
quod caput duos milites repentino occidit ictu quam ferreis uix
umquam comminuimus malleis quam hastis non ualuimus transfigere
admirati autem sumus diu nouitatem eius

peruenimus deinde ad siluas indorum ultimas ubi cum castra per
quinquaginta in longum et latum fere stadia collocauissemus iuxta
amnem buemar coeperamus uelle epulari sub nocte hora diei
undecima cum subito pabulatores lignatoresque exanimes omnes
simul aduenientes nuntiabant ut celerius arma caperemus uenire
   e siluis elephantorum immensos greges ad expugnanda
castra imperaui ergo thessalicis equitibus ut ascenderent equos
secumque tollerent sues quorum grunnitus timere bestias
noueram et occurrere quam primum elephantis iussi deinde alios
cum hastis armatos subsequi equites et tubicines omnes in prima
adesse acie equos insidentes praecedere pedites remanere omnes
in castris iussi ipse cum poro rege et equitatu procedens uideo
examina bestiarum in nos erectis promuscidibus tendentia quorum
terga et nigra et candida et rubri coloris et quaedam erant
uaria hos porus capi habiles mihi in usus bellorum affirmabat
facileque auerti posse si ab equitibus uerberari sues non
desisterent qui nihilominus fugiebant nec mora trepidantes
elephanti conuersi sunt tam plures quam pugnae priores saltus
petere coepere bucinis hominum grunnitibus suum attoniti quorum
nos equites caedendo poplites admodum nongentos octoginta
occidimus detractisque cornibus et dentibus insigni onustus
praeda in castra perueni iussi tunc clipeis et lorica uallum
praecingi ne quid iniuriae noctu elephantorum uiolentia
ferarumque aliarum afferret quieta nox fuit usque ad lucem
omnesque somno refecti

   primo deinde aurorae diluculo in alias indiae profecti
regiones in campo patenti mulieres uirosque pilosos in modum
ferarum toto corpore uidimus pedum altos nouem hos indi faunos
appellant hi assueti fluminibus nec non et stagno quam terris
erant crudo pisce tantummodo et aquarum haustu uiuentes quos
cum adire uellemus uicinius marini fluminis se immersere
uerticibus cynocephalis ingentibus deinde plena inuenimus
nemora qui nos adlacessere temptabant et eiectis sagittis
fugiebant iam deserta intrantibus nobis loca nihil dignum
spectaculo ab indis ultra superesse referebatur

igitur aditurus fasiacen unde ueneramus signa conuerti
imperaui ut ex eo loco usque ad duodecimum miliarium castra
uicina aquationi poneremus atque cuncta erecta tentoria erant
largique ignes accensi cum repente euri uenti tanta uis flantis
exorta est ut omnia tabernacula principiaque nostra
conturbauerit euerteritque maiorem in modum stupentibus nobis
quadrupedia multo uehementius uexabantur exituque scintillarum et
titionum in terga uenientium adurebantur tum hortor milites
quia aequinoctiali tempore id accidisset non deorum ira quod
octobri mense    autumnoque urgeret uix tandem recollectis
sarcinis ex integro in apriciore ualle sedem castrorum inueni
ordinatisque rebus omnibus cenare militem iussi nam et flatus
euri ceciderat et frigus ingens uespertino accrescebat tempore
cadere mox in modum uellerum immensae coeperunt niues quarum
aggerationem metuens ne castra cumularentur calcare militem
niuem iubeo ut quam primum iniuria pedum tabesceret proderentur
et ignes aliquatenus qui niue paene erant extincti una tamen
res fuit saluti quod momento temporis hae dilapsae sunt niues
imbre ueniente largo quem protinus atra nubes secuta est
uisaeque nubes ardentes de caelo tamquam faces decidere ut
incendio earum totus campus arderet uerebantur dicere ne deorum
ira premeret quod ego homo herculis liberique uestigia
transgredi conatus essem iussi igitur milites scissas uestes
opponere ignibus nox serena continuo reddita est nobis
orantibus tum ignes ex integro accenduntur et ab securis nobis
epulae capiuntur et triduo continuo sine sole claro id nobis
accidit pendente minaci nubilo

et ego sepultis admodum quingentis militibus qui inter niues
perierunt castra inde mutari imperaui nam et edita caelo
promunctoria ad oceanum in aethiopia uidimus et enesios quoque
uidimus montes    et antrum liberi quo perditos immisimus
quia dicebantur tertia die febribus mori qui speluncam dei
introissent quod fuisse manifestum mortibus eorum probauimus
quia intrari praeter religionem et sine muneribus non poterat
specus supplex orabam numina ut me regem totius orbis terrarum
cum sublimibus tropheis triumphantem in macedoniam olympiadi
matri meae remitterent quam rem frustra me petere ita cognoui
quoniam dum sciscitor si quid etiam adhuc uidere possem dignum
admiratione aut memoria omnibus indis dicentibus nihil aliud
memorabile inueniri posse in his locis quam quod cognouimus
iussi diuerti signa in fasiacen antea noti uenti flatum secutus
tumque in itinere sumptum agmen sub signis me ducente duo
senes nobis facti sunt obuiam quos cum interrogarem numquid
nossent in illa regione dignum aliquid ad spectaculum
responderunt mihi esse uiam decem non amplius dierum per quam
difficilis tamen accessus propter penuriam aquae tantisque
impedimentis si cum uniuerso pergere uellem exercitu ceterum si
commeatus quadraginta milium hominum proponerem propter angustas
semitas et bestiosa loca posse mihi contingere ut aliquod
incredibile perspicerem negotium tum ego    eo responso
laetus dicite mihi inquam duo senes humanitatis lege eos
mulcens quid sit illud quod mihi tam illustre et tam magnificum
pollicemini tum unus exhilaratus blanda mea uoce uidebis
inquit rex quicumque es duas solis et lunae arbores indice et
graece loquentes quarum lignum uirile est solis alterum
femineum est lunae et ab his quae tibi instant bona aut mala
nosse poteris qua re tam incredibili illudi me a barbaris
senibus existimans poena eos impingi et aliqua contumelia iussi
notari ita dicens itane eo maiestas mea peruenit ab occidente
usque ad orientem ut a senibus barbaris ac decrepitis illudi
posse uidear quibus iurantibus se nihil falsi commiscere
experiri modo me posse an uera dicerent appariturum breui id non
esse uanum orantibus amicis comitibusque meis ne tantae rei
experimento fraudaremur quadraginta milia mecum cum equitatu
traxi remissis in fasiacen copiis cum quibusdam praefectis
exercituque cuncto elephantis et rege poro et impedimentis
omnibus mox lecto robore iuuentutis admirabilia uisuri
spectacula ducentibus indorum senibus iter arripuimus qui nos
ut diximus per immania et egentia plerumque aquarum plenaque
serpentium    ferarumque loca deduxerunt in proximam
oraculi sedem de quibus feris et serpentibus quia innumerae et
indica lingua erant uocitatae scibendum tibi non putaui

cum appropinquaremus regioni a nobis petitae uidimus feminas
uirosque aliquos pantherarum tigridumque pellibus contectos a
quibus cum quaerimus quinam hominum essent indos se sua lingua
esse dicebant lucus erat largus ture et opobalsamo abundans
quae plurima ramis eorum innascebantur nemorum et uesci incolae
eius regionis consueuerant et cum sacrarium nobis praedictum et
multis incognitum incessissemus pedum amplius decem statura
altior nigro corpore dentibus caninis antistes oraculi
apparuit perforatis auribus ex quibus uniones dependebant et
erat pellibus uestitus atque cum me more rituque salutaret
interrogare coepit quid ego uenissem dixi me cupientem
inspicere sacras arbores solis ac lunae tum barbarus si a
coitu inquit puerili et femineo contactu uacas scilicet
intrabis diuinum locum astantibus amicis et commilitonibus meis
circiter trecentis ponere anulos uestesque cunctas cum
calciamentis imperauit parui per omnia homini ut pareremus  
 religioni undecima diei hora exspectabat sacerdos solis
occasum nam solis arborem loqui ac responsa dare ad primos
iubaris ortus affirmabat item noctis eadem tempora custodire
lunae enarrabat arborem quae res mihi mendacio magis quam
ueritati similis uidebatur

igitur perambulare totem nemus incipio quod intra parietem erat
non magno aedificatum opere uideoque opobalsamum cum optimo
odore omnibus undique arborum ramis abundantissime manans cuius
odore captus et ipse clibulas praeuellebam de corticibus et idem
comites mei faciebant in media autem parte luci sacrae arbores
consistebant diuersis generibus frondium circumastantibus hae
pedum altae centum erant arbores quas brebionas indi appellant
eas cum mirarer diceremque frequentibus imbribus in tantum
creuisse sacerdos affirmabat mihi numquam in his locis pluuiam
neque feram aut auem aut ullam adire serpentem terminos
antiquitus ab indorum maioribus consecratos soli et lunae
affirmatat easque in eclipsi solis et lunae uberrimis lacrimis
commoueri de numinum suorum statu timentes et cum sacrificare
instituerem et uictimas immolare prohibitus sum a sacerdote qui
negabat licere aut tus in eo sacrario    igni uri aut
animal ullum interfici sed uolutos truncis arborum oscula dare
orareque solem et lunam ut ueridica mihi darent responsa quod
ego cum facturus essem interrogandum tamen sacerdotem
existimaui indice an graece mihi essent arbores responsurae tum
ille inquit utraque lingua solis arbor pronuntiat futura
lunae graeco sermone incipit indico finit

dum ea geruntur uidemus ab occidente iubare fulgentibus phoebi
radiis percussa arborum cacumina et sacerdos ait sursum inquit
omnes intuemini et de quibus quisque rebus consulturus est
occulte cogitet silentio nemo palam pronuntiet tum ego et
amici et commilitones accuratius sumus intuiti ne inter nemorum
densitatem aliqua seductione in morem ueterem docta nos hominum
aliquis eluderet mox interueniente nullo tali dolo usque ad
cacumina ramosque perspeximus stantibus nobis comminus diuina
aures occupant oracula cogitabam enim si deuicto orbe terrarum
in patriam triumphans ad olympiadem matrem sororesque meas
carissimas possem reuerti cum subito indico sermone tenuissimo
arbor respondit inuicte bellis alexander ut consuluisti unus
eris orbis terrarum dominus sed uiuus in patriam non reuerteris
amplius quoniam fata ita de tuo capite statuerunt

haec ego audiens mente perculsus suo displicuit enim mihi quod
tam multos adduxi mecum ad sacras arbores simul et amici mei et
comites mei qui mecum uenerant fleuerunt ualde et contristati
sunt quos ego partim minis partim muneribus consolatus sum
praecepique eis ut nemini haec responsa dicerent    rursum
lunae oracula auditurus quae media nocte posse fieri sacerdos
affirmabat quoniam tunc luna erat oritura assumpsi mecum tres
fidelissimos amicos perdicam et ditoricam et philotam quia
nullum metuebam in illo loco nec a me quicquam erat metuendum
ubi neminem fas erat interfici iterumque lucum intrantes iuxta
arbores sacras constitimus et mox solita consuetudine adoramus
consulens igitur ubi moriturus essem tum ad primum lunae ortum
percusso cornu splendoreque accepto arbor graece respondit
alexander inquit plenam iam aetatis finem habes sed sequente
anno mense nono babilonia morieris a quo minime speras
decipieris tum lacrimas effudi et amici mei circumsistentes
flebant nullumque ab his dolum aut scelus resurrecturum sperabam
sed magis pro mea salute mori paratos nec ego quicquam de
fidelissimis mihi amicis    consulerem ut illos cauendos
esse alexandro praemoneret oraculum

discessu deinde facto cum iam ad epulas reuerteremur ego animo
aeger ad requiem uado rogantibus amicis ne me anxietate et
ieiunio conficerem paululum cibi contra animi uoluntatem sumere
coepi meque ut praesto essem ad primum solis ortum in sacrario
collocaui postero die matutino expergefactus diluculo amicos
etiam semisopore somno excito sed adhuc ipse quoque sacerdos
uelatus pellibus ferinis quiescebat positaque ante eum in tabula
ingens cliba turis erat quae illi ex pridiana cena superfuerat
et culter eburneus nam aere et ferro et plumbo et argento egent
auro abundant opobalsamo et ture uescuntur cadenteque riuo
puram ex uicino monte potant aquam homines accubantes et
quiescentes sine ullis ceruicalibus stratisque tantum pellibus
ferarum his amictibus contecti uiuunt ibidem annis fere
trecentis excitato sacerdote lucum intraui tertio consulturus
eandem sacratissimam solis arborem cuius mortem percussoris manu
cauendam habeam quemue exitum mater mea sororesque meae
habiturae sint arbor graece dixit si mortis tuae tibi
insidiatorem prodidero sublato eo facile instantia fata mutabis
mihique tres irascentur sorores quod ueridico oraculo earum
pensa impedierim clotho lachesis atropos igitur post annum et
menses nouem babilonia morieris non ferro    quod
suspicaris non auro neque argento neque ullo metallo sed
ueneno mater tua miserando turpissimoque exitu sepultura carebit
iacebitque in uia praeda auium ferarumque sororesque tuae
felices erunt fato diu tu autem etsi breue superest tibi
tempus dominus tamen orbis terrarum eris nunc modo caue ne nos
ulterius scisciteris inde excede terminos luci nostri et ad
fasiacen porumque reuertere sed et monuit sacerdos ut
pergeremus fletum et ululatum nostrum sacras arbores dicens
offendisse tum ego contionatus apud uniuersos milites dixi ut
porum et fasiacen ex responso peteremus quod nobis faustum
felixque esset futurum de tempore uitae meae reticui ne a
commilitonibus meis redditus desperationi in alienis dirumperer
locis eas uero uoces quas ex responsis una mecum audierunt qui
his nominibus appellabantur sermition protesilaus et mistomus
et timotheus et lacon et traseleon et deditus et macon et erocles
et silbrus et sunsiclus et perdicas et philotas et praefectus
praetorii coracdas silentio ex sua fide et meo tegebant
consilio

   iamque a sacris excesseramus arboribus sed iam odore
turis opobalsamique nares nostrae uerberabantur indi enim sacra
deorum ad oceanum colentes dicebant me quoque esse immortalem
qui usque eo penetrare potuissem quibus ego quod de nobis
opinarentur insinuans gratias agebam

peruenimus deinde in uallem diardinis in qua serpentes
habitabant habentes in collo lapides qui smaragdi appellantur
hi serpentes lasere et albo pascuntur pipere hi lumen in oculis
profusum accipiunt hi uallem nulli adeundam incolunt nam super
hanc uallem sunt piramides institutae pedum tricenum quinum ab
antiquis indorum ob hanc causam aedificatae sed hi serpentes
quos paulo ante descripsimus inter se quotannis uere primo
depugnant multique morsibus depereunt inde nos paucos extulimus
ingentis formae smaragdos

per magna deinde pericula incidimus inscitas talis generis
bestias habentes capita leonum caudas unguibus binis latae ad
mensuram sex pedum quibus uerberabantur homines ut inutiles
fierent his erant intermixti grifi rostra habentes aquilarum et
alia parte corporis dissimiles qui mira uelocitate    in
ora oculosque nostros resiliebant et scuta clipeosque nostros
caudis pedum binorum ternorumque crudelissime admodum
uerberabant qui partim sagittis partim contis militaribus
conficiebantur perdidi in eo certamine ducentos sex milites
bestiarum utriusque generis morsu occidimus admodum sedecim
milia

inde ad occluadas fluuium uenimus qui sine flexu rectus ad
oceanum ferebatur latior stadiis ad ripam alteram uiginti erant
arundines ac trecentae per litora quarum unam uix triginta
milites possent ferre excedebant enim arborum procerissimarum
altitudinem in his arundinibus stratum potentissimo ebore
uidimus inhabitabant enim locum eundem milia elephantorum
innumera qui nos nescio quo facto lacessere non temptabant
alioquin crudelissime percalcati eramus multis collectis
dentibus ratibus ex arundine factis transnauigauimus amnem
inhabitabant litus ulterius indi beluarum ferarum contecti
pellibus non fuere inhospitales qui nobis spongias albas
purpureasque in manus dedere cum bucinis et genere coclearum
capientes binos et ternos congios et stragula mollesque tunicas
ex uitulorum marinorum pellibus factas cocleas praeterea
sextariales escae pulcherrimae item uermes ex ipso flumine
extractos    femore humano grossiores qui nobis omni
generi piscium sapore praeferendi sunt et fungos immensos
magnitudine uincentes cocco rubriores posuerunt nobis et
murenas habentes pondera ducentena affirmantes esse maiores in
uicino ipsis oceano qui erat ad miliarium tertium et uicesimum
pisces praeterea scaros pondus centenum quinquagenum qui
gurgitibus nassis eburneis capiebantur ne arundines morsu
confringerent aut capillatae mulieres quae pisce uiuebant aquis
immersae pranderent quae ignaros regionum homines in flumine
natantes aut tenendo in gurgitibus suffocabant aut tractos in
arundineto cum essent specie mirabiles in affectu suo auide
uictos rumpebant aut ueneria exanimabant uoluptate quarum nos
duas tantummodo cepimus colore niueo similes nymphis diffusis
per terga capillis

et in gange flumine erant mirabilia portenta de quibus ne tibi
fabulosus uiderer scribendum non putaui nisi quod aquae fluminis
et euphratis borea uenientes solae ad noti uenti spiracula
exeunt quorum fluminum ripae altera ab alia conspicuae non sunt
earum aquarum latitudine

inde ad castellum quod indi colunt peruenimus    deinde ad
seres quae gens iustissima omnium gentium esse perhibetur ubi
nec homicidium nec adulterium neque periurium neque ebrietas
committi dicitur pane tantum et oleribus et aqua uescuntur qui
nos commeatibus optimis suscipiunt et itinere recto ducentes per
caspias portas ad regem porum in fasiacen deducebant inde
profecti et flatum euri uenti secuti incidimus externas feras de
quarum capitibus uelut gladii a uertice serrata eminebant ossa
quae more taurorum in aduersos incurrunt homines et inuictae
ferae plurimorum militum clipeos cornu suo transuerberabant
quibus ergo occisis admodum nouem milibus quadringentis
quinquaginta sic inde ad porum exercitus meus cum summo tandem
labore ac periculo meo metuque militum peruenit ibique legato
meo praecepi quem persidi praeposueram nomine alconi ut
poneret in persarum et babiloniorum terris pilas solidas aureas
duas pedum uicenum quinum et in his omnia facta mea scriberet
atque in ultima india ultra liberi et herculis trophea quae
centum erant ego quinque mea aurea altiora denis pedibus statui
imperaui quae miraculo futura sunt carissime praeceptor
posteris saeculis non paruo nouum perpetuumque statuimus
uirtutibus monimentum inuidendum    ut immortalitas esset
perpetua et nobis opinio et animi industriae optime aristoteles
indicium

