

 alexandri magni macedonis epitoma rerum gestarum  

magnus alexander rex macedoniae postquam omne imperium asiae
ad se redegisse credidit neque id quod dario uiuo ostendere
ausus esset postea patefecit uoluntatem deinde corporis sui
custodes multos instituit itemque darii fratrem oxyathrem
instituit  circum deditque sibi diadema et tunicam
mesoleucum et caduceum zonamque persicam ceteraque ornamenta
regia omnia quae darius habuerat itemque equites stipatores
quos habebat persico ornatu et sequi iussit deinde
alexander audiuit bessum uestem regiam sumpsisse agrianos et
hypaspistas armari iussit eiusque confidentiam admiratus
exercitum per montes qua proximum putauit ad eum ducere
intendit deuenit ad arios ubi erat ariobazanes qui cum besso
darium interfecerat hic aduentum alexandri pertimuit atque in
indiam profugit

deinde alexander exercitum ad euergetas qui antea arimaspi
uocabantur duxit ibi oppidum qua in indiam iter est
constituit et nomen alexandriam imposuit deinde peruenit ad
oppidum paropanisadarum quod est positum in flumine medorum
spitamenes qui proximus erat besso postquam audiuit
alexandrum adesse dataphernen et catanen ceterosque darei
propinquos conuenit demonstrans tempus aduenisse darii ulciscendi
et alexandri in amicitiam insinuandi bessumque cohortabatur
conprehensum ut alexandro quam primum traderent quibus id facile
et cito persuasit nam cotidie magisque darium desiderantes
besso iniquiores fiebant itaque spitamenes quod
familiarissimus besso erat facile custodes ab tabernaculo
ablegauit deinde ipsi uniuersi introierunt et bessum
constrinxerunt ornamentaque regia ademerunt itaque ad alexandrum
profecti sunt hosque ubi repente aduenientes alexander bessumque
uinctum adduci conspexit et ex ea re summa laetitia adfectus
eos qui adduxerunt collaudatos donatosque dimisit

deinde iter ad tanaim flumen facere coepit et quartum post
diem ad maracanda deuenit quod abest a flumine tanai dierum
 uia id oppidum pulcherrimum ac munitissimum est propter
multitudinem fluminis eius quod oppidum circumfluit quod in
circuitu murus stadia lxx continuus continebat ibi praesidio
relicto ad tanaim quo contenderat perrexit castraque secundum
flumen collocauit interim scytharum imperator fratrem suum
carthasim cum copia magna misit qui alexandrum flumen transire
prohiberet deinde alexandro nuntiatur spitamenen et catanen
ab amicitia discessisse et graiorum copiam quam in arce regia
cum praesidiis reliquerat fugasse multosque occidisse reliquos
in quendam locum munitum cuneatim confugisse in praefectura
bactrina eosque spitamenen oppugnare haec ubi alexander audiuit
praeter consuetudinem indignissime tulit noctemque circa
offensas peruigilauit in cogitando

itaque ante utilissimum uisum est et quo coepisset perseuerare
atque postridie rates in flumine iubet apparari quod macedones
studiose regi parentes breui tempore fecerunt nam duo milia
ratium secundum fluminis ripam destinatam appulerunt postea
exercitum in ratis ascendere iussit signoque dato omnes uniuersas
soluere iussit itaque in altum prouecti ratium multitudine
ut agmine quadrato per campum ac non per flumen ire uidebantur
barbari autem mentibus destinati non pati eos in terram
descensionem facere sed in ripa telis contentis
praestolabantur postquam medium iter fluminis praestiterunt
signo dato macedones clamorem sustulerunt simul strepitu remorum
ac signorum sonu remigumque cohortatione animi militum
exacuebantur barbari autem clamore facto macedones sagittis
ceterisque telis figere coeperunt multos sauciarunt conpluresque
occiderunt ideo quod tela euitare propter angustias nullo modo
poterant deinde simul rates ad ripam accesserunt alexander
turmas impressionem facere phalangesque consequi iussit breuique
tempore postquam primi animo constanti impressionem fecerunt
omnes barbari se in fugam dederunt eos macedones per noctem
sequentes usque ad liberi patris columnam peruenisse dicuntur
inde ad flumen tanaim et castra reuersionem fecerunt

dein triduo post ad maracanda uersus iter festinans facere
intendit ut spitamenen inprudentem opprimeret quem ubi
spitamenes reuerti audiuit graios oppugnare destitit ille autem
ad maracanda profectus quarto die deuenit ubi magnae graiorum
caedes erant factae mortuos sepeliri menedemoque praefecto
sepulchrum fieri iussit deinde per agrum sogdianum agmen
duxit ex eo porro in bactriam peruenit et bessum adduci iussit
eumque suspensum more persarum fundis necauit deinde post
diem undecimum ad flumen ochum peruenit id transit inde ad oxum
flumen deuenit ex eis regionibus quaedam hominum multitudo
timore inpulsa in quendam montem praeruptum atque excelsum
confugerant cuius altitudo horribilem aspectum in se habebat
nam ab imo ad summum non minus xx stadiis eminebat eo aditus
uno loco per speluncam patebat reliquae partes inpendentibus
saxis erant praeruptae hunc ubi alexander expugnari non
posse uidit de cuncto exercitu homines ccc quos fortissumos
esse putauit elegit hosque grandi praemio inpulsos post montem
adduxit demonstrauitque ut in saxis clauos ferreos cum
angulis factos figerent et lineas transducerent atque ita
minutatim scandentes alius alium adleuando in summum montis
uerticem reperent id in nocte adgrederentur et cum diluxisset
linteis candidis sibi significarent id illi citius alexandri
opinione fecerunt cum plures praecipitantes perissent reliqui
perfecerunt alexander cum primo mane mittit quendam ex suis
daren ad ariomazen hostium ducem qui ei persuaderet uti se
dederet si id impetrare non potuisset iubet daren uti eos qui
in summo essent significaret id ubi ariomazes conspexit
admiratus est quasi alexander in exercitu homines uolaticos
haberet cum de ea re timidus consultaret quid ageret multitudo
hominum quae ibi erat ariomazen interfecerunt deinde ipsi se
dediderunt alexander autem eo interfecto reliquis ignouit

deinde diebus post paucis partem exercitus in bactros
nautacen in hiberna praemisit ipse cum reliquis xeiniptam
eiusdem rei causa concessit ibi cum sisimithre qui more barbaro
e matre sua duos filios et tres filias produxerat foedus fecit

deinde hieme exacta exercitum ad dahas duxit quo
spitamenes ex eo loco ob hanc causam non profugerat quod uxorem
quandam bactrinam forma praecellenti quam magnificabat ibi
habebat hanc in omnibus itineribus et laboribus secum ducebat
ea cum alexandri aduentum audisset negauit se ex oppido
exituram deinde post uirum multis precibus orare coepit ut
alexandri fidei se traderet at ille noluit id ubi impetrare
non potuit in conuiuio eum coegit ut poculum biberet eumque
defessum somno dedit at ubi silentium esse sensit de lecto
surrexit et puluinar uiro a capite subduxit ita gurgulione
extenso caput a corpore gladio abscidit et ita cum uno seruulo
porta progressa ad alexandrum in castra deuenit eam custodes
ad regem deduxerunt decoram ornatu ac formae dignitate etsi
cruenta erat at ubi alexander eam repente conspicatus est
multimodisque admiratus quae esset uel quid uenisset tum illa
caput uiri extulit tum rex exclamauit o impiissime
spitamene tandem poenas pro sceleribus pependisti deinde
mulieris manum adprehendit gratiasque egit neque quicquam
honoris habuit ne existimaretur ob eius formae cupiditatem
fecisse quod ubi factum dahae spitamenen occisum audierunt
catanen et dataphernen conprehensos ad alexandrum adduxerunt
ideo alexander exercitum in oppidum ducere noluit

deinde alexander ex eo loco profectus est cum iam tertium
diem iter faceret repente nocte caelo obducta niuis multitudo
terram contexit deinde undique uis uentorum cum turbinibus
maximo cum caeli strepitu creberrimisque cum fulgoribus exorta
est ut omnia euerti ac perturbari uiderentur cum frigore
omnis humor terrae coiret ac glaciesceret ut tabernacula ac
uestimenta militum rigida obdurescerent eum laborem aliquandiu
macedones perpessi sunt at ubi frigus augescit ac uis
tempestatum non intermittit ut neque in manibus arma habere
possent ita ut uento differrentur ad quos quisque potuit uicos
ac uillas passim profugit partim se ad arbores adplicabant
nonnulli sub rupes atque inpendentia saxa confugiebant alii cum
ex equo descendere conarentur ob torporem nequibant ac uestigio
se mouere non poterant tum si quis cubuerat cum exsurgere
conaretur ueste concreta ad terram haerebat ut neque in
manibus arma habere possent ita ut uento differrentur ut neque
quisquam se neque alterum adiuuare posset huius ui
tempestatis miserrima morte ad hominum xxx milia iumentorum iu
milia perierunt consumpti praeterea multi qui aut corporis
dolore aut aliqua parte membrorum debilitati essent in castra
reuertebantur

deinde iter coeptum ad gazabes perseuerare intendit hoc in
itinere satrapes quidam chorienes obuiam uenit cum eo amicitiam
fecit isque cum alexandrum hospitio apud se accepisset in
conuiuium filias suas uirgines cum ceteris amicorum filiis
uirginibus saltatum introduxit in his fuit oxyartis filia
rhoxane ex omnibus formosissima cuius aspectu captus alexander
in cupiditatem adductus est tum quaesiuit quis ea aut cuius
filia esset inueniebat oxyartis eius qui ibidem cenabat
esse tum poculum prehendit deosque conprecatus haec dicere
coepit multa multis insperantibus obtingere solere multos
reges ex captiuis procreasse filios multos filias suas ad
exteras gentes nuptum misisse et ita communicatione facta
amicitias firmasse quare inquit neque macedones uobis
genere antestare neque uos si uicti in amicitiam uenissetis
adfinitate indignos ducerem hoc cum ego fecero idem quoque ut
ceteri faciant macedones curabo his uerbis amicos
cohortabatur et sibi quisque in conuiuio uirginem matrimonio
iunctam abduxit quod factum oxyartes ceterique barbari magno
opere gauisi sunt

his rebus gestis alexander in agrum beionem profectus est
castra praeterit et oxurum flumen transit deinde stadia xxx
per loca sola exercitum transduxit ut indiam uersus iter
faceret peruenit drapim huc rex arines cum liberis
maximoque commeatu obuiam uenit quem exercitui diuisit ipsique
alexandro plurimam uestem barbaricam et equorum tria milia et
argenti talenta l milia adportauit cum ab eo quaereret
alexander quid uellet indus respondit tuam inquit magne rex
amicitiam alexander dixit pater inquit uester moriens
uobis hanc pecuniam tradidit eamque ego uobis condono equis
in bello utar uos nostri memineritis officium hoc erit uestrum
hinc progressus per phuten quod abest ab indo dierum ix
uia tum et hi qui trans flumen habitabant ubi uident
alexandrum aduenisse gauisi sunt primum iouis filium liberum
patrem alterum herculem tertium alexandrum uenisse
commemorabant id rex gauisus fluuium transit et ducibus sumptis
ad flumen indum peruenit ibi naues aedificare iussit
exercitumque transportauit ipse cum equitatu et leui armatura
secundum flumen antecessit cratero cum reliqua copia ut
sequeretur imperauit deinde ad oppidum primum indiae silicem cum
accederet ex oppido armati exierunt hos effugatos intra portam
redegit postea exercitum eorum consecutus est oppidum
expugnauit puberesque omnes ut metum iniceret occidit

inde progressus ad oppidum praecinctum uenit ibi obsidibus
acceptis praesidium collocauit ex eo protinus progressus
ccxxx stadia per agrum nysaeum peruenit ad oppidum nysam
inprudentibus nysaeis oppidani ubi id senserunt legatos ad eum
maiores natu pacificatum miserunt hisque placuit in deprecando
regi demonstrare quem ad modum liber pater cum perambulasset
oppidum nysam et ciuitatem nysaeorum hominum l milia
constituisset montemque procul ostenderunt quem ille ex
progenie sua meron appellasset quantaque amoenitate esset
demonstrauerunt deinde simul omnes flentes ne liberi patris
monimenta ac beneficia tolleret obsecrare coeperunt hisque
alexander oppidi libertatem suaque omnia reddidit acuphinque
imperio praefecit eumque alexander petit ut uiros bonos centum
electos secum mitteret acuphis respondit nullam ciuitatem
stare posse ex qua optimi c abducti essent si nos inquit uis
saluos potius inprobissimos abduc ducentos id alexandro
ridiculum et uerum uisum est  deinde et meron ascendit totus
ager aqua abundabat et omnium generum arborum feracissimarum et
ubertate erat repletus

inde profectus cordiaeos montes transit ad satrapeam
assacanam deuenit deinde ad oppidum mazaga accessit in quo
regnauit assacenus cuius post mortem mater cleophis cum eius
filio patrium imperium obtinebat in quo regis frater amminais
mercennariorum ix milia quae introduxerat in ciuitatem
cohortatus contra alexandrum armauerat pugna indorum et
alexandri alexander et rex indorum aminais id oppidum in
circuitu xxxu milia stadia murus ex saxo cingebat fossaque
erat uasta munitum hoc alexander militum corona circumdata
oppugnare intendit hic dum ipse circum moenia adequitans suos
hortatur repente a muro missa sagitta crure sinistro percussus
est id telum postquam euolsum est uis magna sanguinis secuta
est neque eo magis male adfectus proelio discessit despecto
uulnere eoque magis magisque male adfectus milites hortatur
testudinesque ac turris ut ad murum appellant tum
macedones eo cupidius rege saucio scalis appositis oppido potiri
nituntur alii e turribus tela tormentis concitata in defensores
mittunt alii machinationes ad murum applicant id ubi cleophis
animaduertit turris tanta multitudine ad oppidum accurrere
uimque tantamque telorum tormentis missorum re inuisitata
pertimuit credit ea saxa neruis missa scorpionis et catapultae
arcu expressa uolare cum tantis uiribus hostes esse
putaret ariplicem ceterosque amicos conuocat cohortatur ut
oppidum alexandro dedant mercennarii contra reclamantes impedire
ac seditionem facere coeperunt postero die cleophis clam
legatos ad alexandrum de deditione mittit oratum uti
ignosceret ipsis ui conductorum adactos quae fecerint se
fecisse id mercennarii suspicati de suo numero ad alexandrum
legatos miserunt oratum uti ex oppido exire suaque exportare
liceret his utrisque quod postulauerunt concessit illi cum
uxoribus liberisque et cum impedimentis porta foras exierunt et
ab oppido haud longe consederunt postero die alexander copias
expeditas ad eos ducere coepit pronuntiauitque ut omnes
interficerentur illi ubi quid ageretur senserunt
inpedimentis in medium collectis ipsi armati circumsteterunt
parati aut iniuriam refutare aut pro uxoribus ac liberis mortem
fortiter obire simul clamare coeperunt alexandrum in fide non
manere alexander dixit se ex oppido exeundi non abeundi
potestatem fecisse itaque impressione facta multi paucos
diuque resistentes acerrimo certamine aegre superatos omnes
interfecerunt deinde ad oppidum reuersionem fecerunt eis obuiam
uenit cleophis cum populi principibus ac nepote paruo prae se
uelatas uerbenas ac fruges supplicii signa portantes tum
alexandro facies mulieris pulchra uisa est erat enim statu ac
dignitate ea uti nobili loco orta atque imperio digna uideretur
deinde alexander cum paucis in oppidum introiit ibique complures
dies commoratus est

hinc profectus bagasdaram oppidum deuenit quod dicebatur
hercules expugnare non potuisse hunc ubi barbari conspexerunt
in montem aornum confugerunt cuius circuitus stadia c
altitudo xuii milia erant in summo uertice hic erat
plenissimus omnium generum auium quae uoces imitarentur hominum
psittaci erant multi eum cum montem alexander adire
conaretur barbari e loco superiore ueniret dictitabant si
alexander se fortiorem quam herculem putaret itaque alexander
exercitum cohortatus ad montem adduxit ipse primus maximo cum
labore ac periculo  uersari paulatim scandens sed cum multi
utrimque interissent in locum summum ad planitiem penetrauit
et ita uictoria potitus omnes interfici iussit

postquam haec transegit xui die ad indum flumen reuersionem
fecit inde naues aedificatas ut imperauerat magnumque
commeatum ab hephaestione comparatum inuenit ultra id
flumen quidam mophis taxilis filius qui iam patre uiuo
alexandri amicitiae ob eius res gestas cupidus fuisset patre
mortuo legatos ad alexandrum misit oratum qui renuntiarent quid
uellet utrum se regnum paternum obtinere an alium quem
missurus esset id ubi alexander audiuit animum eius ac
sententiam singularem admiratus est mophis autem neque nomen
mutare neque uestem regiam uolebat sumere itaque alexandri
aduentum expectabat

deinde alexander commeatu militibus dispertito exercitum in
nauis onerauit flumenque transportauit id ubi mophis audiuit
alexandrum aduenisse libens cum exercitu ac elephantis profectus
est hunc ubi alexander agmine conferto obuiam uenientem
conspexit ueritus est ne hostis aduentus esset continuo
pronuntiare iussit ut milites armarentur et ita armati sub
signis loco suo irent hoc tumultu metu commoti macedones
taciti in loco constiterunt id ubi mophis intellexit iussit
suos consistere atque hastas erigere ipse solus adequitans longe
antecessit item alexander ubi id uidit item contra suos
antecessit solus soli parem se existimans ibi alexander et
mophis rex indorum qui postea taxiles appellatus est pacem
fecerunt deinde congressi dextras dederunt et amicitiam fecere
deinde exercitum atque equitatum omnem et elephantos luiii et
argenti talenta dc tauros infulis uelatos  multa praeterea
uasa aurea et argentea et uestimenta omnis generis compluraque
animalia siluestria inusitata alexandro tradidit his
acceptis alexander cum quaereret quae causa fuisset exercitum
comparandi respondit quoniam is in animo habuisset quod
uoluerat ut faceret at tum alexander eum interrogauit num
quis ei finitimus molestus esset ille respondit trans flumen
esse duos reges eos sibi bellum parare abisaren in montibus
habitare porum autem in campo secundum flumen imperare

alexander autem pro eius bonitate animi ei gratiam restituit
dixitque uti regnum paternum obtineret nomenque mutare iussit
taxilemque eum appellari tunc deinde ad fluminis ripam cum
taxile accessit uiditque hostium copias in campis passim secundum
fluuium consedisse cum a taxile quaereret quid copiarum in
castris esset inuenit porum lxxxu elephantos habere quadrigas
ccc peditatum xxx milia ampliorem ipsum porum cubita u esse
altum ea cum taxiles narrasset ille studio incensus
nihilominus qua flumen transiret cogitabat

non multis post diebus abisares fratrem suum legatum ad
alexandrum de amicitia misit cum hoc alexander nicoclen ad
abisaren ad porum cleocharen legatos remisit qui ab utrisque
stipendium et obsides postularent simul poro iubet dici ut ad
fines sibi praesto sit abisares legatum remittere noluit
porus autem ubi audiuit ira commotus cleocharen caesum plagis
uulnerauit

simul et epistulam conscriptam tradidit hoc exemplo rex indorum
porus alexandro dicit quisquis es  nam te audio macedonem esse
 procul opinor abesse satius est et ad tuas miserias spectare
non alteri inuidere porus ad hoc tempus inuictus dicitur
darius me non commouet proinde stulte noli imperare sed infer
modo hostilem pedem in meum agrum et cognosces me indorum regem
esse mihi autem dominum neminem nisi iouem et per ignem magnum
rectorem caeli porus iurat si quem tuorum in meo agro
deprehendero eius sanguine meam hastam cruentabo ac tua bona
seruis meis diuidam nam mihi diuitiae supersunt unum id quod
iubes faciam ut tibi armatus in confiniis praesto sim
hac epistula perlecta incensus alexander dicit quibusdam
coactis cohortibus ac turmis ut confestim sequerentur apud
exercitum reliquit attalum quendam macedonem non dissimilem sui
eique imperauit ut suam chlamydem atque ornamenta regia sumeret
et interdiu identidem ad fluminis ripam cum comitatu accederet
imperat cratero cum se trans flumen conspexisset exercitum
ut transportaret ipse cum delecta copia prima nocte secundum
amnem circiter stadia cl progressus in loco deserto ac siluestri
quodam consedit ibi follibus inflatis ac materia multa iniecta
copias flumen transduxit deinde expeditos ad hostem ducere
coepit tunc craterus qui castris praeerat ubi ea uidit ipse
quoque flumen in his nauibus quarum copiam habuerat ac ratibus
exercitum transportauit porus ubi repente duos exercitus
uidit comminus proelium cum alexandro committere intendit
interim craterus descensione facta impetum ex altera parte dat
ita ancipiti periculo pori copiae cum urguerentur fugae se
mandauit alexander imperat iis quos hippotoxotas dicunt
sagittas in porum uti conicerent ceteris parcerent ille ubi
eorum multitudinem ire ad se uidit cum ipse in elephanto 
instaret ne se hosti dedere cunctaretur manus ambas alte uitam
deprecans sustulit

ita fine facto elephantos atque iumenta exercitumque
alexandro tradidit de se ipso ut animo regio consuleret
obsecrare coepit alexander ita facturum pollicitus est fecitque
nam non modo ei suum regnum reddidit sed et alias quoque
finium regiones eius regno attribuit eo proelio de exercitu
pori xii milia ceciderunt elephanti lxxx de alexandri pedites
dcccc equites ccc occisi saucii multi facti item ere
equi occisi multi in quibus equus alexandri nomine bucephalus
occisus est quo equo omnibus proeliis semper uicerat igitur in
eo loco oppidum eo cognomine condidit quod nunc bucephala
nominatur post ut solitus erat mortuos sepeliri iussit suos
atque hostium fortissimos

hac pugna alexander cogitabat ad ultimos fines indiae atque
oceanum penetrare ut cum inde redisset ad mare rubrum atque ad
atlanticum mare ut deueheretur eius rei causa multas naues
aedificare iussit itaque xxxiii diebus nauis prima perfecta est
interim poro postquam ex uulneribus melius factum est eum
ad se accersiri iussit ille ubi uenit petiit ab eo ut secum
suum in agrum proficisceretur uti inquit patriam tuam o
magne alexander uideam dimidium uitae amittere uelim ut me tui
ciues captiuum uideant impetrare a me non poteris immortalis
fieri nolo si me exempli causa deportare uis habes potestatem
deportandi mortuum huic alexander denegauit contra uoluntatem
suam facturum interim ab rege abisare legati uenerunt qui
eum omnia facturum quae imperasset dicerent praeterquam ut in
conspectum ueniret eo alexander exercitum duxit eumque
subiugauit deinde protinus cetera oppida adiit multa ui
subegit ab iis quae cepit partim obsidibus acceptis
stipendium exegit cum aliis pacem fecit ita progressus peruenit
ad oppidum in quo sopithes regnabat hic cum multis muneribus
obuiam uenit alexandro in his canes maximos fortissimosque
donauit horum cum uirtutem ostendere regi uellet in clusum
quendam locum intromisit leonem deinde canes admisit duo cum
leonem ad terram datum urguerent interim uni crus ferro abscidi
praecepit cum ille neque uocem mitteret neque leonem ideo magis
amitteret ita dentibus appressis eo usque tenuit dum anima cum
sanguine ipsi crure secto omnis effluxit horum uirtutum causam
cum rex quaereret sopithes tigrim esse quandam bestiam dixit
quae in his locis formidolosissima mirabili cum uelocitate ac
uiribus esset ob celeritatem id nomen esse impositum ideo
persas sagittas tigres uocare eademque causa flumen tigrin
appellari quod is rapidissimus esset omnium fluminum his canes
feminas solere noctu in siluis alligatas relinqui hasque ab ea
bestia partim interfici partim iniri et quod inde natum esset
eum fetum canum multo acerrimum esse demonstrauit

hinc progressus peruenit in regnum phegei is quoque cum
multis donis obuiam uenit deinde cum eo prodit ad flumen
hyphasin qui fluit apud oppidum quod dicitur altusacra a
latitudine stadiorum ui milia tum rex a phegeo quaerere
coepit quid trans esset inueniebat ab eo flumine xii dierum
uia per solas terras flumen abesse gangen latum stadiorum xxx
trans habitare prasios et gangaridas quorum rex xandrames cc
milia peditum xx equitum coegisset quadrigarum ii milia
comparasset praeterea elephantorum habere  clxxx id
rex usque eo non credidit donec a poro eadem omnia percontando
repperit re cognita aras conplures secundum fluuium constituit
turresque aedificare iussit quae signa suae militiae forent
hinc re diuina facta fossas pro castris maiores lecticarumque
uestigia ampliora quam hominis status postulabat scutaque
omnium generum maiora frenosque item equorum ampliores quam usus
postulabat fieri atque in castris passim relinqui iussit ipse
ad flumen acesinem reuersionem fecit ibi naues quas porus
ac taxiles aedificauerunt offendit biremes dccc penarias ccc
hasque commeatu et militibus onerauit interim filius alexandri
ex rhoxane moritur hoc sepulto ac re diuina facta priusquam ad
oceanum proficisceretur porum et taxilem in gratiam reduxit
eosque inter se affinitate coniunxit deinde classe uelis
discoloribus passis flumine secundo deuehi coepit ubi ad
eleumezen cum classe uenit exercitum trans flumen exposuit

interim indorum philosophi qui in his regionibus habitabant
qui amiculo duplici contenti reliquo uestitu carebant litteras
alexandro hoc exemplo miserunt indorum philosophi alexandro
macedoni auditum est te ab amicis induci nostris ut regionibus
bellum inferas nobisque uti manus adferas quibus nostrae modus
uitae ne in somnum quidem uenit umquam quibus si oboedieris
corpora modo nostra loco mouebis animos quidem neque deduces
neque inuitos facere quicquam coges ui maxima 
superamus humanis corporibus ignem super hunc nosmet
incedimus et corporis nostri partes si partim mouemus 
quorum per terram est potestas  quod uero diuinitus
tributum est id potissimum in manu deorum erit nos quae cara
atque utilia in uita esse putamus ea damus operam ut
cognoscamus hisque gratis abutimur quae ceteri possident quae
cum alii impensa consequi nequiuerint nos laudant libenter
neque nos graecorum philosophorum modo qui uerbis ualent
sumus similes apud nos digna uerba factis facta similia
uerbis existunt itaque maximum pretium accipimus quod ueritatem
ac libertatem habemus antiquissimam noli igitur studere uim
adhibere his quibus inuitis adimere nihil potes haec si contra
tendes iniustus atque alienus uirtute uidebere quam uiri boni
colunt studiose

his litteris commotus alexander exercitum ad eas regiones
ducere intendit quo in loco hostium oxydracarum ac mallorum
milia peditum consederunt c equitum xx milia cum his paratus ut
confligeret acie ex macedonibus quidam catapulta telum
tripedale misit id accidit ut eorum imperatorem sambum utrumque
femur transfigeret uti procedere nequiret id ubi barbari
conspexerunt perterriti ac fugientes se partim  in oppidum
confugerunt hos persecuti macedones oppidum corona circumdata
oppugnare adorti sunt deinde alexander scalas erectas ad murum
ponit celeriterque eo cum tribus ascendit ac muro potitus
protenus in oppidum desiluit reliqui non sunt subsecuti
quos ubi barbari conspicantes circumsteterunt illi ad murum
adplicati repugnantes multos occiderunt plurimos sauciauerunt
multisque telis contra missis leonnatus saucius fit femore
dextro alexander item per loricam pectore aduerso circa
stomachum ac caput uehementer ictus est cum hoc malo accepto
in summis periculis uersaretur macedones portis refractis regi
subsidio cucurrerunt oppidanisque omnibus interfectis suos
saucios in castra abstulerunt sed ubi alexandro melius
factum est rebus quas uoluerat transactis mallos atque
oxydracas qui proelio superfuerant regi suo dicto audientes
iussit esse

tum philosophos qui in oppido erant deprehensi numero x hosce
adortus sic est quandoquidem indi philosophi uos hostes nobis
esse declarauistis  melius est enim animaduertere quae
dicam unumquemque uestrum quod interrogauero ad id respondeat
 ceteri moriantur deinde princeps eorum petiit ut
unicuique eorum rationem ad responsum addere liceret id
alexander permisit ut eorum principem eum  interrogauit

i alexander dixit utrum mortuorum an uiuorum numerus esset
maior indus respondit uiuorum nam inquit illis qui nulli
sunt nullus numerus potest esse

ii alexander dixit marinae an terrenae bestiae plures essent
indus respondit terrenae nam in terra inquit ipsum mare
continetur

iii alexander dixit quae bestiarum sapientissima est indus
respondit ea inquit quam nemo hominum quae sit nouit

iu alexander dixit quam ob causam sambo regi consilium
dedistis ut mecum bellum gereret indus respondit ut inquit
aut honeste uiueret aut honeste moreretur

u alexander dixit utrum nox an dies prior natus indus
respondit uno die prius noctem quam diem natam

deinde cum alexander dubitaret quid interrogaret animaduertit
indus et ait dubitationem interrogandi dubitatio solet
respondendi sequi

ui alexander dixit quid homo debet facere ut omnibus
iocundus sit  indus respondit si inquit cum potentissimus
erit dabit operam ne acerbus esse uideatur

uii alexander dixit quo pacto ipse homo deus posset
existimari indus respondit si inquit quod mortalium facere
nemo potest fecerit

uiii alexander dixit utrum plus mors an uita ualeret indus
respondit uita inquit ideo quod uita ex nullis ut sint
facit mors autem ex his qui sunt ut nulli sint efficit

ix alexander dixit quandiu utile est homini uiuere indus
respondit adeo inquit dum ipse intellegit sibi utiliorem
mortem esse quam uitam

x deinde alexander cum nollet suo iudicio quemquam perire
reliquus qui erat eum interrogauit quis eorum qui dixerant
uideretur deterrime respondisse simul interdixit ne quid
gratiae causa iudicaret

et ille cum nollet suo iudicio quemquam perire dixit alium
alio deterius respondisse alexander dixit uidelicet inquit
omnes emoriamini et tu princeps qui tam male iudicasti indorum
princeps at inquit alexander non est regium mentiri tu
dixisti quem de uobis iudicare iussero si recte iudicarit eum
missum faciam  non igitur falsum sed uerum iudicaui 
non est enim aequum aliquem nostrum meo iudicio damnari 
neminem igitur nostrum ex tuo praescripto perire conuenit nam
 ne iniuria interficiamur non nobis sed tibi est
praeuidendum

hos ubi alexander audiuit sapientes esse existimans
uestimenta dari ac missos fieri iussit deinde exercitum in
naues iussit conscendere et signo dato soluere iussit unde ad
atlanticum ac rubrum mare flumine indo deuehitur cum inde
progressus aliquot dies nauigaret uenit ad insulam patala quae
appellatur in ophiorum in ea regione dextra fluminis
bigandar inest habitant in sinistra mamalces ab his
commeatum et duces propter latitudinem fluminis sumpsit

deinde diebus aliquot post deuenit in insulam desertam
iussit requiri si quem locorum possent non ignarum inuenire ubi
neminem inueniunt deos conprecatus ex insula profectus est
iamque stadia cccc decucurrerunt cum repente auram marinam eius
rei non inperiti senserunt spe salutis iniecta laeti regem 
atque inter se alius alium hortari ut remigarent cum mare non
longe abesset

deinde naues ad ripam applicare iussit et si quis locorum
peritus esset quaerere iussit diu cum quaesissent quosdam
agrestes inuentos ad regem adduxerunt ei interrogati quam longe
nauigandum esset ad mare mare negauerunt se scire sed tridui
iter esse dum ad aquam commixtam peruenirent tum intellectum
est eos aquam marinam demonstrare animis libentibus properantes
naues conscenderunt ut quam primum ad mare peruenirent itaque
post diem tertium fluctus marinos conspexerunt et redientes
campos aqua salsa conpleri uimque fluminis citatim supprimi
senserunt 

