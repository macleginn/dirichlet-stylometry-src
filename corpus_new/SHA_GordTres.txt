gordiani tres iuli capitolini fuerat quidem consilium uenerabilis auguste ut singulos quosque imperatores exemplo multorum libris singulis ad tuam clementiam destinarem nam id multos fecisse uel ipse uideram uel lectione conceperam sed inprobum uisum est uel pietatem tuam multitudine distinere librorum uel meum laborem plurimis uoluminibus occupare quare tres gordianos hoc libro conexui consulens et meo labori et lectioni tuae ne cogereris plurimos codices uoluendo unam tamen paene historiam lectitare sed ne ego qui longitudinem librorum fugi multitudinemque uerborum in eam incurrisse uidear quam me urbane declinare confingo iam rem adgrediar  gordiani non ut quidam inperiti scriptores locuntur duo sed tres fuerunt idque docente arriano scriptore graecae historiae docente item dexippo graeco auctore potuerunt addiscere qui etiamsi breuiter ad fidem tamen omnia persecuti sunt horum gordianus senior id est primus natus est patre maecio marullo matre ulpia gordiana originem paternam ex gracchorum genere habuit maternam ex traiani imperatoris patre auo proauo consulibus socero prosocero et item alio prosocero et duobus ab  soceris consulibus ipse consul ditissimus ac potentissimus romae pompeianam domum possidens in prouinciis tantum terrarum habens quantum nemo priuatus is post consulatum quem egerat cum alexandro ad proconsulatum africae missus est ex senatus consulto  sed priusquam de imperio eius loquar dicam pauca de moribus adulescens cum esset gordianus de quo sermo est poemata scripsit quae omnia extant et quidem cuncta illa quae cicero et de mario et arathum et halcyonas et uxorium et nilum quae quidem ad hoc scripsit ut ciceronis poemata nimis antiqua uiderentur scripsit praeterea quemadmodum uergilius aeneidos et statius achilleidos et multi alii alexandridos ita etiam ille antoniniados hoc est antoninum pium et antoninum marcum uersibus disertissimis libris triginta uitam illorum et bella et publice priuatimque gesta perscribens et haec quidem puerulus postea uero ubi adoleuit in athenaeo controuersias declamauit audientibus etiam imperatoribus suis quaesturam magnificentissimam gessit aedilitatis suae tempore duodecim populo romano munera id est per singulos menses singula de suo exhibuit ita ut gladiatorum nonnumquam quingena paria exhiberet numquam minus centenis quinquagenis feras libycas una die centum exhibuit ursos una die mille extat silua eius memorabilis quae picta est in domo rostrata cn pompei quae ipsius et patris eius et proaui  fuit quam philippi temporibus uester fiscus inuasit in qua pictura etiam nunc continentur cerui palmati ducentis mixtis brittannis equi feri triginta oues ferae centum alces decem tauri cypriaci centum strutiones mauri miniati trecenti onagri triginta apri centum quinquaginta ibices ducenti dammae ducenti haec autem omnia populo rapienda concessit die mu neris quod sextum edebat praeturam nobilem gessit post iuris dictionem consulatum primum iniit cum antonino caracallo secundum cum alexandro filios duos habuit illum consularem qui cum ipso augustus appellatus est qui iuxta carthaginem in africa bello absumptus est et filiam maeciam faustinam quae nupta est iunio balbo consulari uiro in consulatibus clarior fuit sui temporis consulibus ita ut ei antoninus inuideret modo praetextas eius modo latum clauum modo circenses ultra imperatorium mirans modum palmatam tunicam et togam pictam primus romanorum priuatus suam propriam habuit cum ante imperatores etiam uel de capitolio acciperent uel de palatio equos siculos centum cappadoces centum permittentibus imperatoribus factionibus diuisit et per haec populo satis carus qui semper talibus commouetur cordus dicit in omnibus ciuitatibus campaniae etruriae et umbriae flaminiae piceni de proprio illum per quadriduum ludos scaenicos et iuuenalia edidisse scripsit et laudes soluta oratione omnium antoninorum qui ante eum fuerunt tantum autem antoninos dilexit ut sibi quoque ut multi dicunt antonini ut plerique autem adserunt antonii nomen  adscripserit iam illud satis constat quod filium gordianum nomine antonini signo inlustrauerit cum apud praefectum aerarii more romano professus filium pu blicis actis eius nomen insereret post consulatum proconsul africae factus est adnitentibus cunctis qui alexandri imperatorium etiam in africa clarum per proconsulis dignitatem haberi atque esse uoluerunt extat epistola ipsius alexandri qua senatui gratias agit quod gordianum ad africam proconsulem destinauerit cuius hoc exemplum est neque gratius mihi quicquam p c neque dulcius potuistis efficere quam ut antoninum gordianum proconsulem ad africam mitteretis uirum nobilem magnanimum disertum iustum continentem bonum et reliqua ex quo apparet quantus uir eo tempore gordianus fuerit amatus est ab afris ita ut nemo antea proconsulum ita ut eum aliis scipionem catonem alii multi mucium ac rutilium aut laelium dicerent extat eorum adclamatio quae a iunio in litteras relata est nam cum quadam die factum imperatorium legeret atque a proconsulibus scipionibus coepisset adclamatum est nouo scipioni uero scipioni gordiano proconsuli haec et alia frequenter audiuit  et erat quidem longitudine romana canitiae decora et pompali uultu ruber magis quam candidus facie bene lata oculis ore fronte uerendus corporis qualitate subcrassulus moribus ita moderatus ut nihil possis dicere quod ille aut cupide aut inmodeste aut nimie fecerit affectus suos unice dilexit filium et ne              potem ultra morem filiam et neptem religiose socero suo annio seuero tantum detulit ut in familiam eius quasi filium migrasse se crederet numquam cum eo lauerit numquam illo praesente sederit ante praetu  ram consul cum esset aut in domo eius semper mansit aut si in pompeiana domo ad illum uel mane uel sero processit uini parcus cibi parcissimus uestitu nitidus lauandi cupidus ita ut et quarto et quinto in die lauaret aestate hieme secundo somni plurimi ita ut in tricliniis si forte apud amicos aederet etiam sine pudore dormiret quod uidebatur facere per naturam non per ebrietatem atque luxuriem  sed boni mores nihil ei profuerunt haec enim uitae uenerabilis cum platone semper cum aristotele cum tullio cum uergilio ceterisque ueteribus agens alium quam merebatur exitum passus est nam cum temporibus maximini hominis saeui atque truculenti pro consule africam regeret iam ex consulibus filio sibimet legato a senatu dato cumque quidam rationalis acrius contra plurimos afrorum saeuiret quam maximinus ipse pateretur proscribens plurimos interficiens multos et sibi ultra procuratorem omnia uindicans retunsus deinde a proconsule atque legato nobilibus et consularibus uiris ipsis minaretur excidium afri tam insolentes iniurias ferre nequiuerunt et primum ipsum rationalem adiunctis sibi plerisque militibus occiderunt occiso deinde eo cum iam orbis terrarum odio contra maximinum arderet coeperunt cogitare quemadmodum seditio inter maximinianos et rusticos uel afros orta placaretur tunc quidam mauricius nomine potens apud afros decurio iuxta tysdrum nobilissima posthac oratione apud plebem uel urbanam uel rusticanam in agro suo uelut contiona bundus est locutus gratias diis inmortalibus ciues  quod occansionem dederunt et quidem necessariam prouidendi nobis contra hominem furiosissimum maximinum nos enim qui procuratorem eius moribus et uitae consimilem occidimus nisi facto imperatore salui esse non possumus quocirca si placet quoniam non longe est nobilissimus uir pro consule cum filio consulari legato quorum utrique mortem pestis illa est minata sublata de uexillis purpura imperatores eos dicemus adhibitisque insignibus romano iure firmabimus tunc adclamatum est aequum est iustum est gordiane auguste di te seruent feliciter imperator es cum filio imperes his actis propere uentum est ad oppidum tysdrum inuentusque senex uenerabilis post iuris dictionem iacens in lectulo qui circumfusus purpura humi se abiecit ac retrectans eleuatus est et cum aliud facere nihil posset euitandi periculi gratia quod a maximinianis necessario dubie a fautoribus dubie necessario imminebat imperatorem se appellari se nex passus est erat autem iam octogenarius et plurimis prouinciis ut diximus ante praefuerat populo romano ita commendatus suis actibus erat ut toto dignus uideretur imperio de rationalii quidem occiso gordianus ante nescierat sed ubi rem conperit iam mortis uicinus et filio magis timens maluit honestas causas habere moriendi quam dedi uinculis est carceri maximini appellato igitur gordiano imperatore iuuenes qui  auctores huius facinoris erant statuas maximini deiecerunt imagines perfregerunt nomen publicitus eraserunt ipsum etiam gordianum africanum appellauerunt addunt quidam africani cognomentum gordiano idcirco inditum non quod in africa imperare coepisset sed quod de scipionum familia originem traheret in plurimis autem libris inuenio et hunc gordianum et filium eius pariter imperatores appellatos et antoninos cognominatos alibi uero antonios post hoc carthaginem uentum cum pompa regali et fascibus laureatis filiusque legatus patris exemplo scipionum ut dexippus graecae historiae scriptor auctor est pari potestate succinctus est missa deinceps legatio romam est cum litteris gordianorum haec quae gesta fuerant in africa indicans quae per ualerianum principem senatus qui postea imperauit gratanter accepta est missae sunt et ad amicos nobiles litterae ut homines potentes et rem probarent et amiciores fierent ex amicis  sed tanta gratulatione factos contra maximinum imperatores senatus accepit ut non solum gesta haec probarent sed etiam uiginti uiros eligerent inter quos erat maximinus siue puppeienus et clodius balbinus qui ambo imperatores sunt creati posteaquam gordiani duo in africam interempti sunt illos sane uiginti senatus ad hoc creauerat ut diuideret his italicas regiones contra maximinum pro gordianis tuendas tunc legationes a maximino romam uenerunt abolitionem praeteritorum spondentes sed uicit gordianorum legatio quae bona omnia pollicebatur ita ut eidem crederetur et ingens militibus stipendium et populo agros atque congiaria promittenti usque adeo  autem magis gordianis quamquam maximinis est creditum ut uitalianus quidam qui praetorianis militibus praeerat per audacissimos quaestorem et milites iussu senatus occideretur quod se antea crudeliter egerat et tunc eius magis inmanitas timebatur amica et familiaris moribus maximini de cuius morte haec fabella fertur fictae sunt litterae maximini signatae quasi eiusdem anulo et missi cum quaestore milites qui eas ferrent addentes quaedam praeter litteras secreto esse dicenda longam igitur porticum petiuerunt et cum ille ea quae sibi erant secreto dicenda perquireret hortantibus ut prius signum inspiceret epistolae dum considerat interemptus est persuasum deinde est militibus iussum maximini uitalianum interemptum peractisque rebus in castris gordianorum et litterae et uultus sunt propositi  interest ut senatus consultum quo gordiani imperatores appellati sunt et maximinus hostis litteris propagentur non legitimo sed indicto senatus die consul iam domi conuentus cum praetoribus aedilibus et tribunis plebis uenit in curiam praefectus urbi cui nescio quid redoluerat et qui publicas litteras non acceperat a conuentu se abstinuit sed profuit nam consul ante solitas adclamationes priusquam aliquid in maximinum feliciter diceretur ait p c gordiani duo pater et filius ambo ex consulibus unus uester pro consule alter uester legatus magno afrorum consilio imperatores sunt appellati gratias igitur agamus tysdritanae iuuentuti gratias carthaginensi populo semper deuoto ab inmani nos belua ab illa fera uindicauerunt quid timide auditis quid circumspicitis quid cunctamini hoc est quod semper optastis hostis est maximinus dii facient ut esse iam desinat  et gordiani senis felicitatem atque prudentiam iuuenis uirtutem atque constantiam laeti experiamur post haec litteras legit gordianorum ad senatum et ad se missas tunc adclamauit senatus dii uobis gratias liberati ab hostibus sumus sic penitus liberemur maximinum hostem omnes iudicamus maximinum cum filio dis inferis deuouemus gordianos augustos appellamus gordianos principes agnoscimus imperatores de senatu dii conseruent imperatores nobiles uictores uideamus imperatores nostros roma uideat hostes publicos qui occiderit praemium meretur  dicit iunius cordus istud senatus consultum tacitum fuisse quod quale sit aut quare sic appellatum breui exponam omnino exemplum senatus consulti taciti non aliud est hodie quam quod uestra clementia conuocatis ad interiora maioribus ea disponit quae non sunt omnibus publicanda de quibus adiurare etiam soletis ne quis ante rem conpletam quicquam uel audiat uel intellegat hunc autem morem apud ueteres necessitates publicae reppererunt ut si forte aliqua uis ab hostibus inmineret quae cogeret uel humilia captare consilia uel aliqua constituere quae non prius oporteret dici quam effici uel si nollent ad amicos aliqua permanare senatus consultum tacitum fie                               ret ita ut non scribae non serui publici non censuales illis actibus interessent senatores exciperent senatores omnium officia censualium scribarumque conplerent ne quid forte proderetur factum est ergo se  natus consultum tacitum ne res ad maximinum per ueniret sed statim illa ut se habent hominum mentes eorum dumtaxat qui erubescunt per se ea non agnosci quae sciunt et qui humiles se putant si commissa non prodant omnia comperit maximinus ita ut exemplum senatus consulti taciti acciperet quod numquam antea fuerat factitatum extat denique eius epistola ad praefectum urbi talis senatus consultum tacitum nostrorum illorum principum legi quod tu praefectus urbi factum esse fortasse non nosti nam nec interfuisti cuius exemplum ad te misi ut scires quomodo romanam rem p regeres enarrari autem non potest quae commotio fuerit maximini cum audiuit contra se africam desciuisse nam senatus auctoritate percepta incurrere in parientes uestem scindere gladium arripere quasi omnes posset occidere prorsus furere uidebatur praefectus urbi acceptis litteris acrioribus populum et milites adlocutus est dicens maximinum iam occisum ex quo gaudium maius fuit statimque deiectae sunt statuae atque imagines eius qui hostis fuerat iudicatus usus est sane senatus pendente bello potestate qua debuit nam delatores calumniatores procuratores et omnem illam faecem maximinianae tyrannidis occidi iussit atque parum fuit quod senatus iudicauerat illud populi iudicium fuit quod occisi tracti sunt et in cloacam missi tunc et praefectus urbi sabinus consularis iam uir fuste percussus occisus et in publico derelictus est  haec ubi comperit maximinus statim cohortatus est milites hoc genere contionis sacrati conmilitones immo etiam mi consecranei et quorum mecum plerique uere militatis dum nos a germania romanam defendimus maiestatem dum nos illyricum a barbaris  uindicamus afri fidem punicam praestiterunt nam duos nobis gordianos quorum alter senio ita fractus est ut non possit adsurgere alter ita luxurie perditus ut debilitatem habeat pro senectute imperatores fecerunt et ne hoc parum estset factum afrorum nobilis ille senatus agnouit et pro quorum liberis arma portamus hic contra nos uiginti uiros statuerunt et omnes uelut contra hostes sententias protulerunt quin immo agite ut uiros decet properandum est ad urbem nam et uiginti uiri consulares contra nos lecti sunt quibusque resistendum est nobis fortiter agentibus uobis feliciter dimicantibus lenitas militum mentes et non alacres animos hanc contionem et maximinus ipse cognouit denique statim ad filium scripsit qui longe post sequebatur ut adceleraret ne quid contra eum se absente milites cogitarent litterarum exemplum tale iunius cordus edidit refert ad te stipator meus thynchanius quae gesta cognoui uel in africa uel romae refert quae sint militum mentes quaeso quantum potes properes ne quid ut solet militaris turba plus faciat quid uerear ex eo audies quem ad te misi  dum haec aguntur in africa contra duos gordianos capelianus quidam gordiano et in priuata uita semper aduersus et ab ipso imperatore iam cum mauros maximini iussu regeret ueteranus dimissus conlectis mauris et tumultuaria manu accepto a gordiano suc  cessore carthaginem petit ad quem omnis fide punica carthaginiensium populus inclinauit gordianus tamen fortunam belli experiri cupiens filium suum iam natu grandiorem quadraginta et sex annos agentem quem tunc legati loco ut diximus habuerat contra capelianum et maximinianos misit uirum de cuius moribus suo loco dicemus sed cum in re militari et capelianus esset audacior et gordianus iunior non tam exercitatus quippe qui nobilitatis deliciis tardaretur pugna commissa uincitur et in eodem bello interficitur  fertur autem tanta multitudo gordiani partium in bello cecidisse ut cum diu quaesitum sit corpus gordiani iunioris non potuerit inueniri fuit praeterea ingens quae raro in africa est tempestas quae gordiani exercitum ante bellum ita dissipauit ut minus idonei milites proelio fierent atque ita facilis esset capeliani uictoria haec ubi comperit senior gordianus cum in africa nihil praesidii et a maximino multum timoris et fides punica perurgueret et acerrime capelianus instaret luctus deinde mentem atque animum fatigaret laqueo uitam finiuit hic exitus duorum gordianorum fuit quos ambos senatus augustos appellauit et postea inter diuos rettulit  gordianus iunior hic gordiani senis proconsulis africae filius qui cum patre et ab afris et a senatu augustus appellatus est litteris et moribus clarus fuit praeter nobilitatem ut nonnulli ab antoninis ut plurimi ab an  toniis duxit si quidem argumento ad probandam generis qualitatem alii hoc esse edisserant quod africanus gordianus senior appellatus est cognomine scipionum quod domum pompeianam in urbe habuit quod antoninorum cognomine semper est nuncupatus quod antonium filium suum ipse significari uoluit in senatu quae singulas uidentur familias designare sed ego iunium cordum sequor qui dicit ex omnibus his familiis gordianorum coaluisse nobilitatem idem igitur natus patri primus ex fabia orestilla antonini pronepte unde caesarum quoque familiam contingere uidebatur et primis diebus sui natalis antoninus est appellatus mox in senatu antonini nomen est editum uulgo deinde gordianus haberi coeptus  in studiis grauissimae opinionis fuit forma conspicuus memoriae singularis bonitatis insignis adeo ut semper in conlusu si qui puerorum uerberaretur ille lacrimas non teneret sereno sammonico qui patris eius amicissimus sibi autem praeceptor fuit nimis acceptus et carus usque adeo ut omnes libros sereni sammonici patris sui qui censebantur ad sexaginta et duo milia qui gordiano minori moriens ille relinqueret quod eum ad caelum tulit si quidem tantae bibliothecae et copia et splendore donatus in famam hominum litterarum decore peruenit quaesturam heliogabalo auctore promeruit idcirco quod luxurioso imperatori lasciuia iuuenis non tamen luxuriosa neque infamis praedicata est praeturam alexandro auctore urbanam tenuit in qua tan  tus iuris dictionis gratia fuit ut statim consulatum quem pater sero acceperat mereretur maximini seu eiusdem alexandri temporibus ad proconsulatum patris missus legatus est ab senatus atque illic ea quae superius dicta sunt contigerunt  fuit uini cupidior semper tamen undecumque conditi nunc rosa nunc mastice nunc absentio ceterisque rebus quibus gula maxime delectatur cibi parcus ita ut intra punctum temporis uel prandium si pranderet uel caenam finiret mulierum cupidissimus habuisse enim decretas sibi concubinas uiginti et duas fertur ex quibus omnibus ternos et quaternos filios dereliquit appellatusque est sui temporis priamus quem uulgo iocantes quod esset natura propensior priapum non priamum saepe uocitarunt uixit in deliciis in hortis in balneis in amoenissimis nemoribus nec pater aspernatus est saepissime dicens illum quandocumque in summa claritate cito esse moriturum uita sua nec tamen fortitudinem a bonis umquam degenerauit semperque inter inlustrissimos fuit ciues nec rei p ad consultationem defuit denique etiam senatus libentissime illum augustum appellauit atque in eo spem publicam posuit uestitu cultissimus seruis et omnibus suis carus cordus dicit uxorem eum numquam habere uoluisse contra dexippus putat eius filium esse gordianum tertium qui post hoc cum balbino et puppieno siue maximo puerulus est adeptus imperium  cum senior gordianus mathematicum aliquando consuleret de genitura huius respondisse ille dicitur hunc                                             et filium imperatoris et patrem et ipsum impera  torem futurum et cum senior gordianus rideret ostendisse constellationem mathematicum ferunt et de libris ueteribus dictasse ita ut probaret se uera dixisse qui quidem et seni et iuueni et diem et genus mortis et loca quibus essent perituri opstinata constantia e ueritate praedixit quae omnia postea gordianus senior in africa iam imperator et quando nihil timebat narrasse perhibetur de morte quin etiam sua filiique et de genere mortis dixisse cantabat praeterea uersus senex cum gordianum filium uidisset hos saepissime ostendent terris hunc tantum hunc fata neque ultra esse sinent nimium uobis romana propago uisa potens superi propria haec si dona fuissent extant dicta et soluta oratione et uersibus gordiani iunioris quae hodie ab eius adfinibus frequentantur non magna non minima sed media et quae appareat hominis esse ingeniosi sed luxuriantis et suum dese rentis ingenium pomorum et olerum auidissimus fuit in reliquo ciborum genere parcissimus ut semper pomorum aliquid recentium deuoraret frigidarum percupidus nec facile per aestatem nisi frigidas et quam plurimas bibit et erat corporis uasti quare magis ad frigidas urguebatur haec de gordiano iuniore digna memoratus comperimus non enim nobis talia dicenda sunt quae iunius cordus ridicule ac stulte composuit de uoluptatibus domesticis ceterisque infimis rebus quae qui uelit scire ipsum legat cordum qui dicit et quos seruos habuerit unusquisque principum et quos amicos et quot paenulas quotuel clamydes quorum etiam scien  tia nulli rei prodest si quidem ea debeant in historia poni ab historiografis quae aut fugienda sint aut sequenda sane quod praetermittendum esse non censui quia mirabile uisum est lectum apud uulcatium terentianum qui et ipse historiam sui temporis scripsit in litteras misi gordianum seniorem augusti uultum sici repraesentasse ut et uocem et morem et staturam eiusdem ostentare uideretur filium uero pompeio simillimum uisum quamuis pompeius obhaesi corporis fuisse denegetur nepotem autem cuius etiam nunc imagines uidemus scipionis asiatici faciem rettulisse quod pro sui administratione tacendum esse non credidi  gordianus tertius post mortem duorum gordianorum senatus trepidus et maximinum uehementius timens ex uiginti uiris quos ad rem p tuendam delegerat puppienum siue maximum et clodium balbinum augustos appellauit ambos ex consulibus tunc populus et milites gordianum paruulum annos agentem ut plerique adserunt undecim ut nonnulli tredecim ut iunius cordus dicit sedecim nam uicesimo et secundo anno eum perisse adserit petiuerunt ut caesar appellaretur raptusque ad senatum atque inde in contione positus indumento imperatorio tectus caesar est nuncupatus hic natus est ut plures adserunt ex filia gordiani ut unus aut duo nam amplius inuenire non potui ex filio qui in africa perit gordianus scilicet caesar factus apud  matrem educatus est et cum extinctis maximinis maximus etiam et balbinus militari seditione interempti essent qui biennio imperauerant gordianus adulescens qui caesar eatenus fuerat et a militibus et populo et a senatu et ab omnibus gentibus ingenti amore ingenti studio et gratia augustus est appellatus amabatur autem merito aui et auunculis siue patris qui ambo pro senatu et pro p r contra maximinum arma sumpserunt et militaris uel morte uel necessitate perierunt post hoc ueterani ad curiam uenerunt ut discerent quid actum esset ex quibus duo ingressi capitolium cum illic senatus ageretur ante ipsam aram a gallicano ex consulibus et maecena ex ducibus interempti sunt atque bellum intestinum ortum est cum essent armati etiam senatores ignorantibus ueteranis quod gordianus adulescens solus teneret  imperium dexippus quidem adseuerat ex filio gordiani tertium gordianum esse natum et posteaquam constitit apud ueteranos quoque solum gordianum imperare inter populum et milites ac ueteranos pax roborata est et hic finis belli intestini fuit cum esset delatus gordiano puero consulatus sed indicium non diu imperaturi gordiani hoc fuit quod eclipsis solis facta est ut nox crederetur neque sine luminibus accensis quicquam agi posset post haec tamen uoluptatibus et deliciis populus romanus uacauit ut ea quae fuerant aspere gesta mitigaret uenusto et sabino conss inita est factio in africa contra gordianum tertium duce sabiniano quem gor  dianus per praesidem mauretaniae obsessis a coniuratis ita oppressit ut ad eum tradendum carthaginem omnes uenirent et crimina confitentes et ueniam sceleribus postulantes finita igitur sollicitudine in africa gordiano iam iterum et pompeiano conss bellum persicum natum est quando et adulescens gordianus priusquam ad bellum proficisceretur et duxit uxorem filiam misithei doctissimi uiri quem causa eloquentiae dignum parentela sua putauit et praefectum statim fecit post quod non puerile iam et contemptibile uidebatur imperium si quidem et optimi soceri consiliis adiuuaretur et ipse pro pietate aliquantulum saperet nec per spadones ac ministros aulicos matris uel ignorantia uel coniuentia uenderetur  extat denique et soceri eius ad eum epistola et ipsius gordiani ad socerum qua intellegitur eius saeculum emendatius ac diligentius socero adiuuante perfectum quarum exemplum hoc est domino filio et augusto misitheus socer et praefectus euasisse nos grauem temporum maculam qua per spadones et per illos qui amici tibi uidebantur erant autem uehementes inimici omnia uendebantur uoluptati est eo magis quod tibi gratior emendatio est ut si qua uitia fuerunt tua non fuisse satis constet mi fili uenerabilis neque enim quisquam ferre potuit datas eunuchis suffragantibus militum praeposituras negatum labori  bus praemium aut interemptos aut liberatos pro libidine atque mercede quos non decebat uacuatum aerarium per eos qui cottidie te insidiosissime frequentabant initas factiones ut tu decipereris cum inter se de bonis pessimi quique haberent ante consilia tibimet suggerenda bonos pellerent detestandos insinuarent omnes postremo tuas fabulas uenderent diis igitur gratias quod uolente tete ipso emendata res p est delectat sane boni esse principis socerum et eius qui omnia requirat et omnia uelit scire et qui pepulerit homines per quos antea uelut in auctione positus nundinatus est  item gordiani ad ipsum imperator gordianus augustus misitheo patri et praefecto nisi dii omnipotentes romanum tuerentur imperium etiam nunc per emptos spadones uelut in hasta positi uenderemur denique nunc demum intellego neque feliciones praetorianis cohortibus praeponi debuisse neque serapammoni quartam legionem credendam fuisse et ut omnia dinumerare mittam multa non esse facienda quae feci sed diis gratias quod te insinuante qui nihil uendis didici ea quae inclusus scire non poteram quid enim facerem quod et mater nos uenderet et consilio cum gaudiano et reuerendo et montano habito uel laudaret aliquos uel uituperaret et illorum consensu quasi testium quod dixerat adprobarem mi pater uerum audias uelim miser est imperator apud quem uera reticentur qui cum ipse publice ambulare non possit necesse est ut audiat et uel audita uel a plurimis roborata confirmet his epi  stolis intellectum est adulescentem soceri consiliis emendatum atque correctum et misithei quidem epistolam graecam quidam fuisse dicunt sed in hanc sententiam tantum autem ualuit eius grauitas et sanctimonia ut ex obscurissimo praeter nobilitatem gestis etiam gordianum clarum principem fecerit  fuit terrae motus eo usque grauis imperante gordiano ut ciuitates etiam terrae hiatu cum populis de                    perirent ob quae sacrificia per totam urbem totumque orbem terrarum ingentia celebrata sunt et cordus quidem dicit inspectis libris sibyllinis celebratisque omnibus quae illic iussa uidebantur mundanum malum esse sedatum sedato terrae motu praetextato et attico conss gordianus aperto iano gemino quod signum erat indicti belli profectus est contra persas cum exercitu ingenti et tanto auro ut uel auxiliis uel militibus facile persas euinceret fecit inter in moesiam atque in ipso procinctu quidquid hostium in thraciis fuit deleuit fugauit expulit atque summouit inde per syriam anthiochiam uenit quae a persis iam tenebatur illic frequentibus proeliis pugnauit et uicit ac sapore persarum rege summoto qui post artaxerxen regnabat et anthiochiam recepit et carras et nisibin et quae omnia sub persarum imperio erant  rex sane persarum tantum gordianum principem timuit ut cum instructus esset et suis copiis et nostris tamen ciuitatibus ipse praesidia sponte deduceret easque integras suis ciuitatibus redderet ita ut nihil  quod ad eorum fortunas pertineret adtaminaret sed haec omnia per misitheum socerum gordiani eundemque praefectum gesta sunt effectum denique est ut persae qui iam in italia timebantur in regnum suum pugnante gordiano redirent totumque orientem romana res p detineret extat oratio gordiani ad senatum qua de rebus gestis suis scribens misitheo praefecto suo et socero ingentes gratias agit cuius partem indidi ut ex eo uera cognosceres post haec p c quae dum iter agimus gesta sunt quaeque ubique singulis triumphis digna sunt actitata etiam persas ut breui multa conectam ab anthiochensium ceruicibus quas iam nexas persico ferro gerebant et reges persarum et leges amouimus carras deinde ceterasque urbes imperio romano reddidimus nisibin usque peruenimus et si dii fauerint ctesifonta usque ueniemus ualeat tantum misitheus praefectus et parens noster cuius ductu et dispositione et haec transegimus et reliqua transigemus uestrum est igitur supplicationes decernere nos diis commendare misitheo gratias agere his in senatu lectis quadrigae elefantorum gordiano decretae sunt utpote qui persas uicisset ut triumpho persico triumpharet misitheo autem quadrigae sex equorum et triumphalis currus et titulus huiusmodi misitheo eminenti uiro parenti principum praefecto praetorii totius orbis tutori restitutoris rei p senatus populusque romanus uicem reddidit  sed ista felicitas longior esse non potuit nam misitheus quantum plerique dicunt artibus philippi qui  post eum praefectus praetorii est factus ut alii morbo extinctus est herede romana re p ut quicquid eius fuerat uectigalibus urbis accederet cuius uiri tanta in re p dispositio fuit ut nulla esset umquam ciuitas limitanea potior et quae posset exercitum p r ac principem ferre quae totius anni in aceto frumento et larido atque hordeo et paleis condita non haberet minores uero urbes aliae triginta dierum aliae quadraginta nonnullae duum mensium quae minimum quindecim dierum idem cum esset praefectus arma militum semper inspexit nullum senem militare passus est nullum puerum annonas accipere castra omnia et fossas eorum circumibat noctibus etiam plerumque uigilias frequentabat amabaturque ab omnibus quod sic et rem p amaret et principem tribuni eum et duces usque adeo timuerunt et amarunt ut neque uellent peccare neque ulla ex parte peccarent philippus eum propter pleraque uehementer timuisse fertur atque ob hoc per medicos insidias eius uitae parasse et quidem hoc genere nam cum effusione alui misitheus laboraret atque a medicis sistendi uentris gratia poculorum iuberetur accipere mutatis quae fuerant parata id fertur datum quo magis solueretur atque ita exanimatus est  quo mortuo arriano et pappo conss in eius locum praefectus praetorii factus est philippus arabs humili genere natus sed superbus qui se in nouitate atque enormitate fortunae non tenuit ita ut statim gordiano qui eum in locum parentis adsciuerat insidias per milites faceret quae tales fuerunt misitheus  tantum ubique quantum diximus habuerat conditorum ut uacillare dispositio romana non posset uerum artibus philippi primum naues frumentariae sunt auersae deinde in ea loca deducti sunt milites in quibus annonari non posset hinc gordiano infestos milites statim reddidit non intellegentes artibus philippi iuuenem esse deceptum sed philippus etiam hoc addidit ut rumorem per milites spargeret adulescentem esse gordianum imperium non posse regere melius esse illum imperare qui militem gubernaret qui rem publicam sciret corrupit praeterea etiam principes effectumque ut palam philippus ad imperium posceretur amici gordiani primo uehementissime resistebant sed cum milites fame uincerentur imperium philippo mandatum est iussumque a militibus ut quasi tutor eius philippus cum eodem gordiano pariter imperaret  suscepto igitur imperio cum et philippus se contra gordianum superbissime ageret et ille se imperatorem atque imperatorum prolem et uirum nobilissimae familiae recognosceret nec ferre posset inprobitatem hominis ignobilis apud duces et milites adstante praefecto maecio gordiano adfini suo in tribunali conquestus esset sperans posse imperium philippo abrogari sed hanc conquestione nihil egit cum illum incusasset quod immemor beneficiorum eius sibi minus gratus exsisteret et cum milites rogasset cum aperte duces ambisset factione philippi minor apud omnes fuit denique cum se uideret minorem haberi petit ut aequale saltem inter eos esset imperium nec impetrauit dehinc petit ut loco caesaris haberetur neque id optinuit petit etiam ut praefecti loco esset  philippo quod et ipsum negatum est ultimae praeces fuerunt ut eum philippus pro duce haberet et pateretur uiuere ad quod quidem paene consenserat philippus ipse tacitus sed omnia per amicos agens nutibus atque consiliis uerum cum secum ipse cogitaret amorem populi r et senatus circa gordianum et totius africae ac syriae totiusque orbis romani cum et nobilis esset et nepos ac filius imperatorum et bellis grauibus totam rem p liberasset posse fieri ut refecta quandocumque militum uoluntate gordiano redderetur imperium re recenti cum in gordianum irae militum famis causa uehementes essent clamantem e conspectu duci iussit ac dispoliari et occidi quod cum primo dilatum esset post ut iussit impletum est ita philippus impie non iure optinuit imperium  imperauit gordianus annis sex asiae dum haec agerentur argunt scythrarum rex finitimorum regna uastabat maxime quod conpererat misitheum perisse cuius consilio res p fuerat gubernata philippus autem ne a crudelitate nancisci uideretur imperium romam litteras misit quibus scripsit gordianum morbo perisse seque a cunctis militibus electum nec defuit ut senatus de his rebus quas non nouerat falleretur appellato igitur principe philippo et augusto nuncupato gordianum adulescentem inter deos rettulit fuit iuuenis laetus pulcher amabilis gratus omnibus in uita iocundus in litteris nobilis prorsus ut ni  hil praeter aetatem deesset imperio amatus est a populo et senatu et militibus ante philippi factionem ita ut nemo principum cordus dicit omnes milites eum filium appellasse ab omni senatu filium dictum omnem populum delicias suas gordianum dixisse denique philippus cum eum interfecisset neque imagines eius tollere neque statuas deponere neque nomen ausus abradere sed diuum semper appellans etiam apud ipsos milites cum quibus factionem fecerat serio animo et peregrina calliditate ueneratus est                                              domus gordianorum etiam nunc extat quam iste gordianus pulcherrime exornauit est uilla eorum uia praenestina ducentas columnas in tetrastylo habens quarum quinquaginta carysteae quinquaginta claudianae quinquaginta synnades quinquaginta numidicae pari mensura sunt in qua bascilicae centenariae tres cetera huic operi conuenientia et thermae quales praeter urbem ut tunc nusquam in orbe terrarum familiae gordiani hoc senatus decreuit ut a tutelis atque a legationibus et a publicis necessitatibus nisi si uellent posteri eius semper uacarent opera gordiani romae nulla extant praeter quaedam nymfia et balneas sed balneae priuatis hominibus fuerunt et ab eo in usum priuatum exornatae sunt instituerat porticum in campo martio sub colle pedum mille ita ut ab altera parte aeque mille pedum porticus fieret atque inter eas pariter pateret spatium pedum quingentorum cuius spatii hinc atque inde uirdiaria essent lauro myrto et buxo frequentata me  dium uero lithostrotum breuibus columnis altrinsecus positis et sigillis per pedes mille quod esset deambulatorium ita ut in capite basilica esset pedum quingentorum cogitauerat praeterea cum misitheo ut post basilicam thermas aestiuas sui nominis faceret ita ut hiemales in principio porticuum poneret sintusu essent uel uirdiaria uel porticus sed haec omnia nunc priuatorum et possessionibus et hortis et aedificiis oc cupata sunt fuerunt sub gordiano romae elefanti triginta et duo quorum ipse duodecim miserat alexander decem alces decem tigres decem leones mansueti sexaginta leopardi mansueti triginta belbi id est yaenae decem gladiatorum fiscalium paria mille hippopotami sex rinoceros unus arcoleontes decem camelopardali decem onagri uiginti equi feri quadraginta et cetera huius modi animalia innumera et diuersa quae omnia philippus ludis saecularibus uel dedit uel occidit has autem omnes feras mansuetas et praeterea efferatas parabat ad triumphum persicum quod uotum publicum nihil ualuit nam omnia haec philippus exhibuit saecularibus ludis et muneribus atque circensibus cum millesimum annum a condita urbe in consulatu suo et filii sui celebrauit quod de c caesare memoriae traditum est hoc etiam de gordiano cordus euenisse perscribit nam omnes quicumque illum gladio adpetiuerunt qui nouem fuisse dicuntur postea interemptis a philippis se sua manu suisque gladiis et hisdem quibus illum percusserant interemisse dicuntur   trium igitur gordianorum haec fuit uita qui omnes augusti appellati sunt duobus in africa interemptis persidis finibus gordiano sepulchrum milites apud circesium castrum fecerunt in finibus persidis titulum huius modi addentes et graecis et latinis et persicis et iudaicis et aegyptiacis litteris ut ab omnibus legeretur diuo gordiano uictori persarum uictori gothorum uictori sarmatarum depulsori romanarum seditionum uictori germanorum sed non uictori philipporum quod ideo uidebatur additum quia in campis philippis ab alanis tumultuario proelio uictus abscesserat simul etiam quod a philippis uidebatur occisus quem titulum euertisse licinius dicitur eo tempore quo est nanctus imperium cum se uellet uideri a philippis originem trahere quae omnia constantine maxime idcirco sum persecutus ne quid tuae cognitioni deesset quod dignum scientia uideretur  