

      multa ueteres philosophiae duces posteriorum studiis
contulerunt in quibus priusquam ad res profunda mersas caligine
peruenirent quadam quasi intelligentiae luctatione praeluderent
hinc institutionum breuior compendii facilitate doctrina hinc
per ea quae illi  uocant ad intelligentiam promptior
uia munitur huius igitur aemulus prouidentiae statui obscurarum
aditus doctrinarum praemissae institutionis luce reserare et
praesentem operam syllogismis quorum connexionibus omnis ratio
continetur addicere modumque eum custodire dicendi ut
facilitati atque intelligentiae seruientes astringamus a
ueteribus dicta latius enuntiata breuius porrigamus obscurata
improprii nouitate sermonis consueti uocabuli proprietate
pandamus sed qui ad hoc opus       lector accedit ab eo
primitus petitum uelimus ne in his quae nunquam alias attigerit
statim audeat iudicare neue si quid in ludo puerilium
disciplinarum rudis adhuc et nondum firmus acceperit id
amplexandum atque etiam colendum putet alia enim teneris atque
imbuendis adhuc auribus accommodata alia firmis ac robustioribus
doctrina mentibus reseruatur quare si quid est quod discrepet
ne statim obstrepat sed ratione consulta quid ipse sentiat
quid nos afferamus ueriore mentis acumine et subtiliore
consideratione diiudicet idem namque eueniet ut quae in primo
statim studendi aditu didicerunt perspecta penitus ac potius
deprehensa contemnant at si iam quisque suae scientiae defensor
esse cupidus malit habent hoc quoque uitii homines quos
comprehendit       discendi uetus ac longa segnities ut at
arreptis semel opinionibus non recedant ne in senectute
discendo nihil usque in senectutem didicisse uideantur si
inquam malunt uindicare quam uertere quae uulgatis semel studiis
imbiberunt nemo expetit ut priora condemnent sed ut maiora
quaedam construant atque altiora coniungant non enim una atque
eadem diuersarum ratio disciplinarum cum sit diuersissimis
disciplinis una atque eadem substantia materies aliter enim de
qualibet orationis parte grammatico aliter dialectico
disserendum est nec eodem modo lineam uel superficiem
mathematicus ac physicus tractant quo fit ut altera alteram non
impediat disciplina sed multorum consideratione coniuncta fiat
uera naturae atque ex omnibus       explicata cognitio sed
de his hactenus nunc de propositis ordinamur quoniam igitur
nobis hoc opus est in categoricos syllogismos syllogismorum uero
compago propositionibus texitur propositionum uero partes sunt
nomen et uerbum pars autem ab eo cuius pars est prior est de
nomine et uerbo quae prima sunt disputatio prima ponatur
dehinc de propositione ad ultimum de syllogismorum connexione
tractabitur nomen est uox significatiua secundum placitum sine
tempore cuius nulla pars significatiua est separata quae
diffinitio paulo enodatius explicanda est nomen enim uocem esse
dicimus quoniam uox nominum genus est omne autem genus de sua
specie praedicatur omnisque diffinitio a genere sumitur ut si
diffinias hominem       prius animal dicas quod est genus
post uero differentias iungas quae sunt rationale et mortale
ita igitur nos quoque in nominis diffinitione uocem quidem ut
genus sumimus caetera autem uoci quasi differentias aggregamus
uelut quod nomen designatiua uox dicitur sunt enim uoces quae
nihil designant ut syllabae nomen uero designatiua uox est
quoniam nomen designat id semper cuius nomen est secundum
placitum uero adiunctum est quoniam nullum nomen natura
significat sed secundum placitum ponentis constituentisque
uoluntatem illud enim unaquaeque res dicitur quod ei placuit qui
primus rei nomen impressit aliae enim sunt uoces naturaliter
significantes ut canum latratus iras canum significat et alia
eius quaedam uox blandimenta gemitus etiam designant dolorem
      sed non sunt nomina quia non designant secundum
placitum sed secundum naturam sine tempore uero quod et uerba
uoces sunt significatiuae et secundum placitum sed distant a
nominibus quia nomina quidem sine tempore sunt uerba uero cum
tempore cuius nulla pars significatiua est separata nomina ab
oratione disiungit oratio namque uox est significatiua secundum
placitum et aliquoties sine tempore ut hic uersus nerine
galathea thymo mihi dulcior hyblae sed orationis partes
separatae a tota oratione designant nominum uero nihil extra
designat atque in illis quidem nominibus quae figurae sunt
simplicis nihil pars omnino significare manifestum est ut in eo
quod est cicero nulla pars separata designat neque ci neque
ce neque ro at si       nomen compositum fiat
significare aliquid separatae partes uidentur sed in eodem
nomine quod ex utrisque compositum est separatae nihil
designant ut si dicam magister partes eius nominis sunt magis
atque ter quae sumpta exstrinsecus et a nominis parte
separatae significatione non carent utraque enim aduerbialiter
significat quantitatem sed cum magister quod est compositum
nomen alicuius artis peritum doctoremque significet magis
neque partem doctoris neque totum doctorem poterit designare
eodem quoque modo ter neque in toto significat neque in parte
doctorem id est rem illam quae magistri uocabulo subiecta est
nulla ratione designat compositorum ergo nominum partes nihil
eius rei quam in unum conuenientes uocabulum designabant
disiunctae       distractaeque significant alia uero
significare possunt sed tunc non partes nominis sed ipsa sunt
nomina quod enim coniuncta significant id diuisa atque seposita
non designant iuncta autem magis et ter doctoris
significationem tenebant separata igitur omnem significationem
doctoris amittunt sed ne quis superius posito calumnietur
exemplo nec magister compositum nomen esse concedat uir fortis
esse compositum nomen si uno proferatur accentu nullus negabit
cuius partes uir atque fortis quod in eo quod est uir fortis
significare dicantur non iam nominis partes sed ipsa sunt
nomina nec uir fortis unius erit nomen sed potius oratio quae
duorum nominum collata significatione conuincitur      
quod uir fortis cum unius accentus intentione prolatum non est
oratio sed nomen cuius partes nomina esse non poterunt ac si
nomina non sunt cum neque naturales affectus neque actus ut
uerba significent omnino non nihil designant quare concludendum
est cum quaelibet uoces propriam significationem tenent non
partes nominum sed ipsa esse nomina cum uero unius formam
nominis copulauerint eo considerantur ut partes uim propriae
significationis amittere sed de his in commentario libri 
 aristotelis satis dictum est et maior eius rei
tractatus est quam ut nunc totus ualeat expediri sed quoniam
sunt quaedam uoces quae et designatiuae sunt et secundum
placitum et sine tempore quarumque partes nihil extra
significant neque       tamen proprietates nominis
naturamque obseruent discernendae prius sunt additisque
differentiis a nomine segregandae ut quae sit uis nominis
euidenter appareat adiecta enim semper negatio nomini uocem
dubiam facit quae neque uerbo neque orationi etsi interius
consideratum sit neque nomini possit annecti ut si quis dicat
non homo uox est significatiua designat enim quidquid homo non
fuerit secundum placitum eas enim omnino partes habet quas ad
significationem uel negationis uel hominis placitum uocabula
ponentis assumpsit sine tempore quae res eam uocem quae dicit
non homo separat ac seiungit a uerbo cuius partes nihil extra
significant ne oratio esse uideatur non homo enim uox seiuncta
est ex negatiua particula et homine       quae in eodem
nomine separata nihil designant significat enim non homo uel
equum uel canem uel quidquid ut dictum est non homo non
fuerit sed quae est negatiua neque hominis neque equi neque
ullius substantiae significationem tenet item homo neque canem
neque quidquid homo non fuerit significare potest quocirca in
ea uoce quae est non homo partes nihil separatae significant eius
rei quam tota uocis compositio designabat atque ideo nec in
oratione quidem poni potest si quis enim eam uocem quae est non
homo orationem concedat nihil aliud eam esse fatebitur quam
negationem negatio autem omnis uera uel falsa est qui autem
dicit non homo neque ueritatem nuntiat neque mendacium
praeterea ab omni negatione si quis negatiuum seiungat   
   aduerbium affirmatio relinquetur ab ea autem uoce quae
est non homo si quis aufert id quod est negatiuum aduerbium
homo relinquetur quod nondum est affirmatio quocirca si non
homo haec uox negatio esse non potest nihil autem aliud esse
uideretur si esset oratio concludendum est negationem iunctam
cum nomine orationem esse non posse nomen enim omne certum
aliquid definitumque significat ut homo equus canis et
caetera non homo autem uox aufert quidem quod significatura
nomine nec praescribit quid ipse significet quocirca quoniam
significat quidem aliquid sed non finitum negatio iuncta cum
homine infinitum nomen uocetur addenda est ergo diffinitioni
nominis differentia scilicet       ut nomen sit quod cum
caeteris quae dicta sunt sit definitae significationis iam uero
casus nominum non altius intuentibus nomina uideantur quid enim
catonis et catoni atque huiusmodi uoces quae rectis nominibus
inflectuntur nomina esse non existimet sed hae quoque uoces a
nomine quadam differentia discrepabunt omne enim nomen iunctum
cum est uerbo enuntiationem reddit ac suscipit mendacii
ueritatisque naturam ut cato est uel dies est at si est uerbum
casibus adiungatur neque enuntiatio sit neque plena sententia
orationis absoluitur ut catonis est nec sententiam habet
absolutam nec ueri aliquid potest notare nec falsi atque
idcirco non nomina sed casus nominum nuncupantur nam cum id a
quo quidquam flectitur primum sit illud       uero quod ab
inflexione primi nascitur sit secundum neque idem primum ac
secundum esse possit manifestum est casus nominum non idem esse
quod nomina idcirco caeteros quidem genitiuum datiuum
accusatiuum casus appellant grammatici primum uero rectum ac
nominatiuum quod hic locum principem in significatione
possederit facienda est igitur nominis plena neque ullo diminuta
diffinito sic nomen est uox significatiua secundum placitum
sine tempore cuius nulla pars significatiua est separata
aliquid finitum designans cum est uerbo coniuncta faciens
enuntiationem separat igitur nomen uox quidem ab articulis atque
inanimatis sonis designatiua uero a uocibus quae nihil
significant secundum placitum a uocibus aliquid natura
significantibus       sine tempore a uerbo quod a temporis
significatione non recedit cuius nulla pars separata
significat ab oratione cuius quemadmodum partes extra
significent paulo posterius disseram aliquid definitum
designans ab his uocibus quae nomen negationemque coniungunt et
nomina faciunt infinita cum est uerbo faciens enuntiationem a
casibus qui cum est copulati non possunt plenam perficere atque
explicare sententiam in uerbo quoque eadem fere cuncta
conueniunt nisi quod in significatione temporis a nomine
separatur omne enim uerbum actionem passionemue designat quae
fieri sine temporis notatione non potest est itaque uerbi
diffinitio haec uerbum est uox significatiua secundum placitum
cum tempore cuius nulla pars significatiua est separata   
   ut currit uincit sed si uerbis negatiua copulentur
aduerbia fiunt infinita uerba sicut fieri nomina diximus
infinita ut cum currit aut uincit certum aliquid finitumue
designet addita negatione id quidem quod a uerbo designatur
intercipit quid uero aliud fieri dicat tali significatione non
terminat praeterea negatio iuncta cum uerbo siue in eo quod est
siue in eo quod non est recte dici potest ut homo non currit
non esse autem orationem aut enuntiationem negatiuam illa prorsus
argumenta monstrabunt quae infinitum nomen ab oratione aut
negatione diuidebant sed quoniam principaliter praesentia
quaeque sentimus his autem rebus quas praesenti sensu concipimus
indita esse a mortalibus       uocabula manifestum est
recte dicis uerbum semper significationem temporis habere
praesentis ut currit aut uincit curret autem aut uincet et
cucurrerit aut uicerit non sunt uerba sed uerborum casus
scilicet quia a praesentis temporis significatione flectuntur
est ergo uerbi plena diffinitio sic uerbum est uox significatiua
secundum placitum cum significatione temporis cuius nulla pars
significatiua est separata aliquid finitum designans et
praesens restat igitur ut de oratione dicamus sed prius uidetur
esse monstrandum utrumne nomen et uerbum sola in partibus
orationis ponantur an ut grammatici uolunt et reliquae orationis
partibus debeant aggregari grammatici enim considerantes uocum
figuras octo orationis partes annumerant philosophi uero
quorum omnis de       nomine uerboque tractatus in
significatione est constituta duas tantum orationis partes esse
docuerunt quidquid plenam significationem tenet siquidem sine
tempore significat nomen uocantes uerbum uero si cum tempore
atque ideo aduerbia quidem atque pronomina nominibus iungunt
sine tempore enim quiddam constitutum definitumque significant
nec interest quod flecti casibus nequeunt non est hoc nominum
proprium ut casibus inflectantur sunt enim nomina quae a
grammaticis monoptota nominantur participium uero quia temporis
significationem trahit etsi casibus effertur uerbo tamen recte
coniungitur interiectiones autem siquidem naturaliter
significent nec uerbo nec nomini copulandae sunt uerbi enim ac
nominis diffinitiones non habent esse       naturalia sed
ad ponentis placitum constituta atque ideo nec in orationis
partibus numerabuntur oratio enim positione significat nam si
naturaliter significaret oratio non diuersa gentes oratione
loquerentur si quae uero interiectionem positione significant
quoniam finitam sine tempore affectionem designant recte
nominibus annumerantur quae uero ipsae quidem nulla propria
significatione nituntur cum aliis uero iunctae designant ut
coniunctiones atque praepositiones illae ne partes quidem
orationis esse dicendae sunt oratio enim ex significatiuis
partibus iuncta est quocirca recte nomen ac uerbum solae
orationis partes esse dicuntur oratio est uox significatiua
secundum placitum cuius partes aliquid extra significant ut
dictio non ut affirmatio oratio igitur       habet simul
cum uerbo et nomine commune quod uox est quod significatiua
est quod secundum placitum est separatim uero cum nomine illi
commune est quod aliquando sine tempore est ut uirgilianus quem
supra diximus uersus nerine galathea thymo mihi dulcior hyblae
et qui sequitur candidior cygnis hedera formosior alba cum
uerbo autem quod interdum cum temporis significatione profertur
ut si qua tui coridonis habet te cura uenito differt autem ab
utroque quod partes orationis a tota separatae oratione
significant sunt enim partes orationis nomen et uerbum quae
significatiua esse dum ea diffiniremus ostendimus significant
igitur partes orationis ut dictio non ut affirmatio quanquam
aliquoties       quidem ut affirmatio sed non semper
tamen semper autem ut dictio est enim dictio simplex uerbi ac
nominis nuncupatio nam cum dicimus si dies est lux est hanc
totam orationem si diuidere in partes uelimus scilicet dies est
lux est utraque pars ut affirmatio significabit dies est lux
est affirmationes esse manifestum est at si minutatim tota
orationis membra carpamus usque in nomina ac uerba postrema fiet
resolutio dicemus enim partes esse superius positae orationis
dies et lux et est quae per se prolata non sunt affirmationes
sed tantum dictiones omnis uero oratio quoniam ex uerbis
nominibusque consistit in nomina et uerba solui potest non enim
omnem orationem in affirmationem cedi possibile est ueluti si
quis dicat lux est huius partes       sunt lux atque est
quas non esse affirmationes sed simplices dictiones nullus
ignorat cum igitur oratio quidem non semper in affirmationem
solui queat semper autem in simplices dictiones iure dictum est
orationis partes extra aliquid designare non ut affirmationes
sed potius ut dictiones orationis autem species ut arctissime
diuidamus sunt quinque interrogatiua ut quo te meri pedes
an quo uia ducit in urbem imperatiua ut suggere tela mihi
inuocatiua ut dii maris et terrae tempestatumque potentes
deprecatiua ferte uiam uenti facilem et spirate secundi
enuntiatiua est mihi disparibus septem compacta cicutis fistula
quarum quidem praeter enuntiationem nulla uel esse aliquid uel
non esse designat caeterae namque uel interrogant      
uel inuocant uel imperant uel precantur enuntiatio uero semper
esse aliquid aut non esse significat atque ideo sola enuntiatio
est in qua ueritas uel falsitas inueniri queant unde etiam
enuntiationis nascitur diffinitio est enim enuntiatio quae uerum
falsumue denuntiat hanc etiam proloquium uel propositionem
tullius uocat quae quidem partim simplex partim composita
simplex est quae conditione seposita esse aliquid uel non esse
proponit ut plato philosophus est composita uero quae ex duabus
simplicibus copulante conditione consistit ut plato si doctus
est philosophus est simplicium uero enuntiationum alias in
qualitate sitas alias in quantitate differentias inuenimus in
qualitate quidem quod alia affirmatiua alia negatiua est
enuntiatio affirmatiua est enuntiatio       aliquid de
aliquo significans ut plato philosophus est philosophum de
platone praedicamus negatiua uero est enuntiatio aliquid ab
aliquo praedicatione seiungens ut plato philosophus non est
philosophum enim a platone tali praedicatione seiunximus
secundum quantitatem uero differentiae enuntiationum sunt quod
aliae quidem uniuersales aliae particulares aliae indefinitae
aliae singulares uniuersales sunt quae siue affirment siue
negent uniuersaliter tamen enuntiant uniuersale subiectum ut
omnis homo sapiens est nullus homo sapiens est homo uniuersale
quiddam est multos enim sub se indiuiduos coercet et continet
qui uniuersaliter enuntiantur dum ei omnis uel nullus
adiungitur particulares       uero quae uel affirmando uel
negando ambitum subiecti uniuersalis in partem redigunt ut
quidam homo sapiens est quidam homo sapiens non est hic enim
uniuersalitas hominis adiecta particulari determinatione minuta
est atque in partem redacta indefinitae uero sunt quae absque
uniuersalitatis et particularitatis determinatione dicuntur ut
est homo sapiens non est homo sapiens singulares uero sunt quae
de singulari aliquid et de indiuiduo affirmando negandoue
proponunt ut socrates sapiens est socrates sapiens non est
differt autem particularis propositio a singulari quod
particularis quidem unum aliquem subiicit nec quis sit iste
designat ut quidam homo sapiens est quis iste homo sit
propositio non declarat singularis uero unum aliquem sumit
      et quis iste sit significat ut socrates sapiens est
unum enim et hunc socratem sapientem esse proposuit amplius
particularis omnis uniuersalem quidem terminum ponit sed ei
detrahit uniuersalitatem dum qualitatem particularitas adiungit
ut in propositione quidam homo sapiens est homo uniuersalis
est terminus multos enim propria praedicatione concludit sed
quia dicitur quidam ad unum homo redigitur qui uniuersale
persisteret nisi particularitas fuisset adiuncta in
singularibus uero propositionibus praedicato termino semper
indiuiduum supponitur ut socrates sapiens est socrates enim
singularis est atque indiuiduus idcirco igitur illa particularis
propositio quae partem ex uniuersalitate detrahit haec
singularis quae in singularis atque indiuidui praedicatione   
   consistit simplicium uero enuntiationum partes sunt
subiectum atque praedicatum subiectum est quod praedicati
suscipit dictionem ut in ea propositione quae est plato
philosophus est plato subiectum est de ipso enim philosophus
praedicatur et in eo philosophi suscipit dictionem praedicatum
uero est quod dicitur de subiecto ut in eadem propositione
philosophus dicitur de platone subiecto semper enim quod
subiectum est uel minus est uel aequale praedicato minus quidem
ut in ea propositione de qua paulo ante tractauimus plato enim
philosophi nomen non potest aequare neque solus plato
philosophus est aequalis uero est subiectus terminus praedicato
ut si quis dicat homo risibilis est homo enim qui subiectus
est terminus praedicato risibili       coaequatur unde fit
ut possit reddi reciproca praedicatio scilicet ut uices
subiectum praedicatumque permutent subiectumque fiat quod erat
antea praedicatum uersoque ordine praedicetur quod fuerat ante
subiectum ut si dicatur quod risibile est homo est omnia enim
quae sunt aequalia de se inuicem praedicantur ut uero id quod
subiectum est maius possit esse praedicato nulla prorsus
enuntiatione contingit ipsa enim praedicata natura minora esse
non patitur sed quod aequale uel maius est id semper de aequali
uel minore praedicatur has uero enuntiationum partes id est
praedicatum atque subiectum terminos appellamus termini uero
dicuntur quod in eos postrema sit resolutio itaque in
singularibus       uel indefinitis propositionibus duos
terminos semper inuenimus et uerbum quod propositionis
determinet qualitatem ut in propositione qua dicimus socrates
sapiens est socrates quidem ac sapiens terminos esse manifestum
est est uero uerbum non est terminus sed designatio qualitatis
et qualis propositio sit negatiua an affirmatiua significat et
nunc quidem solo est uerbo propositioni accommodato facta est
affirmatio at si non quod est aduerbium negatiuum esset
adiunctum ita diceretur socrates sapiens non est atque hoc
modo mutata qualitate fieret de affirmatione negatio est igitur
et non est non sunt termini sed ut dictum est significatio
qualitatis eadem omnia etiam in indefinita propositione
conueniunt quod si sint tales orationes       socrates
est dies est est ui gemina fungitur scilicet praedicati est
enim uerbum de socrate et die praedicatum et signi qualitatis
idem namque est solum positum affirmationem efficit cum negatiuo
aduerbio negationem at si sint propositiones quae differentias
secum habeant quantitatum ut sunt uniuersales ac particulares
eadem uis permanet terminorum omnis enim ac nullus et quidam
terminis non annumerantur sed enuntiationum significant
qualitatem atque ideo recte quod subiicitur ac praedicatur
termini nuncupati sunt quoniam in eos tantum resoluitur
propositio caetera enim quae simplicibus enuntiationibus
adiunguntur aut qualitatem propositionum retinent aut
quantitatem significant propositionum uero simplicium aliae sunt
quae in nulla       parte conueniunt ut plato philosophus
est et uirtus bona est utraque enim aliud quiddam de alio
praedicatur nec habent aliquid in proponendi ratione commune
illa enim platonem philosophum dicit illa uirtutem bonam esse
pronuntiat aliae uero sunt quae aliqua terminorum participatione
iunguntur id autem duobus fieri modis potest aut enim ordine
eodem aut per ordinis commutationem eodem uero ordine duplici
modo si uel simplices terminos in utrisque constituas uel si
per oppositionem fiat participatio terminorum quod tribus neque
amplius continget modis nam uel praedicato uel subiecto uel
utrisque terminis negatio copulatur ordinis etiam commutatione
conueniunt duobus modis aut enim per simplicem terminorum
praedicationem aut       per eorumdem terminorum
oppositionem haec quoque oppositio terminorum triplicem recipit
modum cum negatio uel praedicato uel subiecto uel utrisque
coniungitur illae uero quae altero termino participant et tribus
modis uel cum in una propositione quod praedicatur in altera
subiectum est uel cum idem in utrisque praedicatur uel cum idem
in utrisque subiectus est et quoniam omnium sibimet
conuenientium propositionum ordinatissimam fecimus diuisionem
nunc de singulis quibusque tractemus ac primum de ea
propositionum conuenientia quae cum utrisque participet
terminis participandi tamen ordinem seruent ea est huiusmodi
omnis homo sapiens est nullus homo sapiens est utraque   
   enim propositio hominem subiicit et praedicat sapientiam
et cum utroque termino congruant sunt tamen diuersae quoniam
haec affirmatio est illa negatio et hoc quidem exempli gratia
dictum sit plenius uero fiet de tali participatione tractatus
hoc modo cunctarum simplicium propositionum differentias uel in
qualitate uel in quantitate sitas esse ostendimus in
quantitate cum uniuersaliter pronuntiat f pronuntiantur uel
particulariter uel indefinite uel singulariter proferuntur in
qualitate uero cum hae quidem affirmatiuae sunt illae uero
negatiuae si igitur duas affirmatiuas aggregamus fiunt mixtae
cum utrisque octo differentiae quae simul qualitatem
quantitatemque contineant sunt autem mixtae hae affirmatio
uniuersalis negatio uniuersalis affirmatio particularis   
   negatio particularis affirmatio indefinita negatio
indefinita affirmatio singularis negatio singularis quarum
quidem indefinitas singularesque segregemus et de uniuersalibus
ac particularibus disseramus describatur ergo uniuersalis primum
affirmatio omnis homo iustus est cuius aduersum tenet locum
negatiua propositio uniuersalis nullus homo iustus est item sub
uniuersali affirmatione ponatur particularis affirmatio quidam
homo iustus est hanc aduersa fronte respiciat sitque uniuersali
negatiuae supposita particularis negatio quidam homo iustus non
est

uniuersalis affirmatio omnis homo iustus est
uniuersalis negatio nullus homo iustus est
particularis affirmatio quidam homo iustus est
particularis negatio quidam homo iustus non est
harum igitur affirmatio atque negatio uniuersalis qualitate
quidem discrepant sed quantitate concordant nam quod haec
quidem affirmatio est illa uero negatiua est sunt in qualitate
diuersae quia uero utraque uniuersalis est quantitate
conueniunt harum igitur uel utrasque falsas uel unam ueram
alteram falsam recipere possibile est utraeque autem simul uerae
nequeunt inueniri nam in proposita descriptione affirmatio quae
est omnis homo iustus est et negatio quae est nullus homo
iustus est cum utraeque sint uniuersales neutra tamen est uera
at si sit affirmatio omnis homo animal est atque uniuersaliter
denegetur ita nullus homo animal est uel ita omnis homo lapis
est nullus homo lapis est unam       ueram alteram
falsam esse necesse est atque ideo quoties ea praedicantur quae
et conuenire subiecto et ab eo ualeant segregari et
uniuersaliter illa confirmat haec denegat utrasque falsas
contingit et superius positis declaratur exemplis iustitia enim
cum esse in hominibus possit non tamen ita hominibus inhaesit
ut ab eis separari nullo modo queat atque ideo neque omnis homo
iustus est neque omnis homo iustus non est contingit utrasque
mentiri at si tale sit quod a subiecto abstrahi separarique non
possit uel quod nunquam possit euenire subiecto et quae
uniuersaliter affirmatiua est uniuersaliter abnuatur euenit uni
ueritatem alteri semper adesse mendacium sed ita ut si a
subiecto quod praedicatur non       potest segregari uera
sit semper affirmatio falsa negatio at si quod euenire non
potest praedicatur affirmatio quidem falsa sit sed uera sit
negatio nam quoniam animal non ab homine potest segregari quae
hominem animal esse confirmat uera est falsa uero illa quae
denegat item si quod non potest fieri praedicetur fiatque
affirmatio omnem hominem esse lapidem idque aduersa propositio
neget nullumque hominem lapidem esse concedat negatio quidem
ueritati affirmatio autem iuncta est mendacio simul autem ueras
esse affirmationem uniuersalem uniuersalemque negationem nulla
poterunt exempla monstrare atque ideo uniuersalis quidem
affirmatio uniuersalisque negatio contraria dicuntur nam ut in
contrariis aliquid medium continentibus potest neutrum   
   inesse subiecto ut corpus neque nigrum sit neque album
quoniam est quod praeter ea esse possit ut rubrum itemque in
contrariis medietate carentibus necesse est alterum semper inesse
subiecto ut omne animal aut dormit aut uigilat quoniam inter
dormire ac uigilare nihil medium est ut autem simul atque in
eodem utraque contraria reperiantur fieri nequit ita etiam in
uniuersalibus affirmatione ac negatione ut utraeque falsae sint
exemplo contrariorum aliquid medium claudunt uel altera uera
falsa uero altera sicut in contrariis quae medio carent fieri
posse manifestum est sed impossibile est ut utriusque sententia
in ueritate conueniat sicut nulla contraria simul esse
patiuntur atque ideo uniuersalis affirmatio uniuersalisque
negatio contrariae nominantur       hae igitur non eam uim
ipsa semper aduersitate conseruant ut eis sit perpetua atque
inconciliata discordia nec se semper inuicem perimunt quae cum
sententia dissideant communi tamen falsitate concordant si
igitur earum una submota sit non necesse est ut esse altera
consequatur fieri enim potest ut neutra sit uelut si omnem
iustum esse hominem destruat non est consequens ut nullus homo
sit iustus quae autem sub his propositionibus collocantur id
est particularis affirmatiua atque negatio subcontrariae nomen
habent idcirco quod uniuersalitati particulare commune subiectum
est cum igitur uniuersales intelliguntur esse contrariae
subcontrarias esse necesse est quae sub uniuersalibus contrariis
collocantur horum quoque quantitas est eadem      
quoniam utraeque sunt particulares diuersa qualitas
intelligitur quoniam affirmatio haec est illa uero negatio sed
quanquam contrariis uideantur esse subiectae conuerso tamen
modo particulares in ueritate sibimet non in falsitate
consentiunt nam ut haec uerum falsum illa pronuntiet atque
utraeque sint uerae facile propositis declaratur exemplis ut
uero utraeque falsae sint non potest inueniri nam si quod neque
separari neque possit adesse subiecto alterutra enuntiet
propositio una est ueritati altera cognata mendacio et
siquidem quod a subiecto separari non potest praedicetur
affirmatio sola ueritatis calculum tenet at si quod subiecto
impossibile adesse dicatur sola obtinet negatio ueritatem ut
      si quis enuntiet quidam homo animal est et alius
neget quidam homo animal non est uel ita quidam homo lapis
est quidam homo lapis non est utraque affirmationum
negationumque oppositio uerum inter falsumque partitur sed in
prioribus quidem affirmatio in posterioribus autem uera negatio
est at si quod euenire quidem possit sed a subiecto tamen
aliquando ualeat segregari affirmatio particularis negatioque
pronuntietur utrasque ueras esse necesse est ut quidam homo
iustus est quidam homo iustus non est ut uero utraeque falsae
sint nulla poterunt exempla congruere quocirca ne ista quidem
quas subcontrarias appellamus semper sese inuicem perimunt
quandoquidem aliquoties in ueritate concordant at si omnibus
differentiis dissidentes       ac inuicem destruentes
inuenire conemur respiciendae sunt angulares hae uero sunt
uniuersalis affirmatio et negatio particularis uel uniuersalis
negatio et affirmatio particularis his enim tanta inter se
discordia manifesta est ut neque in falsitate unquam neque in
ueritate conueniant semperque necesse est cum affirmatio sit
uera negationem esse mendacem cum negationi adsit ueritas
affirmationi esse propriam falsitatem at primum cum geminas esse
propositionum differentias dixerimus in qualitate scilicet et
quantitate harum et qualitas diuisa esse probatur et quantitas
nam quod haec affirmatio est illa negatio in qualitate
dissentiunt quod uero haec uniuersalis illa particularis
quantitate discordant item neque in falsitate neque in ueritate
unquam       poterunt conuenire siue enim de his quae a
subiecto abesse non possunt unam semper ueram esse necesse est
alteram falsam nam si talis terminus praedicatur ut cum uel
adesse subiecto uel non adesse contingat uniuersales semper
falsae sunt particulares uerae sunt si quis enim ita proponat
omnis homo iustus est atque alius neget quidam homo iustus non
est uniuersalis affirmatio falsa est particularis est uera
negatio similiter autem si quis ita pronuntiet nullus homo
iustus est uniuersalis negationis falsa particularis
affirmationis uera sententia est ita in his quae uel adesse
subiecto uel abesse contingant uniuersales falsitati coniunctae
sunt particulares obtinent ueritatem at si tales termini sint
qui separari atque a subiecto diuidi nequeant siue      
illa sit uniuersalis siue particularis haerebit semper
affirmationi ueritas negationi mendacium ut si quis
uniuersaliter enuntiet omnem hominem esse animal aliusque
particulariter neget quemdam hominem non esse animal affirmatio
uniuersalis uerum loquitur particularis negatiuae falsa
sententia est item si quis uniuersaliter negando proponat nullum
hominem esse animal particularem affirmationem ueritas
sequitur haeret uniuersalis negatio falsitati quod si sint quae
praedicantur ut nunquam possint adesse subiecto seu illae
uniuersaliter seu particulariter proponantur negationes ornat
ueritas affirmationes falsitas decolorat si quis enim confirmat
dicens omnem hominem lapidem esse aliusque       quemdam
hominem non esse lapidem respondeat uniuersalem affirmationem
falsitas particularem negationem ueritas tenet quod si ita quis
uniuersaliter neget nullus homo lapis est et particulariter
affirmet quidam homo lapis est uniuersali constat negatione
ueritas particularis affirmatio non caret falsitate quoquo
igitur modo praedicata uel subiecta mutaueris si tamen
uniuersalem affirmatiuam particulari negatiuae uel uniuersalem
negatiuam particulari affirmatiuae consertam a singulari
consideratione committas si haec falsa illam ueram esse
contingit et si haec uera est illam falsam necesse est
inueniri atque idcirco has inter se oppositas et contradictorias
nuncupamus et hactenus quidem affirmationes et negationes
auersis intentionibus conferentes       quid in eis
discordiae ac diuersitatis esset ostendimus nunc uniuersalem
affirmationem particulari affirmatiuae et uniuersalem negationem
particulari negatiuae ad ueritatis falsitatisque conuenientiam
comparemus harum namque inter se nulla discordia est atque ideo
non de earum dissensu sed de consensu potius uidetur esse
quaerendum primum igitur uniuersalis affirmatio et particularis
affirmatio subalternae dicuntur quoniam altera subiacet alteri
id est particularis affirmatio uniuersali affirmationi supposita
est atque subiecta ueluti pars intra totius semper ambitum
latet idemque de uniuersali et particulari negatiua dicendum
est subalternae enim uocantur quod superior atque amplior
uniuersalis negatio intra se particularem negationem      
claudit et continet haec igitur tali ratione consentiunt si
enim uniuersales in ueritate praecedant particulares ueras esse
necesse est ut si quis uniuersaliter affirmando proponat omnem
hominem animal ea cum sit uera particularis sibi affirmationis
ueritatem comitem trahit ea uero est quidam homo animal est
nam si uerum est omnem hominem esse animal uerum est esse
aliquem item si quis uniuersaliter enuntiet nullum hominem esse
lapidem et uerum dixerit subiecta ei particularis negatio idem
retinet nec mentitur qui dixerit quemdam hominem lapidem non
esse ita igitur uniuersalibus affirmatione ac negatione uera
dicentibus particularis affirmatio et negatio ueram uniuersalium
sententiam consequuntur at si uniuersales falsae sint non
necesse       est particulares uniuersalium consensu
praebere mendacium uelut in his uniuersalibus quae proponunt
omnem hominem esse iustum uel nullum hominem esse iustum quae
cum una sit affirmatio altera negatio utraeque sunt falsae sed
eas particularium falsitas non ex necessitate consequitur nam
et quemdam hominem esse iustum quae particularis est affirmatio
uere quis dixerit atque ideo falsis uniuersalibus particulares
ueras esse non necesse est quod enim uniuersalis affirmatio
falsa dicatur omnem hominem esse lapidem errat particularis
affirmatio quae proponit quemdam hominem       esse
lapidem at si uniuersalis negatio falsa proponatur nullum
hominem esse animal non idcirco particularis erit uera negatio
si pronuntiet quemdam hominem non esse animal atque ideo
uniuersalibus quidem in ueritate manentibus particulares necesse
est uniuersalium consentire ueritati at si uniuersalibus
falsitas inhaerebit particulares tum ueras tum etiam falsas
esse possibile est ueras quidem si quid tale praedicetur quod
adesse subiecto possit et a subiecto ualeat separari falsas
esse utrasque affirmationem quidem particularem si in eo sit
uniuersalis falsa affirmatio quod subiecto non potest conuenire
negationem particularem si in eo uniuersalis negatio mentiatur
quod a subiecto non potest segregari ut posita superius exempla
declarant quod si       ad ueritatis et falsitatis
consequentiam particulares propositiones locum principem
sortiantur contraria eis uniuersalis propositionis ratione
conueniunt nam si sint falsae particulares falsas esse necesse
est sin uero particulares uerae sint tum uniuersales uerae
sunt tum etiam falsae nam si particularis affirmatio est falsa
quae dicit aliquem hominem esse lapidem uniuersalis quoque
affirmatio falsa est quae proponit omnem hominem esse lapidem
item si particularis est falsa negatio quae decernit quemdam
hominem non esse animal falsa erit uniuersalis negatio quae
nullum hominem animal esse contendit at si particularis
affirmatio uel negatio uerae sunt idque praedicatur quod a
subiecto diuidi ac segregari queat affirmationem negationemque
uniuersales       non est dubium posse mentiri ut quoniam
uerae sint particulares quae proponunt quemdam hominem esse
iustum et quemdam hominem non esse iustum his suppositas
uniuersales falsas esse manifestum est ut ea quae dicit omnis
homo iustus est et nullus homo iustus est at si quid tale
affirmatio particularis pronuntiet quo subiectum carere non
possit uera erit superposita affirmatio uniuersalis ut cum
aliquis enuntiat quemdam hominem esse animal huic uniuersalis
affirmatio in ueritate consentit quae est omnis homo animal est
at si quid particularis negatio tale proponat quod subiecto
nequeat inhaerere ueritatem particularis negationis uniuersalis
negatiuae ueritas necesse est consequatur ut cum aliquis dicit
quemdam hominem lapidem non esse consonat uniuersalis   
   ueritas propositionis quae nullum hominem lapidem esse
pronuntiat quo fit ut praecedentibus quidem uniuersalibus ueris
particulares ueras esse necesse sit praecedentibus uero in
falsitate particularibus uniuersalium ueritas non subsequatur
manentibus uero uniuersalibus falsis particulares mendacium
dicere non sit necesse sicut ne uera quidem particularibus
proponentibus ueram uniuersalium necesse est esse sententiam et
hoc quidem exempla docuerunt ut autem firma demonstratione
clarescat utilis ad euidentiam rerum descriptio proponatur

contrariae uniuersalis affirmatio uniuersalis negatio hae
tum diuidunt uerum et falsum tum falsae sunt utraeque uerae
nunquam
subcontrariae particularis affirmatio particularis negatio
hae tum diuidunt uerum et falsum tum uerae sunt utraeque
falsae nunquam
subalternae uniuersalis affirmatio particularis affirmatio
falsa particulari falsa est uniuersalis sed non conuertitur
uera uniuersali uera est particularis sed non conuertitur
subalternae uniuersalis negatio particularis negatio uera
uniuersali uera est particularis sed non conuertitur falsa
particulari falsa est uniuersalis sed non conuertitur
oppositae uniuersalis affirmatio particularis negatio hae
semper diuidunt uerum et falsum
oppositae particularis affirmatio uniuersalis negatio hae
semper diuidunt uerum et falsum
      ex his ergo quae superius dicta sunt intelligi potest
contrarias quidem uel uerum inter se falsumque diuidere uel
simul posse mentiri ueras simul esse non posse subcontrarias
uero uel utrasque ueras esse uel alteram ueram alteram falsam
nunquam tamen simul proferre mendacium angulares autem neque in
ueritate unquam neque in mendacio consonare sed uni semper
ueram alteri semper falsam esse sententiam nunc demonstrandum
est uniuersalibus ueris particulares non posse mentiri falsis
autem       uniuersalibus posse particulares non falsa
proferre dico enim si uniuersalis affirmatio sit uera
particularem quoque affirmationem ueram futuram nam si falsa
est erit uera quae particulari affirmationi opponitur
uniuersalis negatio sed posita est uera affirmatio uniuersalis
hoc igitur modo utrasque simul ueras esse contingit
affirmationem scilicet uniuersalem uniuersalemque negationem
quod euenire non posse monstratum est non igitur fieri potest ut
affirmatiua uniuersali uera proposita particularis affirmatio
mentiatur rursus si uera est uniuersalis negatio particularem
quoque negationem ueram esse concedo nam si falsam quis dixerit
uniuersalem affirmationem quae est ei opposita ueram necessario
esse fatebitur at si uniuersalis negatio uera esse proposita
      est simul igitur uniuersales negationem et
affirmationem ueras esse contingit quod fieri non posse superius
posita exempla docuerunt at si falsa est uniuersalis
affirmatio particularis uel falsum poterit enuntiare uel uerum
quo posito nihil impossibile comitatur siue enim falsa sit erit
uera negatio uniuersalis seu uera illa sit uniuersalem
negationem falsitas obtinebit quod fit ut falsa uniuersali
affirmatione uniuersalis negatio tum ei falsitate consonet tum
ab ea ueritate discordet quod non esse impossibile superioribus
docetur exemplis eodem quoque modo et si uniuersalis negatio
falsa sit particularem negationem uel ueram uel falsam esse
possibile est neque idcirco aliquid sequitur incongruum
particulari       namque negatione uera uniuersalis
affirmatio mentietur eadem falsa uerum uniuersalis affirmatio
pronuntiat quo fit ut falsa uniuersali negatione proposita
affirmationem uniuersalem tum ueram tum falsam rationis
demonstret euentus quod impossibile non est rursus si
particulares falsae sunt uniuersalis quoque falsitas sequitur
nam si particularis affirmatiua pronuntiet mendacium uniuersali
quoque affirmationi falsitas inhaerebit nam si haec uera est
falsa erit ei opposita negatio particularis sed affirmationem
particularem constituimus esse mendacem simul igitur
particularis affirmatio et negatio falsa sunt quod esse
inconueniens praecedens tractatus declarauit item si
particularis negatio falsa dicatur uniuersalis quoque negationis
falsitas consonabit       nam si negatio uniuersalis uera
est falsa est opposita quae est affirmatio particularis
quomodo utrasque particulares affirmationem scilicet ac
negationem simul falsas esse contingit quod fieri non posse
praediximus at si uera sit affirmatio particularis falsa uel
uera uniuersalis affirmatio esse potest sed si falsa sit
particularis negationem ueram esse necesse est si uera sit
habebit particularis negatiua mendacium sed cum uera sit
affirmatio particularis negationem particularem uel falsam esse
uel ueram nihil est impossibile rursus si negatio particularis
teneat ueritatem uniuersalis negatio uel ueritatem tenere
potest uel proferre mendacium nam si uera est oppositam
affirmationem particularem falsam esse manifestum est si falsa
est ueritatem particularis       affirmatiua custodiet
quo fit ut si particularis negatio teneat ueritatem affirmatio
particularis uera uel falsa sit quorum neutrum impossibile non
esse praemissa docuerunt atque haec quidem de uniuersalibus
dicta sufficiant nunc de infinitis ac singularibus disseramus
quarum quidem indefinitae sunt quibus nulla significatio
determinationis adiungitur sed praeter uniuersalis et
particularis intelligentiam quantitatis proferuntur ut homo
iustus est homo iustus non est quibus tametsi ut dictum est
nulla significatio determinationis adiungitur uim tamen obtinent
particularium propositionum namque ut illae quas subcontrarias
in priore descriptione signauimus alias quidem inter se uerum
falsumque distribuunt alias quidem inuicem ueritate conspirant
      nunquam tamen simul uidentur posse mentiri ita etiam
indefinitae siquidem tale est quod enuntiat quod subiecto
semper inesse necesse sit affirmatio est uera falsa negatio ut
in his propositionibus homo animal est homo animal non est at
si id in indefinitis propositionibus efferatur quod subiecti
natura non suscipit negatio quidem uera est sed affirmatio
iuncta est falsitati ut si quis dicat homo lapis est homo
lapis non est ut uero utraeque in pronuntianda falsitate
consentiant non potest inueniri eadem tamen ab uniuersalibus
affirmatiuis atque negatiuis ita dissentiunt ut quoquo modo
subiecta permutes una semper ueritatis altera sit semper plena
mendacii exemplum uero huiusmodi praedicati       quod
subiecto semper inhaereat hoc est omnis homo animal est homo
animal non est nullus homo animal est homo animal est hic
indefinitae ui eadem funguntur qua et particularis huius uero
quod nunquam inhaeret hoc est omnis homo lapis est homo lapis
non est nullus homo lapis est homo lapis est in his quoque
indefinitae uniuersalibus oppositae per unamquamque oppositionem
unam ueram falsam alteram reddiderunt item quod suscipere
subiecti naturam ualeat et possit amittere omnis homo iustus
est homo iustus non est nullus homo iustus est homo iustus
est in his etiam indefinitae particularibus immutatae sent quae
uniuersalibus obiecta per unamquamque propositionum
aduersitatem uni semper uerum alteri diuisere mendacium   
   praeterea quoquo modo terminorum exempla ponantur si
affirmationes affirmationibus negationes negationibus
comparemus uniuersalibus ueris indefinitarum ueritas prouenit
ut cum uerae sent omnem hominem esse animal et nullum hominem
esse lapidem constat ueritas indefinitis quae proponent et
hominem animal esse et hominem lapidem non esse at si
uniuersalium falsitas antecedat indefinitarum uel ueritas uel
mendacium uariabit hoc modo falsa enim est uniuersalis
enuntiatio quae proponit omnem hominem esse iustum sed ea quae
dicit hominem esse iustum tenet in humanae naturae parte
ueritatem nam si non habet omnis homo iustitiam cum tamen
aliquis habeat uere dici potest hominem esse iustum item cum
proponitur uniuersaliter       nullus homo iustus est
falsum est at si id indefinite denegetur a ueritate non
discrepat nam cum sit aliquis homo non iustus non mentietur qui
pronuntiauerit hominem esse non iustum item cum sit falsa quae
uniuersaliter affirmat dicens omnem hominem esse lapidem falsa
est quae idem indefinita enuntiatione confirmat dicens hominem
esse lapidem rursus cum sit falsa negatio per quam proponitur
nullum hominem esse animal falsa est indefinita negatio quae
pronuntiat hominem non esse animal hic quoque particularium
similitudo seruata est nam in subalternis uera uniuersalitas
ueritatem particularitatis trahebat falsa uero uniuersalitas nec
ueritatis nec mendacii necessitatem particularibus afferebat
eadem omnia uniuersalium atque       indefinitarum
collatione proueniunt rursus indefinitas primum falsas constet
uniuersales quoque necesse est esse mendaces ut si falsum sit
esse hominem iustum falsum erit omnem hominem esse iustum
quandoquidem non capit ueritatem si iustus uel unus homo non
fuerit item si indefinita negatio mentiatur uerum uniuersalis
negatio non habebit ueluti si falsa sit ea quae dicit hominem
non esse iustum quandoquidem non potest uniuersaliter ab homine
denegari si uel uni hominum probabitur adesse iustitia at si
indefinitae sententiam ueritatis obtineant uniuersales tum
ueras tum eueniet esse mendaces uelut cum dicimus hominem esse
iustum uerum est est enim homo qui iustitia non careat   
   huius uniuersalis negatio mentietur cum quis dixerit
nullum hominem esse iustum at si id affirmabitur indefinite quod
a subiecto diuelli secernique non posit uera nihilominus erit
affirmatiua quae proponit omnem hominem esse animal at si id
quod subiecti naturam non recipit proponit indefinita negatio
ueluti si dicat hominem lapidem non esse nihil ab eius ueritate
uniuersalis negatiua dissentiet ut ea quae nullum animal esse
proponit nihil igitur dubium est indefinitae particularibus esse
consimiles eamdemque uim ueritatis ac falsitatis
significationibus obtinere de quibus sufficienter dictum est
nunc de singularibus explicemus quae nihil superioribus similes
exstant illae namque quoniam constituebant uniuersale subiectum
de quo praedicatum terminum       dicerent idcirco
suscipiebant etiam differentias quantitatis nam quod uniuersale
est et uniuersaliter et particulariter et indefinite poterit
pronuntiari at hae quae unum aliquid ponunt singulariter atque
indiuidue differentias quantitatis habere non possunt atque ideo
sola in eis relinquitur discrepantia qualitatis quod haec
quidem affirmatio illa uero negatio semper igitur inter se
affirmatio et negatio singularis uerum falsumque distribuent si
non caetera impediant quae sensum in alias atque in alias
significationes solent deflectere ac detorquere cum uero unum
atque idem praedicatum atque subiectum in affirmatione et
negatione constiterit uno eodemque sumptum tempore uno eodemque
prolatum modo ad unum atque idem relatum de una atque eadem
parte propositum necesse est ex his unam semper       esse
ueram alteram semper esse falsam nam siue aequiuocos terminos
sumant siue non ad idem tempus procedant siue alius utrisque
insit modus siue ad alias partes uel ad aliquid aliud
referantur ueras utrasque esse contingit age enim aequiuocum
terminum sumat affirmatio dicatque cato uticae se peremit
negetque negatio cato se uticae non peremit hic igitur utraeque
sunt uerae quoniam cato aequiuocum est namque cato praetorius
uticae sibi manus intulit cato uero censorius minime item
proponatur affirmatiua hoc modo nocte lucet negatio respondeat
nocte non lucet hic igitur lucere aequiuocum est atque ideo
nihil impedit quominus utraeque in ueritate permaneant
affirmatio namque       cum dicit lucere nocte lunae
loquitur lucem illa uero cum negat de solis luce significat
hic igitur aequiuocum praedicatum utrasque uerum conseruare
permisit item si quis de socrate proponat dicens socrates
sedet atque alius neget socrates non sedet utraeque uerae esse
queunt si ad diuersa tempora referantur potest enim nunc
quidem socrates sedere alio uero tempore non sedere rursus si
quis humani oculi colorem nigrum esse confirmet aliusque nigrum
non esse contendat utrique uerum loquentur si ad singulas oculi
partes affirmatio negatioque referantur nam quod circa orbem
est qui medius pupulam tenet album est ipse uero orbis niger
uisitur rursus si de socrate inter duos locato       quis
dixerit socrates dexter est aliusque respondeat socrates
dexter non est utrisque constare ueritas potest ad eum qui cum
sinistra socratis est dexter est ad eum uero cuius laeuo
lateris pars socratis dextra coniungitur dexter non est item
si quis ouum animal esse constituat aliusque ouum animal esse
neget utraeque a ueritate non dissonant namque ouum potestate
animal est actu animal non est ita igitur inter se singularium
subiectorum propositiones uerum falsumque distribuent ut unam
ueritatem necesse sit habere alteram mendacium si neque quod
subiectum est neque quod praedicatum aliqua sit aequiuocatione
confusum ad idem tempus ad easdem partes ad eumdem modum
eamdemque rem ad quam affirmatio       retulit ea quae
proponuntur in negatione afferatur ut si quis de socrate
pronuntiet socrates caluus est socrates caluus non est si
igitur de socrate eodem affirmatio negatioque proponant si
eamdem caluitii significationem affirmatio sumpserit et negatio
si eamdem utraeque capitis partem loquantur si uel actum
utraeque potestatemue significent si nulla diuersitate temporis
erretur si non ad alium affirmatio       ad alium negatio
referatur una semper ueritati coniuncta est retinet semper
altera falsitatem quoniam de ea conuenientia propositionum quae
utrisque simplicibus terminis eodemque ordine captaretur
explicui nunc de ea participatione dicendum est quae et utrosque
terminos et eumdem ordinem seruat hoc autem ut dictum est
tribus contingere modis potest aut enim praedicatus tantum aut
subiectus terminus aut uterque cum negatione proponitur at tum
enuntiatio uel ab infinito subiecto uel ab infinito praedicato
uel ab infinitis utrisque consistit quoties enim nomini negatio
subiungitur nomen redditur infinitum atque ideo per
oppositionem participatio fieri dicitur nomini enim simplici
semper infinitum nomen opponitur ut homo non homo      
animal non animal et caetera quae cum ita sint disponantur
simplices atque ex earum natura caeteras colligamus primo
igitur propositionum series describatur ea scilicet quae
utrisque iungitur finitis propositisque simplicibus ita ex
infinitis omnibus copulatarum propositionum ordo iungatur ut
affirmationes affirmationibus negationes negationibus aduersis
frontibus collocentur

simplices ex utrisque terminis infinitis

omnis homo rationalis est omnis non homo non rationalis est
nullus homo rationalis est nullus non homo non rationalis est
quidam homo rationalis est quidam non homo non rationalis est
quidam homo rationalis non est quidam non homo non rationalis
non est
omnis homo grammaticus est omnis non homo non grammaticus est
nullus homo grammaticus est nullus non homo non grammaticus est
quidam homo grammaticus est quidam non homo non grammaticus est
quidam homo grammaticus non est quidam non homo non grammaticus
non est
omnis homo lapis est omnis non homo non lapis est
nullus homo lapis est nullus non homo non lapis est
quidam homo lapis est quidam non homo non lapis est
quidam homo lapis non est quidam non homo non lapis non est
omnis homo iustus est omnis non homo non iustus est
nullus homo iustus est nullus non homo non iustus est
quidam homo iustus est quidam non homo non iustus est
quidam homo iustus non est quidam non homo non iustus non est
omnis homo risibilis est omnis non homo non risibilis est
nullus homo risibilis est nullus non homo non risibilis est
quidam homo risibilis est quidam non homo non risibilis est
quidam homo risibilis non est quidam non homo non risibilis non
est
      harum igitur talis est consocianda falsitate uel
ueritate proprietas ut affirmationes quidem inter se uniuersales
particularesque negationes uel in ueritate uel in mendacio
consentire queant uel uerum inter se falsumque diuidere si quid
enim de subiecto tale praedicetur quod uel de subiecto nequeat
segregari ut ab homine rationabilitas uel a subiecto quidem
recedere queat sed subiecti naturam non possit aequare ut
hominis grammaticus unam ueram alteram falsam esse proueniet
nam qui dicit omnis homo rationalis est uerum loquitur et qui
dixerit omnis non homo non rationalis est mentietur diuinae
namque substantiae rationis quidem compotes sunt sed homines non
sunt item si quis       pronuntiet omnis homo
grammaticus est falsum dixerit at qui proponit omnis non homo
non grammaticus est uerum dixerit nam qui homo non est
grammaticus esse non potest at si id de subiecto praedicetur
quod uel nunquam subiecto ualeat conuenire ut lapis homini uel
conueniens ab eo possit abscedere cum sit maius atque
uniuersalius subiecto ut iustitia homini simul utrisque
falsitas prouenit nam si quis dicit omnis homo lapis est
falsam fecerit propositionem eodem quoque modo qui dixerit
omnis non homo non lapis est cum silex homo non sit sed lapis
item propositio omnis homo iustus est falsa est cuius sequitur
falsitatem omnis non homo non iustus est nam      
diuinis substantiis adest semper iustitia cum non sit humanitas
at si quid tale de subiecto praedicetur quod et semper ei
copuletur neque tamen subiectum possit excedere ut risibile
homini utrinque sententia in significandi ueritate concurrit
omnis homo risibilis est uera est omnis non homo non risibilis
est haec retinet ueritatem nam quia risibile hominis proprium
est recte dicitur non esse risibile quidquid homo non fuerit
eadem omnia in particulari negatione redduntur nam siue quae
sunt maiora subiecto atque ab eo discedere nequeunt ut
rationabilitas ab homine uel quae discedunt quidem sed sunt
maiora subiecto ut grammaticus homine de subiecto praedicentur
unam ueram alteram falsam faciunt nam qui dicit quidam homo
rationalis       non est falsum proposuit qui uero
respondet quidam non homo non rationalis non est uerum
loquitur diuina quippe substantia non est quidam homo sed
carere non potest humanae ratione naturae item quidam homo
grammaticus non est uera est sed falsa est si dicam quidam non
homo non grammaticus non est cum illud sit uerius quoniam qui
homo non fuerit non potest esse grammaticus at si quae uel
nunquam de subiecto possunt uere praedicari ut lapis de homine
uel praedicantur quidem et sunt maiora subiecto sed ab eo
discedere separarique patiuntur ut iustitia ab homine ueras
protinus utrasque conseruant nam qui dicit quidam homo lapis
non est uerum dixerit at si quis respondeat quidam non homo
non       lapis non est is quoque uerum dixerit si quidem
de silice uel de huiusmodi caeteris uelit intelligi quae cum
non sint homines non lapides non sunt item quidam homo iustus
non est propositio ueritatem tenet sed ne illa quidem falsa est
quae proponit quemdam non hominem non iustum non esse hoc enim
ut dictum est diuinis substantiis inuenitur ut iustitiam
teneant quamuis ab hominis diffinitione seiunctae sunt item si
id quod abesse non potest et sit aequale subiecto de eodem
subiecto praedicetur ut risibile homini incurrit utrisque
mendacium nam quidam homo risibilis non est falsa est cuius
falsitati sese aemulam praestat quae proponit quidam non homo
non risibile non est       quasi qui homo non sit possit
esse risibilis ita       igitur quidem in affirmationibus
uniuersalibus et particularibus negatiuis ueritas falsitasque et
simul aliquoties inuenitur et inter utrasque diuiditur
negationes uero uniuersales et particulares affirmationes non
simili respondent modo sed negationes quidem uniuersales unam
uerum dicere alteram falsam simul utrasque falsas esse
possibile est simul autem ueras nunquam esse contingit nam si
id quod adesse subiecto non potest praedicetur ut lapis homini
unam ueram faciunt alteram falsam ut est nullus homo lapis
est uera est falsa est quae proponit nullus non homo non lapis
est omnia quippe animalia praeter hominem ita non sunt lapides
sicut ab hominum natura seiuncta sunt quidquid uero aliud de
subiecto praedicetur neutri constare       ueritas potest
ut si quis proponat nullus homo rationalis est falsum dixerit
aliusque respondeat nullus non homo non rationalis est hanc
quoque conuincit ratio mentiri equus quippe non homo est nec
eum quis dixerit rationis esse participem ut autem simul uerae
sint nullus poterit terminus approbare particulares autem
affirmatiuae in differentiam ueritatis falsitatisque discedunt
quoties aliquid tale de subiecto dicitur quod nunquam possit
adesse subiecto ut lapis nam si quis enuntiet quidam homo
lapis est falsa propositio est at si quis respondeat quidam
non homo non lapis est tenet contrariam ueritatem equus quippe
non homo est nec lapis esse dicetur quidquid uero aliud de
subiecto praedicabitur est eas in ueritatis      
significationem conuenire ut quidam homo rationalis est uera
est quidam non homo non rationalis est huic quoque ueritas
constat equus quippe non homo est nec ratione subsistit ut
uero simul falsae sint nullis reperietur exemplis ad hunc
igitur modum et de caeteris quae uel subiectum uel praedicatum
retinent infinitum ad ueritatis falsitatisque consensum
enuntiationum proprietas consideranda est de quibus modo
breuiter quid eueniat tetigisse sufficiat singula uero lectoris
exploranda diligentiae et per conuenientes terminos rimanda
permittimus disponantur igitur propositiones quae ex utrisque
simplicibus terminis constant easque quarum subiectum tantum
abnuatur ex aduersa parte respiciant

simplices ex subiectis finitis

omnis homo rationalis est omnis non homo rationalis est
nullus homo rationalis est nullus non homo rationalis est
quidam homo rationalis est quidam non homo rationalis est
quidam homo rationalis non est quidam non homo rationalis non
est
omnis homo risibilis est omnis non homo risibilis est
nullus homo risibilis est nullus non homo risibilis est
quidam homo risibilis est quidam non homo risibilis est
quidam homo risibilis non est quidam non homo risibilis non est
omnis homo iustus est omnis non homo iustus est
nullus homo iustus est nullus non homo iustus est
quidam homo iustus est quidam non homo iustus est
quidam homo iustus non est quidam non homo iustus non est
omnis homo grammaticus est omnis non homo grammaticus est
nullus homo grammaticus est nullus non homo grammaticus est
quidam homo grammaticus est quidam non homo grammaticus est
quidam homo grammaticus non est quidam non homo grammaticus non
est
omnis homo lapis est omnis non homo lapis est
nullus homo lapis est nullus non homo lapis est
quidam homo lapis est quidam non homo lapis est
quidam homo lapis non est quidam non homo lapis non est
      in harum igitur affirmationibus quidem uniuersalibus
ueritas et falsitas distribuitur si quid tale de subiecto
praedicetur quod abesse non possit siue illud maius sit ut
animal homine siue aequale ut risibile homini in his enim unam
ueram alteram falsam esse necesse est quidquid uero praeter ea
fuerit praedicatum unam semper ueritas alteram semper falsitas
non sequetur ut autem simul uerae sint nequit ostendi
particularium uero in affirmationibus quidem siquidem ea
praedicentur quae ualeant transire subiectum siue ab eo separari
nequeunt ut animal ab homine seu possint ut iustitia ab
homine       loquitur utraque uera sententia quidquid
uero praeter ea fuerit praedicatum unam ueritas alteram
falsitas tenet falsae uero simul nequeunt inueniri negationes
uero particulares siquidem id praedicent quod a subiecto non
possit abscedere siue illud maius sit ut rationale homine seu
aequale ut risibile homini uni constabit ueritas altera
mentietur si quid uero praeter ea fuerit praedicatum ueras
semper utrasque constat ut in eas communis falsitas nunquam
possit incidere item disponantur in ordinem primum quidem
simplices has e regione respiciant quae subiecto simplici
denegantur praedicato

simplices ex infinito praedicato

omnis homo lapis est omnis homo non lapis est
nullus homo lapis est nullus homo non lapis est
quidam homo lapis est quidam homo non lapis est
quidam homo lapis non est quidam homo non lapis non est
omnis homo animal est omnis homo non animal est
nullus homo animal est nullus homo non animal est
quidam homo animal est quidam homo non animal est
quidam homo animal non est quidam homo non animal non est
omnis homo risibilis est omnis homo non risibilis est
nullus homo risibilis est nullus homo non risibilis est
quidam homo risibilis est quidam homo non risibilis est
quidam homo risibilis non est quidam homo non risibilis non est
omnis homo iustus est omnis homo non iustus est
nullus homo iustus est nullus homo non iustus est
quidam homo iustus est quidam homo non iustus est
quidam homo iustus non est quidam homo non iustus non est
omnis homo grammaticus est omnis homo non grammaticus est
nullus homo grammaticus est nullus homo non grammaticus est
quidam homo grammaticus est quidam homo non grammaticus est
quidam homo grammaticus non est quidam homo non grammaticus non
est
      harum igitur affirmationes uniuersales siquidem
praedicent quod subiecto nequeat conuenire ut lapis homini uel
a subiecto cum sit aequale uel sit maius non possit abscedere
ut animal uel risibile ab homine unam semper necesse est
ueritatem alteram proferre mendacium quidquid uero praeter ea
fuerit praedicatum utrisque falsitas inuenitur ut ad ueritatem
conuenire non possint negationes uero uniuersales siquidem id de
subiecto praedicent quod subiecto adesse possit et abesse ita
ut excedat ut uirtus hominem uel id quod adesse quidem queat
sed non possit adaequare subiectum ut grammaticus hominem
utraeque in falsitate communicant quidquid uero aliud fuerit
praedicatum unam ueritas alteram falsitas consequetur ut autem
simul uerae sint       nequit ostendi particularium uero
affirmationes quidem simul uerae sunt si id quod uel adesse
possit       uel abesse praedicetur siue illud maius sit
ut iustitia homine seu minus ut grammaticus ab homine si quid
uero aliud fuerit praedicatum ueritas in eas ac falsitas
distribuitur ita ut nunquam communem consoneat falsitatem
particulares quoque negatiuae in similibus terminis ueritate
concordant nam si quod adesse uel abesse potest siue illud
maius sit ut iustus ab homine siue minus ut grammaticus ab
homine de subiecto praedicetur ueritas utrisque constabit in
aliis uero cunctis praedicationibus uni ueritas alteri falsitas
cedit nunquam tamen utraeque in prodenda falsitate consentient
praeter hanc autem inter se conuenientiam propositionum habent
aliquid hae proprium quae praedicatum adiecta negatione
pronuntiant quod caeteris inesse non possit      
affirmationes namque negationibus negationesque affirmationibus
quarum uniuersalis est propositio       itemque
particulares affirmationes negationibus negationes
affirmationibus ita conueniunt ut nunquam neque in falsitate
neque in ueritate discordent conuenientium       autem
ordinem seriemque describimus quas si quis in superius posita
respexerit uidebit angulariter conuersas

omnis homo rationalis est conueniunt nullus homo non
rationalis est
omnis homo non rationalis est conueniunt nullus homo
rationalis est
quidam homo non rationalis est conueniunt quidam homo
rationalis non est
quidam homo rationalis est conueniunt quidam homo non
rationalis non est
      quod idcirco in his tantum uidetur euenire quod de
eodem subiecto uterque intelligitur ordo oppositionis nam quae
dicit omnis homo rationalis est de homine rationale
praedicauit item quae proponit omnis homo non rationalis est
de eodem homine rationale seiunxit ut merito simplices
affirmationes negationi consentiant at non in aliis intelligitur
idem esse subiectum nam et illa quae proponit omnem      
non hominem esse rationalem et illa quae enuntiat omnem non
hominem esse non risibilem de homine non loquuntur sed quolibet
alio quod hominis negatione relinquitur atque ideo uelut
extraneae atque a semet alienae nec in ueritate possident
aliquam nec in falsitate concordiam indefinitas autem
propositiones quoniam particularibus similes esse monstrauimus
adiungendas superioribus non putaui id enim indefinitis necesse
est euenire quod particularibus solet incurrere expeditis
igitur his propositionibus quae ex utrisque communicant terminis
atque eodem ordine collocatis nunc eam propositionum
conuenientiam uel participationem loquamur quae in utrisque
quidem terminis conuenientia sed ordinis commutatione
consistunt cuius disceptationis       hic finis est de
propositionum conuersione docuisse quid enim est aliud
propositiones mutato ordine conuenire utrisque terminis nisi
propositiones conuerti conuerti autem uel sibi uel aliis
propositiones dicuntur quoties mutato ordine terminorum id est
quod subiectum fuerat praedicato et quod praedicabatur ante
subiecto ueritatem simul obtinent uel falsitatem de quibus
plenissime hic disputandi sumemus exordium quatuor propositiones
esse praediximus quae habeant differentias quantitatum et
utrisque terminis absque ordinis permutatione participant hae
uero sunt affirmatio uniuersalis negatio uniuersalis affirmatio
particularis negatio particularis harum igitur particularis
affirmatio particulariter quidem sibi ipsa conuertitur   
   uniuersali autem affirmationi per accidens et rursus
uniuersalis negatio loco principe sui recipit conuersionem ad
particularem uero negationem per accidens conuerti potest
affirmationis uero uniuersalis ad se ipsam perpetua non potest
esse conuersio ad particularem uero affirmationem per accidens
potest nec uero negationis particularis ad se ipsam
principaliter stabilis ac firma conuersio est sed negationi
uniuersali secundo loco atque accidentaliter quae omnia facilius
declarantur exemplis affirmatio enim particularis ut ea quae
proponit quidam homo albus est facile sibi ipsa conuertitur si
dicamus quoddam album homo est atque in utrisque simul ueritas
constat at si quis proponat quemdam hominem esse lapidem   
   eamque conuertat dicens quemdam lapidem esse hominem
mansit in utrisque mendacium hoc igitur modo affirmatio
particularis sui recipit conuersionem item negatio uniuersalis
conuerti potest ut si quis enuntiet nullum hominem esse lapidem
eamdemque conuersis terminis dicat nullum lapidem esse hominem
simul ueritatem tuentur at si quis       dicat nullum
hominem esse animal atque eamdem sub terminorum conuersione
proponat dicens nullum animal esse hominem neutra suam perdidit
falsitatem hoc igitur modo uniuersalis quoque negatio sibi ipsa
conuertitur uniuersalis uero affirmatio non tenet perpetuam
conuersionem quamuis enim quoties de speciebus propria
praedicantur conuerti uniuersales affirmationes queant ut si
quis dicat omnis homo risibilis est poterit terminorum ordinem
permutare omne risibile esse hominem tamen non est haec
aequalis atque in omnibus terminis fida conuersio quid enim cum
quis ita proponit omnis homo animal est nunquid conuertere uere
potest ut omne animal hominem esse pronuntiet quare cum
aliquoties uniuersalis affirmatio conuersa propriam non teneat
ueritatem dicitur conuersionis       naturam non posse
suscipere negatio quoque particularis interdum uidetur posse
conuerti ueluti si quis enuntiet quemdam hominem lapidem non
esse uerum loquetur cum dixerit quemdam lapidem hominem non
esse sed est instabilis et incerta conuersio nam cum quidam
homo grammaticus non sit falsum est dicere quemdam grammaticum
hominem non esse ita igitur haec quoque conuersio protinus a sua
ueritate deficit superius igitur propositarum quatuor
enuntiationum duae quidem oppositae id est particularis
affirmatio et uniuersalis negatio conuersionem sui firmam
perpetuamque suscipiunt duae uero oppositae id est affirmatio
uniuersalis et negatio particularis conuersionis non tenent
firmitatem sed quia uniuersalis affirmatio quae in sui   
   conuersione uidetur instabilis si uera est particularem
quoque affirmationem ueram esse necesse est si autem
particularis affirmatio conuersa non amittit propriam ueritatem
uniuersalis quoque affirmatio conuersa particulari affirmationi
eamdem ueritatem sonabit uelut his exemplis probabitur si quis
enim proponat omnem hominem esse animal uerum dixerit huius
subalterna particularis affirmatio quemdam hominem esse animal
ea quoque uera est quoniam uniuersalis affirmationis ueritas
antecessit sed eamdem conuerti sibi uerissime potest dicitur
enim quoddam animal esse hominem quocirca affirmatio uniuersalis
quae proponit omnem hominem esse animal et conuersa
particularis affirmatio       quae pronuntiat quoddam
animal esse hominem utraeque simul a ueritatis significatione
non deficiunt ita igitur uniuersalis affirmatio quae sui
conuersionem perpetuam ferre non poterat per accidens
particulari affirmationi conuersa est per accidens autem ideo
quoniam particularis affirmatio principe sibi ipsa loco
conuertitur conuersae autem particulari affirmationi uniuersalis
affirmatio eamdem retinet in ueritate sententiam eadem ideo est
etiam uniuersalis negationis quae quoniam ipsa principaliter
conuerti potest conuersaeque negationi uniuersali illa quae
subalterna est eamdem ueritatis refert sententiam particularis
negatio conuersa ad ueritatis significationem poterit conuenire
ut si quis nullum hominem esse lapidem confirmet et huius   
   conuersio est nullum lapidem esse hominem quae cum uera
praecedat subalternae particularis negatiuae perficit ueritatem
ea uero est quidam lapis homo non est quae comparata
uniuersali negationi quae dicit nullum hominem esse lapidem
quamuis terminis discrepans tamen similis ueritate proponitur
igitur particularis negatio quae sibi ipsi conuerti non poterit
uniuersali negationi per accidens conuerti potest per accidens
autem idcirco quoniam uniuersalis negatio in se ipsam priore loco
conuerti potest per conuersionem autem sui cum particulari
negationi similem ueritatis uidetur obtinere sententiam itaque
concludendum est particularem quoque affirmationem uniuersalemque
negationem conuertionem sui firmam ac stabilem custodire
affirmationem       autem uniuersalem particularemque
negationem in conuertendo firmas esse non posse sed hanc
affirmationi particulari illam uniuersali negationi per
accidens posse conuerti restat nunc de ea propositionum
conuenientia uel participatione disserere in qua utrinque
terminorum ordine permutato uni uel utrique eorum negatiuum
copulatur aduerbium       atque in his enuntiationibus
conuerti termini per oppositionem dicuntur unusquisque enim
terminorum negatione praeposita terminis simpliciter pronuntiatis
uidetur oppositus huius uero participationis est triplex modus
aut enim praedicato tantum termino negatio iungitur aut
subiecto aut utrique termini denegantur primum igitur supposita
descriptione pandantur exempla post autem quemadmodum se habent
ad ueritatis falsitatisue consensum consequentis ordine
disputetur ac primum quidem de hac disseremus cuius subiectum
praedicatumque negatur post uero cuius subiectum solum postremo
cuius qui praedicatur terminus cum negatione profertur atque
earum quidem naturam atque ordinem ex simplicibus informabimus
simplices autem in quantitatum       differentiis
constitutas quatuor esse monstrauimus sit igitur prima quidem
affirmatio uniuersalis quae proponat omnem hominem esse animal
aduersum hanc collocetur affirmatio uniuersalis quae non solum
conuersis terminis enuntietur uerum in uno quoque termino
negatiuum aduerbium habeat adiunctum hoc modo omne non animal
non homo est rursus proponatur uniuersalis negatio ea quae est
nullus homo animal est huic aduersum teneat locum uniuersalis
negatio terminis cum negatione conuersis id est nullum non
animal non homo est item sit particularis affirmatio simplex
quidam homo animal est huic terminus atque ex aduerso referatur
particularis affirmatio quae commutatis in ordinem terminis
negationes utrisque gestet oppositas ut est       quoddam
non animal non homo est item sit particularis simplex negatio
quae proponat quemdam hominem animal non esse hanc ex aduerso
respiciat particularis negatio quae permutatis ad ordinem
terminis aduerbium negationis adiecerit ut est quoddam non
animal non homo non est

simplices conuersae utrisque infinitis

omnis homo animal est omne non animal non homo est
nullus homo animal est nullum non animal non homo est
quidam homo animal est quoddam non animal non homo est
quidam homo animal non est quoddam animal non homo non est
      sed quanquam huiusmodi participationis plures esse
differentias nouerimus ad instructionem tamen categoricorum
syllogismorum de hac tantum proposuisse sufficiat quarum quidem
propositionum pars ex simplicibus nominibus constat pars uero ex
infinitis nam propositio uniuersalis quae est omnis homo
animal est ex utrisque nominibus finitis constat namque et homo
et animal finita nomina esse manifestum est ea uero affirmatio
quae proponit omne non animal non hominem esse infinitorum
terminorum positione coniuncta est non animal enim et non homo
nomina esse infinita in nominis definitione praediximus quae
quidem sese ad ueritatis falsitatisque rationem sic habent ut
enim negationibus adiunctis infinita nomina simplicibus
opponuntur ita etiam conuersio propositionum econtrario
contingit quam paulo ante in simplicibus habebatur      
in illis enim affirmatio uniuersalis particularisque negatio
conuersionem stabilem non tenebant affirmatio autem particularis
atque uniuersalis negatio       conuersae certissime
tuebantur uel in ueritate uel in falsitate consensum hic omne
diuersum est uniuersalis namque affirmatio et particularis
negatio per oppositionem sibi ipsa conuertitur uniuersalis autem
negationis et particularis affirmationis non est ad ueritatis
falsitatisue consensum fida conuersio ac primum de uniuersali
affirmatione tractemus quae cum in simplicibus uera sit
ueritatem quoque per oppositionem conuersa custodit ut ea quae
dicit omnem hominem esse animal uera est atque illi per
oppositionem conuertitur id est omne non animal non homo est
eam quoque ueram esse necesse est propositionis autem huius ista
sententia est quoniam non est homo quidquid animal non est
quod uerum       esse nullus ignorat item si sit falsa
uniuersalis affirmatio in simplicibus terminis constituta falsa
quoque eius per oppositionem probabitur esse conuersio nam cum
dicimus omnis lapis animal est falsa est atque illi per
oppositionem conuertitur id est omne non animal non lapis est
eam quoque falsam esse necesse est id enim ex tali enuntiatione
sentitur quoniam quidquid animal non fuerit id lapis non est
quod apertissime falsum est cum lapis ipse animal non sit quod
si uniuersalis affirmatio terminorum oppositionem conuersa
sibimet in ueritate conuenit et in falsitate non est dubium quin
uniuersalis simplex affirmatio stabili per oppositionem
conuersione monstretur idem de simplici etiam particulari
negatione dicemus nam cum haec falsa est ut       ea quae
dicit quidam homo animal non est illa quoque falsitatem
tenebit quae huic terminorum oppositione conuertitur ut ea quae
proponit quoddam non animal non homo non est id enim ex hac
enuntiatione colligitur quod res quae non sit animal sit homo
etenim hoc est esse hominem quod non esse non hominem at si
uera sit negatio particularis ex simplicibus terminis iuncta ut
est quidam lapis animal non est non deerit ueritas cum
terminorum oppositione conuersae quae proponit quoddam non
animal non lapidem non esse id enim conuersio ita significat
quod res quaedam quae animal non sit lapis sit hoc est enim esse
lapidem quod non esse non lapidem quod si particularis simplex
negatio per oppositiones propriae conuersioni et in ueritatis et
in       falsitatis significatione concordat non est
dubium particularem simplicem negationem certo sibi ac stabili
modo per oppositionem terminorum posse conuerti in negatione
uero uniuersali non est perpetua neque fida conuersio quod
quidem fallere poterit si quis ad solam respiciat conuenientiam
falsitatis nam cum sit falsa simplex uniuersalis negatio quae
proponit nullum hominem esse animal falsa est quae ei per
oppositionem conuertitur ut est nullum non animal non homo est
id enim ex hac propositione monstratur quoniam omne quod animal
non est id homo est hominem esse significat quidquid animal
non sit quae proponit nullum esse non hominem qui animal non
sit sed hic in falsitate consensus ad ueritatem usque non
peruenit age enim       sit uera simplex uniuersalis
negatio nullus homo lapis est non uera potest esse nullus non
lapis non homo est id namque designat ista conuersio quoniam
quidquid lapis non fuerit id homo est hominem namque esse
designat quod lapis non sit qui pronuntiat nullum esse non
hominem quod lapis non est quod apertissime falsum est quamuis
enim multa proferam quae cum lapides non sint tamen ab hominum
      natura seiuncta sunt ut equus arbor atque alia
plurima si igitur negatio uniuersalis per oppositionem propriae
conuersioni in falsitate quidem conuenit nec tamen in ueritate
consentit recte pronuntiatur conuersionem perpetuam atque
aequabilem non habere eadem quoque ratio est in affirmatione
simplici particulari nam in hoc quoque saepe error
deprehenditur ut certae propositionum conuersiones putentur si
quis non ad falsitatis quoque sed ad solam conuenientiam
ueritatis aspiciat nam cum affirmatio simplex particularis uera
sit ut est quidam homo animal est si huius termini cum
oppositione conuertantur fiatque propositio quoddam non animal
non homo est a ueritate non discrepat quid enim aliud
enuntiatio ista designat quam esse rem aliquam quae cum   
   animal non sit ne homo quidem sit ut lapis simul et
animalis et hominis natura deficiat sed hic in ueritate
consensus ad falsitatem usque non tendit quid enim si sit falsa
simplex affirmatio particularis ut est quidam homo lapis est
non erit eius per oppositionem falsa conuersio quidam non lapis
non homo est atqui haec firma ueritate consistit id enim ex hac
propositione datur intelligi quod sit quidam quod cum lapis non
sit ne homo quidem sit ut equus atque arbor quae neque
hominis neque lapidis diffinitione clauduntur quod si
particularis affirmatio dum per oppositionem conuertitur in
ueritate quidem tenet secum ipsam concordiam in falsitate autem
sibimet ipsa dissentit rectum est pronuntiare quod termini
negatione coniuncta conuersionem firmam       stabilemque
non teneant quare cum in simplicibus ac praeter oppositionem
conuersionibus uniuersalis quidem negatio particularisque
affirmatio perpetua fidaque terminorum permutatione uertantur
affirmatio uero uniuersalis particularisque negatio minime dum
per terminorum oppositionem simplex propositio sibi ipsa
conuertitur omnia ut dictum est aduersa ratione contingunt
uniuersalis namque affirmatio et particularis negatio firmam
negatarum partium retinent conuersionem uniuersalis autem
negatio in falsitate quidem recte sibi ipsa conuertitur in
ueritate autem sibi ipsa discordat particularis autem affirmatio
in ueritate quidem sibi conuenit sed in falsitate dissentit
similis autem contemplatio est in his quae conuerso ordine
terminorum       praedicato tantum uel subiecto sibi
copulant negationem in quibus ut in superioribus quoque
fecimus propositionum tantum ordinem describemus et quid
eueniat sub breuitate monstrabimus perquirenda atque examinanda
singula lectoris diligentiae derelinquentes descriptis ergo
simplicibus ex aduersa parte quae conuerso ordine praedicatum
cum negatione pronuntiant conferantur

simplices conuersae de praedicato infinito

omnis homo animal est omne animal non homo est
nullus homo animal est nullum animal non homo est
quidam homo animal est quoddam animal non homo est
quidam homo animal non est quoddam animal non homo non est
omnis homo iustus est omnis iustus non homo est
nullus homo iustus est nullus iustus non homo est
quidam homo iustus est quidam iustus non homo est
quidam omo iustus non est quidam iustus non homo non est
omnis homo grammaticus est omnis grammaticus non homo est
nullus homo gramaticus est nullus grammaticus non homo est
quidam homo grammaticus est quidam grammaticus non homo est
quidam homo grammaticus non est quidam grammaticus non homo non
est
omnis homo lapis est omnis lapis non homo est
nullus homo lapis est nullus lapis non homo est
quidam homo lapis est quidam lapis non homo est
quidam homo lapis non est quidam lapis non homo non est
omnis homo risibilis est omne risibile non homo est
nullus homo risibilis est nullum risibile non homo est
quidam homo risibilis est quoddam risibile non homo est
quidam homo risibilis non est quoddam risibile non homo non est
      harum igitur in affirmationibus quidem uniuersalibus
si ea de subiecto praedicentur quae et adesse et abesse
contingant siue illud subiecto maius sit ut iustitia homine
siue minus ut grammaticus homine uel si ea quae omnino adesse
non possunt ut lapis homini simul semper falsas esse necesse
est si quid uero praeter haec fuerit praedicatum unam ueram
falsam alteram esse proueniet nunquam uero utrique ueritas
consonabit in negationibus uero uniuersalibus siquidem ea de
subiecto praedicentur quae a subiecto ualeant segregari siue
illa maiora sint ut iustitia homine siue minora ut eodem homine
grammaticus utrisque aderit falsa sententia quidquid uero
reliquorum fuerit praedicatum uni uerum alteri faciet adesse
mendacium nunquam uero in his concors ueritas inuenitur in
particularibus uero affirmationibus siquidem ea praedicentur
quae       cum separari possint tum uel maiora sunt ut
iustus homine uel minora ut grammaticus homine communis
affirmationes ueritas obtinebit alia uero quaelibet praedicatio
unam ueram alteram semper faciet esse mendacem sed nunquam
communiter mentientur in negationibus uero particularibus hic
modus est ut siue ea quae adesse non possunt ut lapis homini
siue quae possunt ac poterunt segregari cum tamen eorum aliud
maius sit ut iustitia homine aliud minus ut grammaticus
homine praedicentur ueritas utrisque constabit quidquid uero
absque his praedicabitur ueritatem uni alteri diuidet
falsitatem simul tamen falsas esse non euenit item descriptio
supponatur quae priore parte simplicibus collocatis eas quae
conuerso ordine subiectum cum negatione proponunt contraria
fronte constituat

simplices conuersae de subiecto infinito

omnis homo animal est omne non animal homo est
nullus homo animal est nullum non animal homo est
quidam homo animal est quoddam non animal homo est
quidam homo animal non est quoddam non animal homo non est
omnis homo risibilis est omne non risibile homo est
nullus homo risibilis est nullum non risibile homo est
quidam homo risibilis est quoddam non risibile homo est
quidam homo risibilis non est quoddam non risibile homo non est
omnis homo lapis est omnis non lapis homo est
nullus homo lapis est nullus non lapis homo est
quidam homo lapis est quidam non lapis homo est
quidam homo lapis non est quidam non lapis homo non est
omnis homo iustus est omnis non iustus homo est
nullus homo iustus est nullus non iustus homo est
quidam homo iustus est quidam non iustus homo est
quidam homo iustus non est quidam non iustus homo non est
omnis homo grammaticus est omnis non grammaticus homo est
nullus homo grammaticus est nullus non grammaticus homo est
quidam homo grammaticus est quidam non grammaticus homo est
quidam homo grammaticus non est quidam non grammaticus homo non
est
      superius igitur descriptarum enuntiationum
affirmationes quidem uniuersales si ea de subiecto praedicentur
quae ab eo nunquam ualeant amoueri siue illud maius sit ut
animal homine seu aequale ut risibile homini seu tale quod
subiecto nullo modo possit obtingere ut lapis homini uni
ueritatem dispartient alteri falsitatem at si quod absque his
praedicabitur utrasque falsitas obtinebit communi autem
propositionum ueritati locus esse non poterit at in negationibus
quidem uniuersalia et maiora praedicentur seu ea quae
relinquere subiectum nequeant ut animal hominem seu quae
possint ut iustitia hominem utrisque falsitas inhaerebit alia
quaelibet praedicamenta unam ueram faciunt alteram falsam ita
ut communis utraeque ueritatis non possint esse      
participes at in particularibus affirmationibus quidem siquidem
maiora de subiecto praedicentur quae uel nunquam subiecti
coniunctione discedant ut animal homine uel etiam segregentur
ut iustitia ab homine respondebit utraque ueritatem caeterae
uero       praedicationes ueritatem propositionibus
falsitatemue distribuunt in commune participantibus falsitatem
particulares uero negationes siquidem ea praedicent quae possint
a subiecto separari siue illud maius sit ut iustitia homine
seu minus ut grammaticus homine ueras utrasque esse necesse
est si quid uero extra praedicabitur uni oportet uerum alteri
adesse mendacium ut simul falsae nequeant inueniri atque haec
quidem de his propositionibus quae cum determinatione proferuntur
dicta sunt quae uero indefinitae sunt quoniam particularium
proprietalibus adaequantur eadem omnia comparatae uniuersalibus
obtinebunt quae in superiore descriptione particularium
propositionum ordo seruauit restarent subiectorum singularium
propositiones de quibus quoniam       et longum est
dicere et nihil ad operis propositi affert utilitatem et sibi
ipse exemplo earum quas superius proposuimus easdem lector
inueniet praetreundum uidetur

