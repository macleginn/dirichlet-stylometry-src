satyrica num alio genere furiarum declamatores inquietantur qui clamant haec uulnera pro libertate publica excepi hunc oculum pro uobis impendi date mihi ducem qui me ducat ad liberos meos nam succisi poplites membra non sustinent haec ipsa tolerabilia essent si ad eloquentiam ituris uiam facerent nunc et rerum tumore et sententiarum uanissimo strepitu hoc tantum proficiunt ut cum in forum uenerint putent se in alium orbem terrarum delatos et ideo ego adulescentulos existimo in scholis stultissimos fieri quia nihil ex his quae in usu habemus aut audiunt aut uident sed piratas cum catenis in litore stantes sed tyrannos edicta scribentes quibus imperent filiis ut patrum suorum capita praecidant sed responsa in pestilentiam data ut uirgines tres aut plures immolentur sed mellitos uerborum globulos et omnia dicta facta que quasi papauere et sesamo sparsa qui inter haec nutriuntur non magis sapere possunt quam bene olere qui in culina habitant pace uestra liceat dixisse primi omnium eloquentiam perdidistis leuibus enim atque inanibus sonis ludibria quaedam excitando effecistis ut corpus orationis eneruaretur et caderet nondum iuuenes declamationibus continebantur cum sophocles  aut euripides inuenerunt uerba quibus deberent loqui nondum umbraticus doctor ingenia deleuerat cum pindarus nouemque lyrici homericis uersibus canere timuerunt et ne poetas quidem ad testimonium citem certe neque platona neque demosthenen ad hoc genus exercitationis accessisse uideo grandis et ut ita dicam pudica oratio non est maculosa nec turgida sed naturali pulchritudine exsurgit nuper uentosa istaec et enormis loquacitas athenas ex asia commigrauit animosque iuuenum ad magna surgentes ueluti pestilenti quodam sidere afflauit semelque corrupta eloquentiae regula    stetit et obmutuit quis postea ad summam thucydidis quis hyperidis ad famam processit ac ne carmen quidem sani coloris enituit sed omnia quasi eodem cibo pasta non potuerunt usque ad senectutem canescere pictura quoque non alium exitum fecit postquam aegyptiorum audacia tam magnae artis compendiariam inuenit  non est passus agamemnon me diutius declamare in porticu quam ipse in schola sudauerat sed adulescens inquit quoniam sermonem habes non publici saporis et quod rarissimum est amas bonam mentem non fraudabo te arte secreta nil mirum si in his exercitationibus doctores peccant qui necesse habent cum insanientibus furere nam nisi dixerint quae adulescentuli probent ut ait cicero soli in scholis relinquentur sicut ficti adulatores cum cenas diuitum captant nihil prius meditantur quam id quod  putant gratissimum auditoribus fore nec enim aliter impetrabunt quod petunt nisi quasdam insidias auribus fecerint sic eloquentiae magister nisi tamquam piscator eam imposuerit hamis escam quam scierit appetituros esse pisciculos sine spe praedae moratur  in scopulo quid ergo est parentes obiurgatione digni sunt qui nolunt liberos suos seuera lege proficere primum enim sic ut omnia spes quoque suas ambitioni donant deinde cum ad uota properant cruda adhuc studia in forum impellunt et eloquentiam qua nihil esse maius confitentur pueris induunt adhuc nascentibus quod si paterentur laborum gradus fieri ut studiosi iuuenes lectione seuera irrigarentur ut sapientiae praeceptis animos componerent ut uerba attico stilo effoderent ut quod uellent imitari diu audirent si persuaderent sibi nihil esse magnificum quod pueris placeret iam illa grandis oratio haberet maiestatis suae pondus nunc pueri in scholis ludunt iuuenes ridentur in foro et quod utroque turpius est quod quisque perperam didicit in senectute confiteri non uult sed ne me putes improbasse schedium lucilianae humilitatis quod sentio et ipse carmine effingam  artis seuerae si quis ambit effectus mentemque magnis applicat prius mores  frugalitatis lege poliat exacta nec curet alto regiam trucem uultu cliensque cenas impotentium captet nec perditis addictus obruat uino mentis calorem neue plausor in scaenam sedeat redemptus histrionis ad rictus sed siue armigerae rident tritonidis arces seu lacedaemonio tellus habitata colono sirenumue domus det primos uersibus annos maeoniumque bibat felici pectore fontem mox et socratico plenus grege mittat habenas liber et ingentis quatiat demosthenis arma hinc romana manus circumfluat et modo graio exonerata sono mutet suffusa saporem interdum subducta foro det pagina cursum et fortuna sonet celeri distincta meatu dent epulas et bella truci memorata canore grandiaque indomiti ciceronis uerba minentur his animum succinge bonis sic flumine largo plenus pierio defundes pectore uerba   dum hunc diligentius audio non notaui mihi ascylti fugam    et dum in hoc dictorum aestu motus incedo ingens scholasticorum turba in porticum uenit ut apparebat ab extemporali declamatione nescio cuius qui agamemnonis suasoriam exceperat dum ergo iuuenes sententias rident ordinemque totius dictionis infamant opportune subduxi me et cursim ascylton persequi coepi sed nec uiam diligenter tenebam quia nec quod stabulum esset sciebam itaque quocumque ieram eodem reuertebar donec et cursu fatigatus et sudore iam madens accedo aniculam quan dam quae agreste holus uendebat et rogo inquam mater numquid scis ubi ego habitem delectata est illa urbanitate tam stulta et quidni sciam inquit consurrexitque et coepit me praecedere diuinam ego putabam et    subinde ut in locum secretiorem uenimus centonem anus urbana reiecit et hic inquit debes habitare cum ego negarem me agnoscere domum uideo quosdam inter titulos nudasque meretrices furtim spatiantes tarde immo iam sero intellexi me in fornicem esse deductum execratus itaque aniculae insidias operui caput et per medium lupanar fugere coepi in alteram partem cum ecce in ipso aditu occurrit mihi aeque lassus ac moriens ascyltos putares ab eadem anicula esse deductum itaque ut ridens eum consalutaui quid in loco tam deformi faceret  quaesiui sudorem ille manibus detersit et si scires  inquit quae mihi acciderunt quid noui inquam ego at ille deficiens cum errarem inquit per totam ciuitatem nec inuenirem quo loco stabulum reliquissem accessit ad me pater familiae et ducem se itineris humanissime promisit per anfractus deinde obscurissimos egressus in hunc locum me perduxit prolatoque peculio coepit rogare stuprum iam pro cella meretrix assem exegerat iam ille mihi iniecerat manum et nisi ualentior fuissem dedissem poenas    adeo ubique omnes mihi uidebantur satyrion bibisse  iunctis uiribus molestum contempsimus   quasi per caliginem uidi gitona in crepidine semitae stantem et in eundem locum me conieci    cum quaererem numquid nobis in prandium frater parasset consedit puer super lectum et manantes lacrimas pollice extersit perturbatus ego habitu fratris quid accidisset quaesiui at ille tarde quidem et inuitus sed postquam precibus etiam iracundiam miscui tuus inquit iste frater seu comes paulo ante in conductum accucurrit coepitque mihi uelle pudorem extorquere cum ego proclamarem gladium strinxit et si lucretia es inquit tarquinium inuenisti  quibus ego auditis intentaui in oculos ascylti manus et quid dicis inquam muliebris patientiae scortum cuius ne spiritus quidem purus est inhorrescere se finxit ascyltos mox sublatis fortius manibus longe maiore nisu clamauit non taces inquit gladiator obscene quem de ruina harena dimisit non taces nocturne percussor qui ne tum quidem cum fortiter faceres cum pura muliere pugnasti cuius eadem ratione in uiridario frater fui qua nunc in deuersorio puer est subduxisti te inquam a praeceptoris  colloquio quid ego homo stultissime facere debui cum fame morerer an uidelicet audirem sententias id  est uitrea fracta et somniorum interpretamenta multo me turpior es tu hercule qui ut foris cenares poetam laudasti    itaque ex turpissima lite in risum diffusi pacatius ad reliqua secessimus  rursus in memoriam reuocatus iniuriae ascylte inquam intellego nobis conuenire non posse itaque communes sarcinulas partiamur ac paupertatem nostram priuatis quaestibus temptemus expellere et tu litteras scis et ego ne quaestibus tuis obstem aliquid aliud promittam alioqui mille causae nos quotidie collident et per totam urbem rumoribus different non recusauit ascyltos et hodie inquit quia tamquam scholastici ad cenam promisimus non perdamus noctem cras autem quia hoc libet et habitatio  nem mihi prospiciam et aliquem fratrem tardum est inquam differre quod placet  hanc tam praecipitem diuisionem libido faciebat iam dudum enim amoliri cupiebam custodem molestum ut ueterem cum gitone meo rationem reducerem   postquam lustraui oculis totam urbem in cellulam redii osculisque tandem bona fide exactis alligo artissimis complexibus puerum fruorque uotis usque ad inuidiam felicibus nec adhuc quidem omnia erant facta cum ascyltos furtim se foribus admouit discussisque fortissime claustris inuenit me cum fratre ludentem risu itaque plausuque cellulam impleuit opertum me amiculo euoluit et quid agebas inquit frater sanctissime quid uerti contubernium facis nec se solum intra uerba continuit sed lorum de pera soluit et me coepit non perfunctorie uerberare adiectis etiam petulantibus dictis sic diuidere cum fratre nolito   ueniebamus in forum deficiente iam die in quo notauimus frequentiam rerum uenalium non quidem pretiosarum sed tamen quarum fidem male ambulantem obscuritas temporis facillime tegeret cum ergo et ipsi raptum latrocinio pallium detulissemus uti occasione opportunissima coepimus atque in quodam angulo laciniam extremam concutere si quem forte  emptorem splendor uestis posset adducere nec diu moratus rusticus quidam familiaris oculis meis cum muliercula comite propius accessit ac diligentius considerare pallium coepit inuicem ascyltos iniecit contemplationem super umeros rustici emptoris ac subito exanimatus conticuit ac ne ipse quidem sine aliquo motu hominem conspexi nam uidebatur ille mihi esse qui tuniculam in solitudine inuenerat plane is ipse erat sed cum ascyltos timeret fidem oculorum ne quid temere faceret prius tamquam emptor propius accessit detraxitque umeris laciniam et diligentius  temptauit o lusum fortunae mirabilem nam adhuc ne suturae quidem attulerat rusticus curiosas manus sed tamquam mendici spolium etiam fastidiose uenditabat ascyltos postquam depositum esse inuiolatum uidit et personam uendentis contemptam seduxit me paululum a turba et scis inquit frater rediisse ad nos thesaurum de quo querebar illa est tunicula adhuc ut apparet intactis aureis plena quid ergo facimus aut quo iure rem nostram uindicamus exhilaratus ego non tantum quia praedam uidebam sed etiam quod fortuna me a turpissima suspicione dimiserat negaui circuitu agendum sed plane iure ciuili dimicandum ut si nollet alienam rem domino reddere ad interdic tum ueniret contra ascyltos leges timebat et quis aiebat hoc loco nos nouit aut quis habebit dicentibus  fidem mihi plane placet emere quamuis nostrum sit quod agnoscimus et paruo aere recuperare potius thesaurum quam in ambiguam litem descendere quid faciunt leges ubi sola pecunia regnat aut ubi paupertas uincere nulla potest ipsi qui cynica traducunt tempora pera non numquam nummis uendere uerba solent ergo iudicium nihil est nisi publica merces atque eques in causa qui sedet empta probat sed praeter unum dipondium sicel quo lupinosque quibus destinaueramus mercari nihil ad manum erat itaque ne interim praeda discederet uel minoris pallium addicere placuit et pretium maioris compendii leuiorem facere iacturam cum primum ergo explicuimus mercem mulier aperto capite quae cum rustico steterat inspectis diligentius signis iniecit utramque laciniae manum magnaque uociferatione latrones tenere clamauit contra nos perturbati ne uideremur nihil agere et ipsi scissam et sordidam tenere coepimus tunicam atque eadem inuidia proclamare nostra esse spolia quae illi possiderent sed nullo genere par erat causa nostra et cociones qui ad clamorem confluxerant nostram scilicet de more ridebant  inuidiam quod pro illa parte uindicari uidebant pretiosissimam uestem pro hac pannuciam ne centonibus quidem bonis dignam hinc ascyltos pene  risum discussit qui silentio facto uidemus inquit suam cuique rem esse carissimam reddant nobis tunicam nostram et pallium suum recipiant etsi rustico mulierique placebat permutatio aduocati tamen iam pene nocturni qui uolebant pallium lucri facere flagitabant uti apud se utraque deponerentur ac postero die iudex querellam inspiceret neque enim res tantum quae uiderentur in controuersiam esse sed longe aliud quaeri quod in utraque parte scilicet latrocinii suspicio haberetur iam sequestri placebant et nescio quis ex cocionibus caluus tuberosissimae frontis qui solebat aliquando etiam causas agere inuaserat pallium exhibiturumque crastino die affirmabat ceterum apparebat nihil aliud quaeri nisi ut semel deposita uestis inter praedones strangularetur et nos metu criminis non ueniremus ad constitutum    idem plane et nos uolebamus itaque utriusque partis uotum casus adiuuit indignatus enim rusticus quod nos centonem exhibendum postularemus misit in faciem ascylti tunicam et liberatos querella iussit pallium deponere quod solum litem faciebat    et recuperato ut putabamus thesauro in deuersorium praecipites abimus praeclusisque foribus ridere acumen non minus cocionum quam calumniantium  coepimus quod nobis ingenti calliditate pecuniam reddidissent nolo quod cupio statim tenere nec uictoria mi placet parata   sed ut primum beneficio gitonis praeparata nos impleuimus cena ostium non satis audaci strepitu exsonuit impulsum    cum et ipsi ergo pallidi rogaremus quis esset aperi inquit iam scies dumque loquimur sera sua sponte delapsa cecidit reclusaeque subito fores admiserunt intrantem mulier autem erat operto capite illa scilicet quae paulo ante cum rustico steterat et me derisisse inquit uos putabatis ego sum ancilla quartillae cuius uos sacrum ante cryptam turbastis ecce ipsa uenit ad stabulum petitque ut uobiscum loqui liceat nolite perturbari nec accusat errorem uestrum nec punit immo potius miratur quis deus iuuenes tam  urbanos in suam regionem detulerit tacentibus adhuc nobis et ad neutram partem assentationem flectentibus intrauit ipsa una comitata uirgine sedensque super torum meum diu fleuit ac ne tunc quidem nos ullum adiecimus uerbum sed attoniti expectauimus lacrimas ad ostentationem doloris paratas ut ergo tam ambitiosus detumuit imber retexit superbum pallio caput et manibus inter se usque ad articulorum strepitum constrictis quaenam est inquit haec audacia aut ubi fabulas etiam antecessura latrocinia didicistis misere  or mediusfidius uestri neque enim impune quisquam quod non licuit adspexit utique nostra regio tam praesentibus plena est numinibus ut facilius possis deum quam hominem inuenire ac ne me putetis ultionis causa huc uenisse aetate magis uestra commoueor quam iniuria mea imprudentes enim ut adhuc puto admisistis inexpiabile scelus ipsa quidem illa nocte uexata tam periculoso inhorrui frigore ut tertianae etiam impetum timeam et ideo medicinam somnio petii iussaque sum uos perquirere atque impetum morbi monstrata subtilitate lenire sed de remedio non tam ualde laboro maior enim in praecordiis dolor saeuit qui me usque ad necessitatem mortis deducit ne scilicet iuuenili impulsi licentia quod in sacello priapi uidistis uulgetis deorumque consilia proferatis              in populum protendo igitur ad genua uestra supinas manus petoque et oro ne nocturnas religiones iocum risumque faciatis neue traducere uelitis tot annorum secreta quae uix tres homines nouerunt  secundum hanc deprecationem lacrimas rursus effudit gemitibusque largis concussa tota facie ac pectore torum meum pressit ego eodem tempore et misericordia turbatus et metu bonum animum habere eam iussi et de utroque esse securam nam neque sacra quemquam uulgaturum et si quod praeterea aliud remedium ad tertianam deus illi monstrasset adiuuaturos nos diuinam prudentiam uel periculo nostro hilarior post hanc pollicitationem facta mulier basiauit me spissius et ex lacrimis in risum mota descendentes  ab aure capillos meos lenta manu duxit et facio inquit indutias uobiscum et a constituta lite dimitto quod si non adnuissetis de hac medicina quam peto iam parata erat in crastinum turba quae et iniuriam meam uindicaret et dignitatem contemni turpe est legem donare superbum hoc amo quod possum qua libet ire uia nam sane et sapiens contemptus iurgia nectit et qui non iugulat uictor abire solet  complosis deinde manibus in tantum repente risum effusa est ut timeremus idem ex altera parte et ancilla fecit quae prior uenerat idem uirguncula quae  una intrauerat omnia mimico risu exsonuerant cum interim nos quae tam repentina esset mutatio animorum facta ignoraremus ac modo nosmet ipsos modo mulieres intueremur  ideo uetui hodie in hoc deuersorio quemquam mortalium admitti ut remedium tertianae sine ulla interpellatione a uobis acciperem ut haec dixit quartilla ascyltos quidem paulisper obstupuit ego autem frigidior hieme gallica factus nullum potui uerbum emittere sed ne quid tristius expectarem comitatus faciebat tres enim erant mulierculae si quid uellent  conari infirmissimae scilicet contra nos si nihil aliud uirilis sexus sed et praecincti certe altius eramus immo ego sic iam paria composueram ut si depugnandum foret ipse cum quartilla consisterem ascyltos cum ancilla giton cum uirgine  tunc uero excidit omnis constantia attonitis et mors non dubia miserorum oculos coepit obducere   rogo inquam domina si quid tristius paras celerius confice neque enim tam magnum facinus admisimus ut debeamus torti perire  ancilla quae psyche uocabatur lodiculam in pauimento diligenter extendit  sollicitauit inguina mea mille iam mortibus frigida  operuerat ascyltos pallio caput admonitus scilicet periculosum esse alienis interuenire secretis  duas institas ancilla protulit de sinu alteraque pedes nostros alligauit altera manus  ascyltos iam deficiente fabularum contextu quid ego inquit non sum dignus qui bibam ancilla risu  meo prodita complosit manus et apposui quidem  adulescens solus tantum medicamentum ebibisti itane est inquit quartilla quicquid satyrii fuit encolpius ebibit  non indecenti risu latera commouit  ac ne giton quidem ultimo risum tenuit utique postquam uirguncula ceruicem eius inuasit et non repugnanti puero innumerabilia oscula dedit   uolebamus miseri exclamare sed nec in auxilio erat quisquam et hinc psyche acu comatoria cupienti mihi inuocare quiritum fidem malas pungebat illinc puella penicillo quod et ipsum satyrio tinxerat ascylton opprimebat  ultimo cinaedus superuenit myrtea subornatus gausapa cinguloque succinctus    modo extortis nos clunibus cecidit modo basiis olidissimis inquinauit donec quartilla ballaenaceam tenens uirgam alteque succincta iussit infelicibus dari missionem  uterque nostrum religiosissimis iurauit uerbis inter duos periturum esse tam horribile secretum  intrauerunt palaestritae complures et nos legitimo perfusos oleo refecerunt utcumque igitur lassitudine  abiecta cenatoria repetimus et in proximam cellam ducti sumus in qua tres lecti strati erant et reliquus lautitiarum apparatus splendidissime expositus iussi ergo discubuimus et gustatione mirifica initiati uino etiam falerno inundamur excepti etiam pluribus ferculis cum laberemur in somnum itane est inquit quartilla etiam dormire uobis in mente est cum sciatis priapi genio peruigilium deberi   cum ascyltos grauatus tot malis in somnum laberetur illa quae iniuria depulsa fuerat ancilla totam faciem eius fuligine larga perfricuit et non sentientis latera umerosque sopitionibus pinxit iam ego etiam tot malis fatigatus minimum ueluti gustum hauseram somni idem et tota intra forisque familia fecerat atque alii circa pedes discumbentium sparsi iacebant alii parietibus appliciti quidam in ipso limine coniunctis marcebant capitibus lucernae quoque umore defectae tenue et extremum lumen spargebant cum duo syri expilaturi lagoenam triclinium intrauerunt dumque inter argentum auidius rixantur diductam fregerunt lagoenam cecidit etiam mensa cum argento et ancillae super torum marcenti excussum forte altius poculum caput fregit ad quem ictum exclamauit illa pariterque et fures prodidit et partem ebriorum excitauit syri illi qui uenerant ad praedam postquam se depre  hensos intellexerunt pariter secundum lectum conciderunt ut putares hoc conuenisse et stertere tamquam olim dormientes coeperunt iam et tricliniarches experrectus lucernis occidentibus oleum infuderat et pueri detersis paulisper oculis redierant ad ministerium cum intrans cymbalistria et  concrepans aera omnes excitauit refectum igitur est conuiuium et rursus quartilla ad bibendum reuocauit adiuuit hilaritatem comissantis cymbalistria e cantus  intrat cinaedus homo omnium insulsissimus et plane illa domo dignus qui ut infractis manibus concrepuit eiusmodi carmina effudit huc huc cito conuenite nunc spatalocinaedi pede tendite cursum addite conuolate planta femore o facili clune agili et manu procaces molles ueteres deliaci manu recisi consumptis uersibus suis immundissimo me basio conspuit mox et super lectum uenit atque omni ui detexit recusantem super inguina mea diu multumque frustra moluit perfluebant per frontem sudantis acaciae riui et inter rugas malarum tantum erat cretae ut  putares detectum parietem nimbo laborare non tenui  ego diutius lacrimas sed ad ultimam perductus tristitiam quaeso inquam domina certe embasicoetan iusseras dari complosit illa tenerius manus et o inquit hominem acutum atque urbanitatis uernaculae fontem quid tu non intellexeras cinaedum embasicoetan uocari deinde ut contubernali meo melius succederet per fidem inquam nostram ascyltos in hoc triclinio solus ferias agit ita inquit quartilla et ascylto embasicoetas detur ab hac uoce equum cinaedus mutauit transituque ad comitem meum facto clunibus eum basiisque distriuit stabat inter haec giton et risu dissoluebat ilia sua itaque conspicata eum quartilla cuius esset puer diligentissima sciscitatione quaesiuit cum ego fratrem meum esse dixissem quare ergo inquit me non basiauit uocatumque ad se in osculum applicuit mox manum etiam demisit in sinum et pertractato uasculo tam rudi haec inquit belle cras in promulside libidinis nostrae militabit hodie enim post asellum diaria non sumo  cum haec diceret ad aurem eius psyche ridens accessit et cum dixisset nescio quid ita ita inquit quartilla bene admonuisti cur non quia bellissima occasio est deuirginatur pannychis nostra continuoque producta est puella satis bella et quae non plus quam septem annos habere uidebatur et ea ipsa quae primum cum quartilla in cellam uenerat nostram plaudentibus ergo uniuersis et postulantibus nuptias fecerunt obstupui ego et nec gitona uerecundissimum puerum sufficere huic petulantiae affirmaui nec puellam eius aetatis esse ut muliebris patientiae legem  posset accipere ita inquit quartilla minor est ista quam ego fui cum primum uirum passa sum iunonem meam iratam habeam si umquam me meminerim           uirginem fuisse nam et infans cum paribus inquinata sum et subinde procedentibus annis maioribus me pueris applicui donec ad hanc aetatem perueni hinc etiam puto prouerbium natum illud ut dicatur posse taurum tollere qui uitulum sustulerit igitur ne maiorem iniuriam in secreto frater acciperet consurrexi ad  officium nuptiale iam psyche puellae caput inuoluerat flammeo iam embasicoetas praeferebat facem iam ebriae mulieres longum agmen plaudentes fecerant thalamumque incesta exornauerant ueste cum quartilla quoque iocantium libidine accensa et ipsa surrexit correptumque gitona in cubiculum traxit sine dubio non repugnauerat puer ac ne puella quidem tristis expauerat nuptiarum nomen itaque cum inclusi iacerent consedimus ante limen thalami et in primis quartilla per rimam improbe diductam applicuerat oculum curiosum lusumque puerilem libidinosa speculabatur diligentia me quoque ad idem spectaculum lenta manu traxit et quia considerantium cohaeserant uultus quicquid a spectaculo uacabat commouebat obiter labra et me tamquam furtiuis subinde osculis uerberabat  abiecti in lectis sine metu reliquam exegimus noctem   uenerat iam tertius dies id est expectatio liberae cenae sed tot uulneribus confossis fuga magis placebat quam quies itaque cum maesti deliberaremus quonam genere praesentem euitaremus procellam unus seruus agamemnonis interpellauit trepidantes et quid uos inquit nescitis hodie apud quem fiat trimalchio lautissimus homo    horologium in triclinio et bucinatorem habet subornatum ut subinde sciat quantum de uita perdiderit amicimur ergo diligenter obliti omnium malorum et gitona libentissime seruile officium tuentem usque hoc iubemus in balneum sequi     nos interim uestiti errare coepimus immo iocari magis et circulis ludentium accedere cum subito uidemus senem caluum tunica uestitum russea inter pueros capillatos ludentem pila nec tam pueri nos quamquam erat operae pretium ad spectaculum duxerant quam ipse pater familiae qui soleatus pila prasina exercebatur nec amplius eam repetebat quae terram contigerat sed follem plenum habebat seruus sufficiebatque ludentibus notauimus etiam res nouas nam duo spadones in diuersa parte circuli stabant quorum alter matellam tenebat argenteam alter numerabat pilas non quidem eas quae inter manus lusu expellente uibrabant sed eas quae in terram decidebant cum has ergo miraremur lautitias accurrit menelaus et hic est inquit apud quem cubitum ponitis et quidem iam principium cenae uidetis etiamnum  loquebatur menelaus cum trimalchio digitos concrepuit ad quod signum matellam spado ludenti subiecit exonerata ille uesica aquam poposcit ad manus digitosque paululum adspersos in capite pueri tersit     longum erat singula excipere itaque intrauimus balneum et sudore calfacti momento temporis ad frigidam eximus iam trimalchio unguento perfusus tergebatur non linteis sed palliis ex lana mollissima factis tres interim iatraliptae in conspectu eius falernum potabant et cum plurimum rixantes effunderent trimalchio hoc suum propin esse dicebat hinc inuolutus coccina gausapa lecticae impositus est praecedentibus phaleratis cursoribus quattuor et chiramaxio in quo deliciae eius uehebantur puer uetulus lippus domino trimalchione deformior cum ergo auferretur ad caput eius cum minimis symphoniacus tibiis accessit et tamquam in aurem aliquid secreto diceret toto itinere cantauit sequimur nos admiratione iam saturi et cum agamemnone ad ianuam peruenimus in cuius poste libellus erat cum hac inscriptione fixus quisquis seruus sine dominico iussu foras exierit accipiet plagas centum in aditu autem ipso stabat ostiarius prasinatus cerasino succinctus cingulo atque in lance argentea pisum purgabat super limen autem cauea pende bat aurea in qua pica uaria intrantes salutabat ceterum ego dum omnia stupeo paene resupinatus crura mea fregi ad sinistram enim intrantibus non longe ab ostiarii cella canis ingens catena uinctus in pariete  erat pictus superque quadrata littera scriptum caue canem et collegae quidem mei riserunt ego autem collecto spiritu non destiti totum parietem persequi erat autem uenalicium cum titulis pictum et ipse trimalchio capillatus caduceum tenebat mineruaque ducente romam intrabat hinc quemadmodum ratiocinari didicisset deinque dispensator factus esset omnia diligenter curiosus pictor cum inscriptione reddiderat in deficiente uero iam porticu leuatum mento in tribunal excelsum mercurius rapiebat praesto erat fortuna cum cornu abundanti copiosa et tres parcae aurea pensa torquentes notaui etiam in porticu gregem cursorum cum magistro se exercentem praeterea grande armarium in angulo uidi in cuius aedicula erant lares argentei positi uenerisque signum marmoreum et pyxis aurea non pusilla in qua barbam ipsius conditam esse dicebant    interrogare ergo atriensem coepi quas in medio picturas haberent iliada et odyssian inquit ac  laenatis gladiatorium munus non licebat multaciam considerare    nos iam ad triclinium perueneramus in cuius parte prima procurator rationes accipiebat et quod praecipue miratus sum in postibus triclinii fasces erant cum securibus fixi quorum imam partem quasi embolum nauis aeneum finiebat in quo erat scriptum c pompeio trimalchioni seuiro augustali cinnamus dispensator sub eodem titulo et lucerna bilychnis de camera pendebat erant et duae tabulae in utroque  poste defixae quarum altera si bene memini hoc habebat inscriptum iii et pridie kalendas ianuarias c noster foras cenat altera lunae cursum stellarumque septem imagines pictas et qui dies boni quique incommodi essent distinguente bulla notabantur his repleti uoluptatibus cum conaremur in triclinium intrare exclamauit unus ex pueris qui supra hoc officium erat positus dextro pede sine dubio paulisper trepidauimus ne contra praeceptum aliquis nostrum limen transiret ceterum ut pariter mouimus dextros gressus seruus nobis despoliatus procubuit ad pedes ac rogare coepit ut se poenae eriperemus nec magnum esse peccatum suum propter quod periclitaretur subducta enim sibi uestimenta dispensatoris in balneo quae uix fuissent decem sestertiorum rettulimus ergo dextros pedes dispensatoremque in oecario aureos numerantem deprecati sumus ut seruo remitteret poenam superbus ille sustulit uultum et non tam iactura me mouet inquit quam neglegentia nequissimi serui uestimenta mea cubitoria perdidit quae mihi natali meo cliens quidam donauerat tyria sine dubio sed iam semel lota quid ergo est dono uobis eum  obligati tam grandi beneficio cum intrassemus triclinium occurrit nobis ille idem seruus pro quo rogaueramus et stupentibus spississima basia impegit gratias agens humanitati nostrae ad summam statim scietis ait cui dederitis beneficium uinum dominicum ministratoris gratia est  tandem ergo discubuimus pueris alexandrinis aquam in manus niuatam infundentibus aliisque insequentibus ad pedes ac paronychia cum ingenti subtilitate tollentibus ac ne in hoc quidem tam molesto tacebant officio sed obiter cantabant ego experiri uolui an tota familia cantaret itaque potionem poposci paratissimus puer non minus me acido cantico excepit et quisquis aliquid rogatus erat ut daret pantomimi chorum non patris familiae triclinium crederes allata est tamen gustatio ualde lauta nam iam omnes discubuerant praeter unum trimalchionem cui locus nouo more primus seruabatur ceterum in promulsidari asellus erat corinthius cum bisaccio positus qui habebat oliuas in altera parte albas in altera nigras tegebant asellum duae lances in quarum marginibus nomen trimalchionis inscriptum erat et argenti pondus ponticuli etiam ferruminati sustinebant glires melle ac papauere sparsos fuerunt et tomacula feruentia supra craticulam argenteam posita et infra    craticulam syriaca pruna cum granis punici mali  in his eramus lautitiis cum ipse trimalchio ad symphoniam allatus est positusque inter ceruicalia munitissima expressit imprudentibus risum pallio enim coccineo adrasum excluserat caput circaque oneratas ueste ceruices laticlauiam immiserat mappam fimbriis hinc atque illinc pendentibus habebat etiam in minimo digito sinistrae manus anulum grandem  subauratum extremo uero articulo digiti sequentis minorem ut mihi uidebatur totum aureum sed plane ferreis ueluti stellis ferruminatum et ne has tantum ostenderet diuitias dextrum nudauit lacertum armilla aurea cultum et eboreo circulo lamina splendente co nexo ut deinde pinna argentea dentes perfodit amici inquit nondum mihi suaue erat in triclinium uenire sed ne diutius absentiuus morae uobis essem omnem uoluptatem mihi negaui permittitis tamen finiri lusum sequebatur puer cum tabula terebinthina et crystallinis tesseris notauique rem omnium delicatissimam pro calculis enim albis ac nigris aureos argenteosque habebat denarios interim dum ille omnium textorum dicta inter lusum consumit gustantibus adhuc nobis repositorium allatum est cum corbe in quo gallina erat lignea patentibus in orbem alis quales esse solent quae incubant oua accessere continuo duo serui et symphonia strepente scrutari paleam coeperunt erutaque subinde pauonina oua diuisere conuiuis conuertit ad hanc scaenam trimalchio uultum et amici ait pauonis oua gallinae iussi supponi et mehercules timeo ne iam concepti sint temptemus tamen si adhuc sorbilia sunt accipimus nos cochlearia non minus selibras pendentia ouaque ex farina pingui figurata pertundimus ego quidem paene proieci partem meam nam uidebatur mihi iam in pullum coisse deinde ut audiui ueterem conuiuam hic nescio quid boni  debet esse persecutus putamen manu pinguissimam ficedulam inueni piperato uitello circumdatam  iam trimalchio eadem omnia lusu intermisso poposcerat feceratque potestatem clara uoce si quis nostrum iterum uellet mulsum sumere cum subito signum symphonia datur et gustatoria pariter a choro cantante rapiuntur ceterum inter tumultum cum forte paropsis excidisset et puer iacentem sustulisset animaduertit trimalchio colaphisque obiurgari puerum ac proicere rursus paropsidem iussit insecutus est supellecticarius argentumque inter reliqua purgamenta scopis coepit euerrere subinde intrauerunt duo aethiopes capillati cum pusillis utribus quales solent esse qui harenam in amphitheatro spargunt uinumque dedere in manus aquam enim nemo porrexit laudatus propter elegantias dominus aequum inquit mars amat itaque iussi suam cuique mensam assignari obiter et putidissimi serui minorem nobis aestum frequentia sua facient statim allatae sunt amphorae uitreae diligenter gypsatae quarum in ceruicibus pittacia erant affixa cum hoc titulo falernum opimianum annorum centum dum titulos perlegimus complosit trimalchio manus et eheu inquit ergo diutius uiuit uinum quam homuncio quare tangomenas faciamus uinum uita est uerum opimianum praesto heri non tam bonum posui et multo honestiores cenabant potantibus ergo et accuratissime nobis lautitias mirantibus laruam argen  team attulit seruus sic aptatam ut articuli eius uertebraeque luxatae in omnem partem flecterentur hanc cum super mensam semel iterumque abiecisset et catenatio mobilis aliquot figuras exprimeret trimalchio adiecit eheu nos miseros quam totus homuncio nil est sic erimus cuncti postquam nos auferet orcus ergo uiuamus dum licet esse bene  laudationem ferculum est insecutum plane non pro expectatione magnum nouitas tamen omnium conuertit oculos rotundum enim repositorium duodecim habebat signa in orbe disposita super quae proprium conuenientemque materiae structor imposuerat cibum super arietem cicer arietinum super taurum bubulae frustum super geminos testiculos ac rienes super cancrum coronam super leonem ficum africanam super uirginem steriliculam super libram stateram in cuius altera parte scriblita erat in altera placenta super scorpionem    pisciculum marinum super sagittarium oclopetam super capricornum locustam marinam super aquarium anserem super pisces duos mullos in medio autem caespes cum herbis excisus fauum sustinebat circumferebat aegyptius puer clibano argenteo panem    atque ipse etiam taeterrima uoce de laserpiciario mimo canticum extorsit nos ut tristiores ad tam uiles accessimus cibos suadeo inquit trimalchio cene mus hoc est ius cenae haec ut dixit ad symphoniam  quattuor tripudiantes procurrerunt superioremque partem repositorii abstulerunt quo facto uidemus infra scilicet in altero ferculo altilia et sumina leporemque in medio pinnis subornatum ut pegasus uideretur notauimus etiam circa angulos repositorii marsyas quattuor ex quorum utriculis garum piperatum currebat super pisces qui quasi in euripo natabant damus omnes plausum a familia inceptum et res electissimas ridentes aggredimur non minus et trimalchio eiusmodi methodio laetus carpe inquit processit statim scissor et ad symphoniam gesticulatus ita lacerauit obsonium ut putares essedarium hydraule cantante pugnare ingerebat nihilo minus trimalchio lentissima uoce carpe carpe ego suspicatus ad aliquam urbanitatem totiens iteratam uocem pertinere non erubui eum qui supra me accumbebat hoc ipsum interrogare at ille qui saepius eiusmodi ludos spectauerat uides illum inquit qui obsonium carpit carpus uocatur ita quotienscumque dicit carpe eodem uerbo et uocat et imperat  non potui amplius quicquam gustare sed conuersus ad eum ut quam plurima exciperem longe accersere fabulas coepi sciscitarique quae esset mulier illa quae huc atque illuc discurreret uxor inquit trimalchionis fortunata appellatur quae nummos modio metitur et modo modo quid fuit ignoscet mihi genius tuus noluisses de manu illius panem accipere nunc nec quid nec quare in caelum abiit et trimalchionis topanta est ad summam mero meridie si dixerit illi tenebras esse credet ipse nescit quid habeat adeo  saplutus est sed haec lupatria prouidet omnia est ubi non putes est sicca sobria bonorum consiliorum tantum auri uides est tamen malae linguae pica puluinaris quem amat amat quem non amat non amat ipse trimalchio fundos habet qua milui uolant nummorum nummos argentum in ostiarii illius cella plus iacet quam quisquam in fortunis habet familia uero babae babae non mehercules puto decumam partem esse quae dominum suum nouerit ad summam quemuis ex istis babaecalis in rutae folium  coniciet nec est quod putes illum quicquam emere omnia domi nascuntur lana citrea piper lacte gallinaceum si quaesieris inuenies ad summam parum illi bona lana nascebatur arietes a tarento emit et eos culauit in gregem mel atticum ut domi nasceretur apes ab athenis iussit afferri obiter et uernaculae quae sunt meliusculae a graeculis fient ecce intra hos dies scripsit ut illi ex india semen boletorum mitteretur nam mulam quidem nullam habet quae non ex onagro nata sit uides tot culcitras nulla non aut conchyliatum aut coccineum tomentum habet tanta est animi beatitudo reliquos autem collibertos eius caue contemnas ualde sucossi sunt uides illum qui in imo imus recumbit hodie sua octingenta possidet de nihilo creuit modo solebat collo suo ligna portare sed quomodo dicuntego nihil scio sed audiuicum incuboni pilleum rapuisset et thesaurum inuenit ego nemini inuideo si quid deus dedit est tamen  subalapa et non uult sibi male itaque proxime cenaculum hoc titulo proscripsit c pompeius diogenes ex kalendis iuliis cenaculum locat ipse enim domum emit quid ille qui libertini loco iacet quam bene se habuit non impropero illi sestertium suum uidit decies sed male uacillauit non puto illum capillos libe                                            ros habere nec mehercules sua culpa ipso enim homo melior non est sed liberti scelerati qui omnia ad se fecerunt scito autem sociorum olla male feruet et ubi semel res inclinata est amici de medio et quam honestam negotiationem exercuit quod illum sic uides libitinarius fuit solebat sic cenare quomodo rex apros gausapatos opera pistoria auis    cocos pistores plus uini sub mensa effundebatur quam aliquis in cella habet phantasia non homo inclinatis quoque rebus suis cum timeret ne creditores illum conturbare existimarent hoc titulo auctionem proscripsit c iulius proculus auctionem faciet rerum superuacuarum  interpellauit tam dulces fabulas trimalchio nam iam sublatum erat ferculum hilaresque conuiuae uino sermonibusque publicatis operam coeperant dare is ergo reclinatus in cubitum hoc uinum inquit uos oportet suaue faciatis pisces natare oportet rogo me putatis illa cena esse contentum quam in theca repositorii uideratis sic notus ulixes quid ergo est oportet etiam inter cenandum philologiam nosse patrono meo ossa bene quiescant qui me hominem inter homines uoluit esse nam mihi nihil noui potest affer  ri sicut ille fericulus ta mel habuit praxim caelus hic in quo duodecim dii habitant in totidem se figuras conuertit et modo fit aries itaque quisquis nascitur illo signo multa pecora habet multum lanae caput praeterea durum frontem expudoratam cornum acutum plurimi hoc signo scholastici nascuntur et arietilli laudamus urbanitatem mathematici itaque adiecit deinde totus caelus taurulus fit itaque tunc calcitrosi nascuntur et bubulci et qui se ipsi pascunt in geminis autem nascuntur bigae et boues et colei et qui utrosque parietes linunt in cancro ego natus sum ideo multis pedibus sto et in mari et in terra multa possideo nam cancer et hoc et illoc quadrat et ideo iam dudum nihil supra illum posui ne genesim meam premerem in leone cataphagae nascuntur et imperiosi in uirgine mulierosi et fugitiui et compediti in libra laniones et unguentarii et quicumque aliquid expendunt in scorpione uenenarii et percussores in sagittario strabones qui holera spectant lardum tollunt in capricorno aerumnosi quibus prae mala sua cornua nascuntur in aquario copones et cucurbitae in piscibus obsonatores et rhetores sic orbis uertitur tamquam mola et semper aliquid mali facit ut homines aut nascantur aut pereant quod autem in medio caespitem uidetis et super caespitem fauum nihil sine ratione facio terra mater est in medio quasi ouum corrotundata et omnia bona in se habet tamquam fauus  sophos uniuersi clamamus et sublatis manibus ad  cameram iuramus hipparchum aratumque comparandos illi homines non fuisse donec aduenerunt ministri ac toralia praeposuerunt toris in quibus retia erant picta subsessoresque cum uenabulis et totus uenationis apparatus necdum sciebamus quo mitteremus suspiciones nostras cum extra triclinium clamor sublatus est ingens et ecce canes laconici etiam circa mensam discurrere coeperunt secutum est hos repositorium in quo positus erat primae magnitudinis aper et quidem pilleatus e cuius dentibus sportellae dependebant duae palmulis textae altera caryotis altera thebaicis repleta circa autem minores porcelli ex coptoplacentis facti quasi uberibus imminerent scrofam esse positam significabant et hi quidem apophoreti fuerunt ceterum ad scindendum aprum non ille carpus accessit qui altilia lacerauerat sed barbatus ingens fasciis cruralibus alligatus et alicula subornatus polymita strictoque uenatorio cultro latus apri uehementer percussit ex cuius plaga turdi euolauerunt parati aucupes cum harundinibus fuerunt et eos circa triclinium uolitantes momento exceperunt inde cum suum cuique iussisset referri trimalchio adiecit etiam uidete quam porcus ille siluaticus lotam comederit glandem statim pueri ad sportellas accesserunt quae pendebant e dentibus thebaicasque et caryotas  ad numerum diuisere cenantibus interim ego qui priuatum habebam secessum in multas cogitationes diductus sum quare aper pilleatus intrasset postquam itaque omnis bacalusias consumpsi duraui interrogare illum interpretem meum quod me torque  ret at ille plane etiam hoc seruus tuus indicare potest non enim aenigma est sed res aperta hic aper cum heri summa cena eum uindicasset a conuiuis dimissus est itaque hodie tamquam libertus in conuiuium reuertitur damnaui ego stuporem meum et nihil amplius interrogaui ne uiderer numquam inter honestos cenasse dum haec loquimur puer speciosus uitibus hederisque redimitus modo bromium interdum lyaeum euhiumque confessus calathisco uuas circumtulit et poemata domini sui acutissima uoce traduxit ad quem sonum conuersus trimalchio dionyse inquit liber esto puer detraxit pilleum apro capitique suo imposuit tum trimalchio rursus adiecit non negabitis me inquit habere liberum patrem laudauimus dictum trimalchionis et circumeuntem puerum sane perbasiamus ab hoc ferculo trimalchio ad lasanum surrexit nos libertatem sine tyranno nacti coepimus inuitare    conuiuarum sermones dama itaque primus cum pataracina poposcisset dies inquit nihil est dum uersas te nox fit itaque nihil est melius quam de cubiculo recta in triclinium ire et mundum frigus habuimus uix me balneus calfecit tamen calda potio uestiarius est staminatas duxi et plane matus sum uinus mihi in cerebrum abiit  excepit seleucus fabulae partem et ego inquit non cotidie lauor balniscus enim fullo est aqua dentes  habet et cor nostrum cotidie liquescit sed cum mulsi pultarium obduxi frigori laecasin dico nec sane lauare potui fui enim hodie in funus homo bellus tam bonus chrysanthus animam ebulliit modo modo me appellauit uideor mihi cum illo loqui heu eheu utres inflati ambulamus minoris quam muscae sumus muscae tamen aliquam uirtutem habent nos non pluris sumus quam bullae et quid si non abstinax fuisset quinque dies aquam in os suum non coniecit non micam panis tamen abiit ad plures medici illum perdiderunt immo magis malus fatus medicus enim nihil aliud est quam animi consolatio tamen bene elatus est uitali lecto stragulis bonis planctus est optimemanu misit aliquotetiam si maligne illum plorauit uxor quid si non illam optime accepisset sed mulier quae mulier miluinum genus neminem nihil boni facere oportet aeque est enim ac si in puteum conicias sed antiquus amor cancer est  molestus fuit philerosque proclamauit uiuorum meminerimus ille habet quod sibi debebatur honeste uixit honeste obiit quid habet quod queratur ab asse creuit et paratus fuit quadrantem de stercore mordicus tollere itaque creuit quicquid tetigit tamquam fauus puto mehercules illum reliquisse solida centum et omnia in nummis habuit de re tamen ego uerum dicam qui linguam caninam comedi durae buccae  fuit linguosus discordia non homo frater eius fortis fuit amicus amico manu plena uncta mensa et inter initia malam parram pilauit sed recorrexit costas illius prima uindemia uendidit enim uinum quantum ipse uoluit et quod illius mentum sustulit hereditatem accepit ex qua plus inuolauit quam illi relictum est et ille stips dum fratri suo irascitur nescio cui terrae filio patrimonium elegauit longe fugit quisquis suos fugit habuit autem oricularios seruos qui illum pessum dederunt numquam autem recte faciet qui cito credit utique homo negotians tamen uerum quod frunitus est quam diu uixit cui datum est non cui destinatum plane fortunae filius in manu illius plumbum aurum fiebat facile est autem ubi omnia quadrata currunt et quot putas illum annos secum tulisse septuaginta et supra sed corneolus fuit aetatem bene ferebat niger tamquam coruus noueram hominem olim oliorum et adhuc salax erat non mehercules illum puto in domo canem reliquisse immo                                    etiam pullarius erat omnis mineruae homo nec improbo hoc solum enim secum tulit  haec phileros dixit illa ganymedes narratis quod nec ad caelum nec ad terram pertinet cum interim nemo curat quid annona mordet non mehercules hodie buccam panis inuenire potui et quomodo siccitas perseuerat iam annum esuritio fuit aediles male eueniat qui cum pistoribus colludunt serua me ser  uabo te itaque populus minutus laborat nam isti maiores maxillae semper saturnalia agunt o si haberemus illos leones quos ego hic inueni cum primum ex asia ueni illud erat uiuere similia sicilia interiores et laruas sic istos percolopabant ut illis iuppiter iratus esset sed memini safinium tunc habitabat ad arcum ueterem me puero piper non homo is quacumque ibat terram adurebat sed rectus sed certus amicus amico cum quo audacter posses in tenebris micare in curia autem quomodo singulos uel pilabat tractabat nec schemas loquebatur sed derectum cum ageret porro in foro sic illius uox crescebat tamquam tuba nec sudauit umquam nec expuit puto eum nescio quid assi a dis habuisse et quam benignus resalutare nomina omnium reddere tamquam unus de nobis itaque illo tempore annona pro luto erat asse panem quem emisses non potuisses cum altero deuorare nunc oculum bublum uidi maiorem heu heu quotidie peius haec colonia retrouersus crescit tamquam coda uituli sed quare habemus aedilem non trium cauniarum qui sibi mauult assem quam uitam nostram itaque domi gaudet plus in die nummorum accipit quam alter patrimonium habet iam scio unde acceperit denarios mille aureos sed si nos coleos haberemus non tantum sibi placeret nunc populus est domi leones foras uulpes quod ad me attinet iam pannos meos comedi et si perseuerat haec annona  casulas meas uendam quid enim futurum est si nec dii nec homines huius coloniae miserentur ita meos fruniscar ut ego puto omnia illa a diibus fieri nemo enim caelum caelum putat nemo ieiunium seruat nemo iouem pili facit sed omnes opertis oculis bona sua computant antea stolatae ibant nudis pedibus in cliuum passis capillis mentibus puris et iouem aquam exorabant itaque statim urceatim plouebat aut tunc aut numquam et omnes redibant udi tamquam mures itaque dii pedes lanatos habent quia nos religiosi non sumus agri iacent  oro te inquit echion centonarius melius loquere modo sic modo sic inquit rusticus uarium porcum perdiderat quod hodie non est cras erit sic uita truditur non mehercules patria melior dici potest si homines haberet sed laborat hoc tempore nec haec sola non debemus delicati esse ubique medius caelus est tu si aliubi fueris dices hic porcos coctos ambulare et ecce habituri sumus munus excellente in triduo die festa familia non lanisticia sed plurimi liberti et titus noster magnum animum habet et est caldicerebrius aut hoc aut illud erit quid utique nam illi domesticus sum non est mixcix ferrum optimum daturus est sine fuga carnarium in medio ut amphitheater uideat et habet unde relictum est illi sestertium trecenties decessit illius pater male ut quadrin  genta impendat non sentiet patrimonium illius et sempiterno nominabitur iam manios aliquot habet et mulierem essedariam et dispensatorem glyconis qui deprehensus est cum dominam suam delectaretur uidebis populi rixam inter zelotypos et amasiunculos glyco autem sestertiarius homo dispensatorem ad bestias dedit hoc est se ipsum traducere quid seruus peccauit qui coactus est facere magis illa matella digna fuit quam taurus iactaret sed qui asinum non potest stratum caedit quid autem glyco putabat hermogenis filicem umquam bonum exitum facturam ille miluo uolanti poterat ungues resecare colubra restem non parit glyco glyco dedit suas itaque quamdiu uixerit habebit stigmam nec illam nisi orcus delebit sed sibi quisque peccat sed subolfacio quia nobis epulum daturus est mammea binos denarios mihi et meis quod si hoc fecerit eripiet norbano totum fauorem scias oportet plenis uelis hunc uinciturum et reuera quid ille nobis boni fecit dedit gladiatores sestertiarios iam decrepitos quos si sufflasses cecidissent iam meliores bestiarios uidi occidit de lucerna equites putares eos gallos gallinaceos alter burdubasta alter loripes tertiarius mortuus pro mortuo qui habebat neruia praecisa unus alicuius flaturae fuit thraex qui et ipse ad dictata pugnauit ad  summam omnes postea secti sunt adeo de magna turba adhibete acceperant plane fugae merae munus tamen inquit tibi dedi et ego tibi plodo computa et tibi plus do quam accepi manus manum  lauat uideris mihi agamemnon dicere quid iste argutat molestus quia tu qui potes loquere non loquis non es nostrae fasciae et ideo pauperorum uerba derides scimus te prae litteras fatuum esse quid ergo est aliqua die te persuadeam ut ad uillam uenias et uideas casulas nostras inueniemus quod manducemus pullum oua belle erit etiam si omnia hoc anno tempestas deprauauit inueniemus ergo unde saturi fiamus et iam tibi discipulus crescit cicaro meus iam quattuor partis dicit si uixerit habebis ad latus seruulum nam quicquid illi uacat caput de tabula non tollit ingeniosus est et bono filo etiam si in aues morbosus est ego illi iam tres cardeles occidi et dixi quia mustella comedit inuenit tamen alias nenias et libentissime pingit ceterum iam graeculis calcem impingit et latinas coepit non male appetere etiam si magister eius sibi placens fit nec uno loco consistit scit quidem litteras sed non uult laborare est et alter non quidem doctus sed curiosus qui plus docet quam scit itaque feriatis diebus solet domum uenire et quicquid dederis contentus est emi ergo nunc puero aliquot libra rubricata quia uolo illum ad dom  usionem aliquid de iure gustare habet haec res panem nam litteris satis inquinatus est quod si resilierit destinaui illum artificium docere aut tonstrinum aut praeconem aut certe causidicum quod illi auferre non possit nisi orcus ideo illi cotidie clamo primigeni crede mihi quicquid discis tibi discis uides phileronem causidicum si non didicisset hodie famem a labris non abigeret modo modo collo suo circumferebat onera uenalia nunc etiam aduersus norbanum se extendit litterae thesaurum est et artificium numquam moritur  eiusmodi fabulae uibrabant cum trimalchio intrauit et detersa fronte unguento manus lauit spatioque minimo interposito ignoscite mihi inquit amici multis iam diebus uenter mihi non respondit nec medici se inueniunt profuit mihi tamen malicorium et taeda ex aceto spero tamen iam ueterem pudorem sibi imponit alioquin circa stomachum mihi sonat putes taurum itaque si quis uestrum uoluerit sua re causa facere non est quod illum pudeatur nemo nostrum solide natus est ego nullum puto tam magnum tormentum esse quam continere hoc solum uetare ne iouis potest rides fortunata quae soles me nocte desomnem facere nec tamen in triclinio ullum uetuo facere quod se iuuet et medici uetant continere uel si quid plus uenit omnia foras parata sunt aqua lasani et cetera minutalia credite mihi anathymiasis in cerebrum it et in toto corpore fluctum facit multos scio sic periisse dum nolunt sibi uerum dicere gratias  agimus liberalitati indulgentiaeque eius et subinde castigamus crebris potiunculis risum nec adhuc sciebamus nos in medio lautitiarum quod aiunt cliuo laborare nam commundatis ad symphoniam mensis tres albi sues in triclinium adducti sunt capistris et tintinnabulis culti quorum unum bimum nomenculator esse dicebat alterum trimum tertium uero iam sexennem ego putabam petauristarios intrasse et porcos sicut in circulis mos est portenta aliqua facturos sed trimalchio expectatione discussa quem inquit ex eis uultis in cenam statim fieri gallum enim gallinaceum penthiacum et eiusmodi nenias rustici          faciunt mei coci etiam uitulos aeno coctos solent facere continuoque cocum uocari iussit et non expectata electione nostra maximum natu iussit occidi et clara uoce ex quota decuria es cum ille se ex quadragesima respondisset empticius an inquit domi natus neutrum inquit cocus sed testamento pansae tibi relictus sum uide ergo ait ut diligenter ponas si non te iubebo in decuriam uiatorum conici et cocum quidem potentiae admonitum in culinam obsonium  duxit trimalchio autem miti ad nos uultu respexit et uinum inquit si non placet mutabo uos illud oportet bonum faciatis deorum beneficio non emo sed nunc quicquid ad saliuam facit in suburbano nascitur eo quod ego adhuc non noui dicitur confine esse tarraciniensibus et tarentinis nunc coniungere agellis siciliam uolo ut cum africam libuerit ire per meos fines nauigem sed narra tu mihi agamemnon quam  controuersiam hodie declamasti ego etiam si causas non ago in domusionem tamen litteras didici et ne me putes studia fastiditum ii bybliothecas habeo unam graecam alteram latinam dic ergo si me amas peristasim declamationis tuae cum dixisset agamemnon pauper et diues inimici erant ait trimalchio quid est pauper urbane inquit agamemnon et nescio quam controuersiam exposuit statim trimalchio hoc inquit si factum est controuersia non est si factum non est nihil est haec aliaque cum effusissimis prosequeremur laudationibus rogo inquit agamemnon mihi carissime numquid duodecim aerumnas herculis tenes aut de ulixe fabulam quemadmodum illi cyclops pollicem poricino extorsit solebam haec ego puer apud homerum legere nam sibyllam quidem cumis ego ipse oculis meis uidi in ampulla pendere et cum illi pueri dicerent sibulla ti qeleis respondebat illa apoqanein qelw  nondum efflauerat omnia cum repositorium cum sue ingenti mensam occupauit mirari nos celeritatem coepimus et iurare ne gallum quidem gallinaceum tam cito percoqui potuisse tanto quidem magis quod longe maior nobis porcus uidebatur esse quam paulo ante apparuerat deinde magis magisque trimalchio intuens eum quid quid inquit porcus hic non est exinteratus non mehercules est uoca uoca cocum in medio cum constitisset ad mensam cocus tristis et diceret se oblitum esse exinterare quid oblitus trimalchio exclamat putes illum piper et cuminum non coniecisse despolia non fit mora despoliatur  cocus atque inter duos tortores maestus consistit deprecari tamen omnes coeperunt et dicere solet fieri rogamus mittas postea si fecerit nemo nostrum pro illo rogabit ego crudelissimae seueritatis non potui me tenere sed inclinatus ad aurem agamemnonis plane inquam hic debet seruus esse nequissimus aliquis obliuisceretur porcum exinterare non mehercules illi ignoscerem si piscem praeterisset at non trimalchio qui relaxato in hilaritatem uultu ergo inquit quia tam malae memoriae es palam nobis illum exintera recepta cocus tunica cultrum arripuit porcique uentrem hinc atque illinc timida manu secuit nec mora ex plagis ponderis inclinatione crescentibus tomacula cum botulis effusa sunt  plausum post hoc automatum familia dedit et gaio feliciter conclamauit nec non cocus potione honoratus est etiam argentea corona poculumque in lance accepit corinthia quam cum agamemnon propius consideraret ait trimalchio solus sum qui uera corinthea habeam expectabam ut pro reliqua insolentia diceret sibi uasa corintho afferri sed ille melius et forsitan inquit quaeris quare solus corinthea uera possideam quia scilicet aerarius a quo emo corinthus uocatur quid est autem corintheum nisi quis corinthum habet et ne me putetis nesapium esse ualde bene scio unde primum corinthea nata sint cum ilium captum est hannibal homo uafer et magnus stelio omnes statuas aeneas et aureas et argenteas in unum rogum congessit et eas incendit factae sunt in unum aera miscellanea ita ex hac massa  fabri sustulerunt et fecerunt catilla et paropsides et statuncula sic corinthea nata sunt ex omnibus in unum nec hoc nec illud ignoscetis mihi quod dixero ego malo mihi uitrea certe non olunt quod si non frangerentur mallem mihi quam aurum nunc autem  uilia sunt fuit tamen faber qui fecit phialam uitream quae non frangebatur admissus ergo caesarem est cum suo munere    deinde fecit reporrigere caesarem et illam in pauimentum proiecit caesar non pote ualdius quam expauit at ille sustulit phialam de terra collisa erat tamquam uasum aeneum deinde martiolum de sinu protulit et phialam otio belle correxit hoc facto putabat se solium iouis tenere utique postquam ille dixit numquid alius scit hanc condituram uitreorum uide modo postquam negauit iussit illum caesar decollari quia enim si scitum esset aurum pro luto haberemus  in argento plane studiosus sum habeo scyphos urnales plus minus    quemadmodum cassandra occidit filios suos et pueri mortui iacent sic ut uiuere putes habeo capidem quam reliquit patrono meo rex minos ubi daedalus niobam in equum troianum inclu  dit nam hermerotis pugnas et petraitis in poculis habeo omnia ponderosa meum enim intellegere nulla pecunia uendo haec dum refert puer calicem proiecit ad quem respiciens trimalchio cito inquit te ipsum caede quia nugax es statim puer demisso labro orare at ille quid me inquit rogas tamquam ego tibi molestus sim suadeo a te impetres ne sis nugax tandem ergo exoratus a nobis missionem dedit puero ille dimissus circa mensam percucurrit    et aquam foras uinum intro clamauit excipimus urbanitatem iocantis et ante omnes agamemnon qui sciebat quibus meritis reuocaretur ad cenam ceterum laudatus trimalchio hilarius bibit et iam ebrio proximus nemo inquit uestrum rogat fortunatam meam ut saltet credite mihi cordacem nemo melius ducit atque ipse erectis supra frontem manibus syrum histrionem exhibebat concinente tota familia madeia perimadeia et prodisset in medium nisi fortunata ad aurem accessisset et credo dixerit non decere grauitatem eius tam humiles ineptias nihil autem tam inaequale erat nam modo fortunatam uerebatur modo ad naturam suam reuertebatur  et plane interpellauit saltationis libidinem actuarius qui tamquam urbis acta recitauit uii kalendas sextiles in praedio cumano quod est trimalchionis nati sunt pueri xxx puellae xl sublata in horreum ex area tritici millia modium quingenta boues domiti  quingenti eodem die mithridates seruus in crucem actus est quia gai nostri genio male dixerat eodem die in arcam relatum est quod collocari non potuit sestertium centies eodem die incendium factum est in hortis pompeianis ortum ex aedibus nastae uilici quid inquit trimalchio quando mihi pompeiani horti empti sunt anno priore inquit actuarius et ideo in rationem nondum uenerunt excanduit trimalchio et quicumque inquit mihi fundi empti fuerint nisi intra sextum mensem sciero in rationes meas inferri uetuo iam etiam edicta aedilium recitabantur et saltuariorum testamenta quibus trimalchio cum elogio exheredabatur iam nomina uilicorum et repudiata a circumitore liberta in balneatoris contubernio deprehensa et atriensis baias relegatus iam reus factus dispensator et iudicium inter cubicularios actum petauristarii autem tandem uenerunt baro insulsissimus cum scalis constitit puerumque iussit per gradus et in summa parte odaria saltare circulos deinde ardentes transilire et dentibus amphoram sustinere mirabatur haec solus trimalchio dicebatque ingratum artificium esse ceterum duo esse in rebus humanis quae libentissime spectaret petauristarios et cornicines reliqua animalia acroamata tricas meras esse nam et comoedos inquit emeram sed malui illos atellaniam facere et choraulen meum iussi latine cantare  cum maxime haec dicente eo puer    trimalchionis                 delapsus est conclamauit familia nec minus conuiuae  non propter hominem tam putidum cuius etiam ceruices fractas libenter uidissent sed propter malum exitum cenae ne necesse haberent alienum mortuum plorare ipse trimalchio cum grauiter ingemuisset superque bracchium tamquam laesum incubuisset concurrere medici et inter primos fortunata crinibus passis cum scypho miseramque se atque infelicem proclamauit nam puer quidem qui ceciderat circumibat iam dudum pedes nostros et missionem rogabat pessime mihi erat ne his precibus per ridiculum aliquid catastropha quaereretur nec enim adhuc exciderat cocus ille qui oblitus fuerat porcum exinterare itaque totum circumspicere triclinium coepi ne per parietem automatum aliquod exiret utique postquam seruus uerberari coepit qui bracchium domini contusum alba potius quam conchyliata inuoluerat lana nec longe aberrauit suspicio mea in uicem enim poenae uenit decretum trimalchionis quo puerum iussit liberum esse ne quis posset dicere tantum uirum esse a seruo uulneratum  comprobamus nos factum et quam in praecipiti res humanae essent uario sermone garrimus ita inquit trimalchio non oportet hunc casum sine inscriptione transire statimque codicillos poposcit et non diu cogitatione distorta haec recitauit quod non expectes ex transuerso fit ubique nostra et supra nos fortuna negotia curat quare da nobis uina falerna puer ab hoc epigrammate coepit poetarum esse mentio diuque summa carminis penes mopsum thracem me  morata est donec trimalchio rogo inquit magister quid putas inter ciceronem et publilium interesse ego alterum puto disertiorem fuisse alterum honestiorem quid enim his melius dici potest luxuriae rictu martis marcent moenia tuo palato clausus pauo pascitur plumato amictus aureo babylonico gallina tibi numidica tibi gallus spado ciconia etiam grata peregrina hospita pietaticultrix gracilipes crotalistria auis exul hiemis titulus tepidi temporis nequitiae nidum in caccabo fecit tuae quo margaritam caram tibi bacam indicam an ut matrona ornata phaleris pelagiis tollat pedes indomita in strato extraneo zmaragdum ad quam rem uiridem pretiosum uitrum quo carchedonios optas ignes lapideos nisi ut scintillet probitas e carbunculis aequum est induere nuptam uentum textilem palam prostare nudam in nebula linea  quod autem inquit putamus secundum litteras difficillimum esse artificium ego puto medicum et nummularium medicus qui scit quid homunciones intra praecordia sua habeant et quando febris ueniat etiam si illos odi pessime quod mihi iubent saepe anatinam parari nummularius qui per argentum aes uidet nam mutae bestiae laboriosissimae boues et oues boues quorum beneficio panem manducamus oues quod lana illae nos gloriosos faciunt et facinus  indignum aliquis ouillam est et tunicam habet apes enim ego diuinas bestias puto quae mel uomunt etiam si dicuntur illud a ioue afferre ideo autem pungunt quia ubicumque dulce est ibi et acidum inuenies iam etiam philosophos de negotio deiciebat cum pittacia in scypho circumferri coeperunt puerque super hoc positus officium apophoreta recitauit argentum sceleratum allata est perna supra quam acetabula erant posita ceruical offla collaris allata est serisapia et contumelia xerophagiae e sale datae sunt et contus cum malo porri et persica flagellum et cultrum accepit passeres et muscarium uuam passam et mel atticum canale et pedale lepus et solea est allata cenatoria et forensia offlam et tabulas accepit muraena et littera murem cum rana alligata fascemque betae diu risimus sexcenta huiusmodi fuerunt quae iam exciderunt memoriae meae  ceterum ascyltos intemperantis licentiae cum omnia sublatis manibus eluderet et usque ad lacrimas rideret unus ex conlibertis trimalchionis excanduit is ipse qui supra me discumbebatet quid rides inquit ueruex an tibi non placent lautitiae domini mei tu enim beatior es et conuiuare melius soles ita tutelam huius loci habeam propitiam ut ego si secundum illum discumberem iam illi balatum clusissem bellum pomum qui rideatur alios larifuga nescio quis nocturnus qui non ualet lotium suum ad sum  mam si circumminxero illum nesciet qua fugiat non mehercules soleo cito feruere sed in molle carne uermes nascuntur ridet quid habet quod rideat numquid pater fetum emit lamna eques romanus es et ego regis filius quare ergo seruiuisti quia ipse me dedi in seruitutem et malui ciuis romanus esse quam tributarius et nunc spero me sic uiuere ut nemini iocus sim homo inter homines sum capite aperto ambulo assem aerarium nemini debeo constitutum habui numquam nemo mihi in foro dixit redde quod debes glebulas emi lamellulas paraui uiginti uentres pasco et canem contubernalem meam redemi ne quis in capillis illius manus tergeret mille denarios pro capite solui seuir gratis factus sum spero sic moriar ut mortuus non erubescam tu autem tam laboriosus es ut post te non respicias in alio peduclum uides in te ricinum non uides tibi soli ridiclei uidemur ecce magister tuus homo maior natus placemus illi tu lacticulosus nec mu nec ma argutas uasus fictilis immo lorus in aqua lentior non melior tu beatior es bis prande bis cena ego fidem meam malo quam thesauros ad summam quisquam me bis poposcit annis quadraginta seruiui nemo tamen sciit utrum seruus essem an liber et puer capillatus in hanc coloniam ueni adhuc basilica non erat facta dedi tamen operam ut domino satis facerem homini maiesto et dignitosso cuius pluris erat unguis quam tu totus es et habebam in domo qui mihi pedem opponerent hac illac tamengenio illius gratiasenataui haec sunt uera athla nam in ingenuum nasci tam facile est  quam accede istoc quid nunc stupes tamquam hircus in eruilia  post hoc dictum giton qui ad pedes stabat risum iam diu compressum etiam indecenter effudit quod cum animaduertisset aduersarius ascylti flexit conuicium in puerum et tu autem inquit etiam tu rides cepa cirrata io saturnalia rogo mensis december est quando uicesimam numerasti    quid faciat crucis offla coruorum cibaria curabo iam tibi iouis iratus sit et isti qui tibi non imperat ita satur pane fiam ut ego istud conliberto meo dono alioquin iam tibi depraesentiarum reddidissem bene nos habemus at isti nugae qui tibi non imperant plane qualis dominus talis et seruus uix me teneo nec sum natura caldicerebrius sed cum coepi matrem meam dupundii non facio recte uidebo te in publicum mus immo terrae tuber nec sursum nec deorsum non cresco nisi dominum tuum in rutae folium non conieci nec tibi parsero licet mehercules iouem olympium clames curabo longe tibi sit comula ista besalis et dominus dupunduarius recte uenies sub dentem aut ego non me noui aut non deridebis licet barbam auream habeas athana tibi irata sit curabo et ei qui te primus  deuro de fecit non didici geometrias critica et alogas menias sed lapidarias litteras scio partes centum dico ad aes ad pondus ad nummum ad summam si quid uis ego et tu sponsiunculam exi defero lamnam iam scies patrem tuum mercedes perdidisse quamuis et rhetoricam scis ecce qui de nobis longe uenio late uenio solue me dicam tibi qui de nobis currit et de loco non mouetur qui de nobis crescit et minor fit curris stupes satagis tamquam mus in matella ergo aut tace aut meliorem noli molestare qui te natum non putat nisi si me iudicas anulos buxeos curare quos amicae tuae inuolasti occuponem propitium eamus in forum et pecunias mutuemur iam scies hoc ferrum fidem habere uah bella res est uolpis uda ita lucrum faciam et ita bene moriar ut populus per exitum meum iuret nisi te ubique toga peruersa fuero persecutus bella res et iste                qui te haec docet mufrius non magister nos aliter didicimus dicebat enim magister sunt uestra salue recta domum caue circumspicias caue maiorem maledicas at nunc mera mapalia nemo dupondii euadit ego quod me sic uides propter artificium meum diis gratias ago  coeperat ascyltos respondere conuicio sed trimalchio delectatus colliberti eloquentia agite inquit scordalias de medio suauiter sit potius et tu hermeros parce adulescentulo sanguen illi feruet tu melior esto semper in hac re qui uincitur uincit et tu cum  esses capo cocococo aeque cor non habebas simus ergo quod melius est a primitiis hilares et homeristas spectemus intrauit factio statim hastisque scuta concrepuit ipse trimalchio in puluino consedit et cum homeristae graecis uersibus colloquerentur ut insolenter solent ille canora uoce latine legebat librum mox silentio facto scitis inquit quam fabulam agant diomedes et ganymedes duo fratres fuerunt horum soror erat helena agamemnon illam rapuit et dianae ceruam subiecit ita nunc homeros dicit quemadmodum inter se pugnent troiani et tarentini uicit scilicet et iphigeniam filiam suam achilli dedit uxorem ob eam rem aiax insanit et statim argumentum explicabit haec ut dixit trimalchio clamorem homeristae sustulerunt interque familiam discurrentem uitulus in lance ducenaria elixus allatus est et quidem galeatus secutus est aiax strictoque gladio tamquam insaniret uitulum concidit ac modo uersa modo supina gesticulatus mucrone frustra collegit mirantibusque uitulum partitus est  nec diu mirari licuit tam elegantes strophas nam repente lacunaria sonare coeperunt totumque triclinium intremuit consternatus ego exsurrexi et timui ne per tectum petauristarius aliquis descenderet nec minus reliqui conuiuae mirantes erexere uultus expectantes quid noui de caelo nuntiaretur ecce autem diductis lacunaribus subito circulus ingens de cupa uidelicet grandi excussus demittitur cuius per totum  orbem coronae aureae cum alabastris unguenti pendebant dum haec apophoreta iubemur sumere respiciens ad mensam    iam illic repositorium cum placentis aliquot erat positum quod medium priapus a pistore factus tenebat gremioque satis amplo omnis generis poma et uuas sustinebat more uulgato auidius ad pompam manus porreximus et repente noua ludorum commissio hilaritatem hic refecit omnes enim placentae omniaque poma etiam minima uexatione contacta coeperunt effundere crocum et usque ad os molestus umor accidere rati ergo sacrum esse fericulum tam religioso apparatu perfusum consurreximus altius et augusto patri patriae feliciter diximus quibusdam tamen etiam post hanc uenerationem poma rapientibus et ipsi mappas impleuimus ego praecipue qui nullo satis amplo munere putabam me onerare gitonis sinum inter haec tres pueri candidas succincti tunicas intrauerunt quorum duo lares bullatos super mensam posuerunt unus pateram uini circumferens dii propitii clamabat    aiebat autem unum cerdonem alterum felicionem tertium lucrionem uocari nos etiam ueram imaginem ipsius trimalchionis cum iam omnes basiarent erubuimus praeterire  postquam ergo omnes bonam mentem bonamque ualetudinem sibi optarunt trimalchio ad nicerotem  respexit et solebas inquit suauius esse in conuictu nescio quid nunc taces nec muttis oro te sic felicem me uideas narra illud quod tibi usu uenit niceros delectatus affabilitate amici omne me inquit lucrum transeat nisi iam dudum gaudimonio dissilio quod te talem uideo itaque hilaria mera sint etsi timeo istos scholasticos ne me derideant uiderint narrabo tamen quid enim mihi aufert qui ridet satius est rideri quam derideri haec ubi dicta dedit talem fabulam exorsus est cum adhuc seruirem habitabamus in uico angusto nunc gauillae domus est ibi quomodo dii uolunt amare coepi uxorem terentii coponis noueratis melissam tarentinam pulcherrimum bacciballum sed ego non mehercules corporaliter illam autem aut propter res uenerarias curaui sed magis quod benemoria fuit si quid ab illa petii numquam mihi negatum    fecit assem semissem habui in illius sinum demandaui nec umquam fefellitus sum huius contubernalis ad uillam supremum diem obiit itaque per scutum per ocream egi aginaui quemadmodum ad illam peruenirem scitis autem in angustiis amici  apparent forte dominus capuae exierat ad scruta scita expedienda nactus ego occasionem persuadeo hospitem nostrum ut mecum ad quintum miliarium ueniat erat autem miles fortis tamquam orcus apoculamus nos circa gallicinia luna lucebat tamquam meridie uenimus inter monimenta homo meus coepit ad stelas  facere sed ego pergo cantabundus et stelas numero deinde ut respexi ad comitem ille exuit se et omnia uestimenta secundum uiam posuit mihi in anima in naso esse stabam tamquam mortuus at ille circumminxit uestimenta sua et subito lupus factus est nolite me iocari putare ut mentiar nullius patrimonium tanti facio sed quod coeperam dicere postquam lupus factus est ululare coepit et in siluas fugit ego primitus nesciebam ubi essem deinde accessi ut uestimenta eius tollerem illa autem lapidea facta sunt qui mori timore nisi ego gladium tamen strinxi et matauitatau umbras cecidi donec ad uillam amicae meae peruenirem in laruam intraui paene animam ebulliui sudor mihi per bifurcum uolabat oculi mortui uix umquam refectus sum melissa mea mirari coepit quod tam sero ambularem et si ante inquit uenisses saltem nobis adiutasses lupus enim uillam intrauit et omnia pecora     tamquam lanius sanguinem illis misit nec tamen derisit etiam si fugit seruus enim noster lancea collum eius traiecit haec ut audiui operire oculos amplius non potui sed luce clara hac nostri domum fugi tamquam copo compilatus et postquam ueni in illum locum in quo lapidea uestimenta erant facta nihil inueni nisi sanguinem ut uero domum ueni iacebat miles meus in lecto tamquam  bouis et collum illius medicus curabat intellexi illum uersipellem esse nec postea cum illo panem gustare potui non si me occidisses uiderint alii quid de hoc exopinissent ego si mentior genios uestros iratos habeam  attonitis admiratione uniuersis saluo inquit tuo sermone trimalchio si qua fides est ut mihi pili inhorruerunt quia scio niceronem nihil nugarum narrare immo certus est et minime linguosus nam et ipse uobis rem horribilem narrabo asinus in tegulis cum adhuc capillatus essem nam a puero uitam chiam gessi ipsimi nostri delicatus decessit mehercules margaritum catamitus et omnium numerum cum ergo illum mater misella plangeret et nostrum plures in tristimonio essemus subito strigae coeperunt putares canem leporem persequi habebamus tunc hominem cappadocem longum ualde audaculum et qui ualebat poterat bouem iratum tollere hic audacter stricto gladio extra ostium procucurrit inuoluta sinistra manu curiose et mulierem tamquam hoc locosaluum sit quod tangomediam traiecit audimus gemitum etplane non mentiaripsas non uidimus baro autem noster introuersus se proiecit in lectum et corpus totum liuidum habebat quasi flagellis caesus quia scilicet illum tetigerat mala manus nos cluso ostio redimus iterum ad officium sed dum mater amplexaret corpus filii sui tangit et uidet manuciolum de stramentis factum non cor habebat non intestina non quicquam scilicet iam puerum strigae inuo  lauerant et supposuerant stramenticium uauatonem rogo uos oportet credatis sunt mulieres plussciae sunt nocturnae et quod sursum est deorsum faciunt ceterum baro ille longus post hoc factum numquam coloris sui fuit immo post paucos dies phreneticus periit  miramur nos et pariter credimus osculatique mensam rogamus nocturnas ut suis se teneant dum redimus a cena    et sane iam lucernae mihi plures uidebantur ardere                             totumque triclinium esse mutatum cum trimalchio tibi dico inquit plocame nihil narras nihil nos delectaris et solebas suauius esse canturire belle deuerbia adicere melicam heu heu abistis dulces caricae iam inquit ille quadrigae meae decucurrerunt ex quo podagricus factus sum alioquin cum essem adulescentulus cantando paene tisicus factus sum quid saltare quid deuerbia quid tonstrinum quando parem habui nisi unum apelletem oppositaque ad os manu nescio quid taetrum exsibilauit quod postea graecum esse affirmabat nec non trimalchio ipse cum tubicines esset imitatus ad delicias suas respexit quem croesum appellabat puer autem lippus sordidissimis dentibus catellam nigram atque indecenter pinguem prasina inuoluebat fascia panemque semesum ponebat supra torum atque ac nausea recusantem saginabat quo admonitus officio trimalchio scylacem iussit adduci praesidium domus familiaeque nec mora ingentis formae  adductus est canis catena uinctus admonitusque ostiarii calce ut cubaret ante mensam se posuit tum trimalchio iactans candidum panem nemo inquit in domo mea me plus amat indignatus puer quod scylacem tam effuse laudaret catellam in terram deposuit hortatusque est ut ad rixam properaret scylax canino scilicet usus ingenio taeterrimo latratu triclinium impleuit margaritamque croesi paene lacerauit nec intra rixam tumultus constitit sed candelabrum etiam supra mensam euersum et uasa omnia crystallina comminuit et oleo feruenti aliquot conuiuas respersit trimalchio ne uideretur iactura motus basiauit puerum ac iussit supra dorsum ascendere suum non moratus ille usus est equo manuque plana scapulas eius subinde uerberauit interque risum proclamauit bucca bucca quot sunt hic repressus ergo aliquamdiu trimalchio camellam grandem iussit misceri et potiones diuidi omnibus seruis qui ad pedes sedebant adiecta exceptione si quis inquit noluerit accipere caput illi perfunde interdiu seuera nunc hilaria  hanc humanitatem insecutae sunt matteae quarum etiam recordatio me si qua est dicenti fides offendit singulae enim gallinae altiles pro turdis circumlatae sunt et oua anserina pilleata quae ut comessemus ambitiosissime a nobis trimalchio petiit dicens exossatas esse gallinas inter haec triclinii ualuas lictor percussit amictusque ueste alba cum ingenti frequentia comissator intrauit ego maiestate conterritus praetorem putabam uenisse itaque temptaui assurgere et nudos pedes in terram deferre risit hanc trepidatio  nem agamemnon et contine te inquit homo stultissime habinnas seuir est idemque lapidarius qui uideretur monumenta optime facere recreatus hoc sermone reposui cubitum habinnamque intrantem cum admiratione ingenti spectabam ille autem iam ebrius uxoris suae umeris imposuerat manus oneratusque aliquot coronis et unguento per frontem in oculos fluente praetorio loco se posuit continuoque uinum et caldam poposcit delectatus hac trimalchio hilaritate et ipse capaciorem poposcit scyphum quaesiuitque quomodo acceptus esset omnia inquit habuimus praeter te oculi enim mei hic erant et mehercules bene fuit scissa lautum nouendiale seruo suo misello faciebat quem mortuum manu miserat et puto cum uicensimariis magnam mantissam habet quinquaginta enim millibus aestimant mortuum sed tamen suauiter fuit etiam si coacti sumus dimidias potiones supra ossucula eius  effundere tamen inquit trimalchio quid habuistis in cena dicam inquit si potuero nam tam bonae memoriae sum ut frequenter nomen meum obliuiscar habuimus tamen in primo porcum botulo coronatum et circa sangunculum et gizeria optime facta et certe betam et panem autopyrum de suo sibi quem ego malo quam candidum et uires facit et cum mea re causa facio non ploro sequens ferculum fuit sciribilita frigida et supra mel caldum infusum excellente  hispanum itaque de sciribilita quidem non minimum edi de melle me usque tetigi circa cicer et lupinum caluae arbitratu et mala singula ego tamen duo sustuli et ecce in mappa alligata habeo nam si aliquid muneris meo uernulae non tulero habebo conuicium bene me admonet domina mea in prospectu habuimus ursinae frustrum de quo cum imprudens scintilla gustasset paene intestina sua uomuit ego contra plus libram comedi nam ipsum aprum sapiebat et si inquam ursus homuncionem comest quanto magis homuncio debet ursum comesse in summo habuimus caseum mollem ex sapa et cocleas singulas et cordae frusta et hepatia in catillis et oua pilleata et rapam et senape et catillum concacatum pax palamedes etiam in alueo circumlata sunt oxycomina unde quidam etiam improbe ternos pug nos sustulerunt nam pernae missionem dedimus sed narra mihi gai rogo fortunata quare non recumbit quomodo nosti inquit illam trimalchio nisi argentum composuerit nisi reliquias pueris diuiserit aquam in os suum non coniciet atqui respondit habinnas nisi illa discumbit ego me apoculo et coeperat surgere nisi signo dato fortunata quater amplius a tota familia esset uocata uenit ergo galbino succincta cingillo ita ut infra cerasina appareret tunica et periscelides tortae phaecasiaeque inauratae tunc sudario manus tergens quod in collo habebat appli  cat se illi toro in quo scintilla habinnae discumbebat uxor osculataque plaudentem est te inquit uidere eo deinde peruentum est ut fortunata armillas suas crassissimis detraheret lacertis scintillaeque miranti ostenderet ultimo etiam periscelides resoluit et reticulum aureum quem ex obrussa esse dicebat notauit haec trimalchio iussitque afferri omnia et uidetis inquit mulieris compedes sic nos barcalae despoliamur sex pondo et selibram debet habere et ipse nihilo minus habeo decem pondo armillam ex millesimis mercurii factam ultimo etiam ne mentiri uideretur stateram iussit afferri et circumlatum approbari pondus nec melior scintilla quae de ceruice sua capsellam detraxit aureolam quam felicionem appellabat inde duo crotalia protulit et fortunatae in uicem consideranda dedit et domini inquit mei beneficio nemo habet meliora quid inquit habinnas excatarissasti me ut tibi emerem fabam uitream plane si filiam haberem auriculas illi praeciderem mulieres si non essent omnia pro luto haberemus nunc hoc est caldum meiere et frigidum potare interim mulieres sauciae inter se riserunt ebriaque iunxerunt oscula dum altera diligentiam matris familiae iactat altera delicias et indiligentiam uiri dumque sic cohaerent habinnas furtim consurrexit pedesque fortunatae correptos super lectum immisit au au illa proclamauit aberrante tunica super genua composita  ergo in gremio scintillae incensissimam rubore faciem sudario abscondit  interposito deinde spatio cum secundas mensas trimalchio iussisset afferri sustulerunt serui omnes mensas et alias attulerunt scobemque croco et minio tinctam sparserunt et quod numquam ante uideram ex lapide speculari puluerem tritum statim trimalchio poteram quidem inquit hoc fericulo esse contentus secundas enim mensas habetis sed si quid belli habes affer interim puer alexandrinus qui caldam ministrabat luscinias coepit imitari clamante trimalchione subinde muta ecce alius ludus seruus qui ad pedes habinnae sedebat iussus credo a domino suo proclamauit subito canora uoce interea medium aeneas iam classe tenebat nullus sonus umquam acidior percussit aures meas nam praeter errantis barbariae aut adiectum aut deminutum clamorem miscebat atellanicos uersus ut tunc primum me etiam uergilius offenderit lassus tamen cum aliquando desisset adiecit habinnas et numquam inquit didicit sed ego ad circulatores eum mittendo erudibam itaque parem non habet siue muliones uolet siue circulatores imitari desperatum ualde ingeniosus est idem sutor est idem cocus idem pis                              tor omnis musae mancipium duo tamen uitia habet quae si non haberet esset omnium numerum recuti  tus est et stertit nam quod strabonus est non curo sicut uenus spectat ideo nihil tacet uix oculo mortuo  umquam illum emi trecentis denariis interpellauit loquentem scintilla et plane inquit non omnia artificia serui nequam narras agaga est at curabo stigmam habeat risit trimalchio et adcognosco inquit cappadocem nihil sibi defraudat et mehercules laudo illum hoc enim nemo parentat tu autem scintilla noli zelotypa esse crede mihi et uos nouimus sic me saluum habeatis ut ego sic solebam ipsumam meam debattuere ut etiam dominus suspicaretur et ideo me in uilicationem relegauit sed tace lingua dabo panem tamquam laudatus esset nequissimus seruus lucernam de sinu fictilem protulit et amplius semihora tubicines imitatus est succinente habinna et inferius labrum manu deprimente ultimo etiam in medium processit et modo harundinibus quassis choraulas imitatus est modo lacernatus cum flagello mulionum fata egit donec uocatum ad se habinnas basiauit potionemque illi porrexit et tanto melior inquit massa dono tibi caligas nec ullus tot malorum finis fuisset nisi epidipnis esset allata turdi siliginei uuis passis nucibusque farsi insecuta sunt cydonia etiam mala spinis confixa ut echinos efficerent et haec quidem tolerabilia erant si non fericulum longe monstrosius effecisset ut uel fame perire mallemus nam cum positus esset ut nos putabamus anser altilis circaque pisces et omnium  genera auium amici inquit trimalchio quicquid uidetis hic positum de uno corpore est factum ego scilicet homo prudentissimus statim intellexi quid esset et respiciens agamemnonem mirabor inquam nisi omnia ista de cera facta sunt aut certe de luto uidi romae saturnalibus eiusmodi cenarum imaginem  fieri necdum finieram sermonem cum trimalchio ait ita crescam patrimonio non corpore ut ista cocus meus de porco fecit non potest esse pretiosior homo uolueris de uulua faciet piscem de lardo palumbum de perna turturem de colepio gallinam et ideo ingenio meo impositum est illi nomen bellissimum nam daedalus uocatur et quia bonam mentem habet attuli illi roma munus cultros norico ferro quos statim iussit afferri inspectosque miratus est etiam nobis potestatem fecit ut mucronem ad buccam probaremus subito intrauerunt duo serui tamquam qui rixam ad lacum fecissent certe in collo adhuc amphoras habebant cum ergo trimalchio ius inter litigantes diceret neuter sententiam tulit decernentis sed alterius amphoram fuste percussit consternati nos insolentia ebriorum intentauimus oculos in proeliantes notauimusque ostrea pectinesque e gastris labentia quae collecta puer lance circumtulit has lautitias aequauit ingeniosus cocus in craticula enim argentea cochleas attulit et tremula taeterrimaque uoce cantauit pudet referre quae secuntur inaudito enim more pueri capillati attulerunt unguentum in argentea pelue  pedesque recumbentium unxerunt cum ante crura talosque corollis uinxissent hinc ex eodem unguento in uinarium atque lucernam aliquantum est infusum iam coeperat fortunata uelle saltare iam scintilla frequentius plaudebat quam loquebatur cum trimalchio permitto inquit philargyre et cario etsi prasinianus es famosus dic et menophilae contubernali tuae discumbat quid multa paene de lectis deiecti sumus adeo totum triclinium familia occupauerat certe ego notaui super me positum cocum qui de porco anserem fecerat muria condimentisque fetentem nec contentus fuit recumbere sed continuo ephesum tragoedum coepit imitari et subinde dominum suum sponsione prouocare si prasinus proximis circensibus primam palmam  diffusus hac contentione trimalchio amici inquit et serui homines sunt et aeque unum lactem biberunt etiam si illos malus fatus oppresserit tamen me saluo cito aquam liberam gustabunt ad summam omnes illos in testamento meo manu mitto philargyro etiam fundum lego et contubernalem suam carioni quoque insulam et uicesimam et lectum stratum nam fortunatam meam heredem facio et commendo illam omnibus amicis meis et haec ideo omnia publico ut familia mea iam nunc sic me amet tamquam mortuum gratias agere omnes indulgentiae coeperant domini cum ille oblitus nugarum exemplar testamenti iussit afferri et totum a primo ad ultimum ingemes  cente familia recitauit respiciens deinde habinnam quid dicis inquit amice carissime aedificas monumentum meum quemadmodum te iussi ualde te rogo ut secundum pedes statuae meae catellam pingas et coronas et unguenta et petraitis omnes pugnas ut mihi contingat tuo beneficio post mortem uiuere praeterea ut sint in fronte pedes centum in agrum pedes ducenti omne genus enim poma uolo sint circa cineres meos et uinearum largiter ualde enim falsum est uiuo quidem domos cultas esse non curari eas ubi diutius nobis habitandum est et ideo ante omnia adici uolo hoc monumentum heredem non sequatur ceterum erit mihi curae ut testamento caueam ne mortuus iniuriam accipiam praeponam enim unum ex libertis sepulcro meo custodiae causa ne in monumentum meum populus cacatum currat te rogo ut naues etiam monumenti mei facias plenis uelis euntes et me in tribunali sedentem praetextatum cum anulis aureis quinque et nummos in publico de sacculo effundentem scis enim quod epulum dedi binos denarios faciantur si tibi uidetur et triclinia facias et totum populum sibi suauiter facientem ad dexteram meam ponas statuam fortunatae meae columbam tenentem et catellam cingulo alligatam ducat et cicaronem meum et amphoras copiosas gypsatas ne effluant uinum et unam licet fractam sculpas et super eam puerum plorantem horologium in medio ut quisquis horas inspiciet uelit nolit nomen meum le  gat inscriptio quoque uide diligenter si haec satis idonea tibi uidetur c pompeius trimalchio maecenatianus hic requiescit huic seuiratus absenti decretus est cum posset in omnibus decuriis romae esse tamen noluit pius fortis fidelis ex paruo creuit sestertium reliquit trecenties nec umquam philosophum audiuit uale et tu  haec ut dixit trimalchio flere coepit ubertim flebat et fortunata flebat et habinnas tota denique familia tamquam in funus rogata lamentatione triclinium impleuit immo iam coeperam etiam ego plorare cum trimalchio ergo inquit cum sciamus nos morituros esse quare non uiuamus sic uos felices uideam coniciamus nos in balneum meo periculo non paenitebit sic calet tamquam furnus uero uero inquit habinnas de una die duas facere nihil malo nudisque consurrexit pedibus et trimalchionem gaudentem subsequi coepit ego respiciens ad ascylton quid cogitas inquam ego enim si uidero balneum statim expirabo assentemur ait ille et dum illi balneum petunt nos in turba exeamus cum haec placuissent ducente per porticum gitone ad ianuam uenimus ubi canis catenarius tanto nos tumultu excepit ut ascyltos etiam in piscinam ceciderit nec non ego quoque ebrius et qui etiam pictum timueram canem dum natanti opem fero in eundem gurgitem tractus sum seruauit nos tamen atriensis qui interuentu suo et canem placauit et nos trementes extraxit in siccum et giton quidem iam  dudum se ratione acutissima redemerat a cane quicquid enim a nobis acceperat de cena latranti sparserat at ille auocatus cibo furorem suppresserat ceterum cum algentes udique petissemus ab atriense ut nos extra ianuam emitteret erras inquit si putas te exire hac posse qua uenisti nemo umquam conuiuarum per eandem ianuam emissus est alia intrant alia exeunt  quid faciamus homines miserrimi et noui generis labyrintho inclusi quibus lauari iam coeperat uotum esse ultro ergo rogauimus ut nos ad balneum duceret proiectisque uestimentis quae giton in aditu siccare coepit balneum intrauimus angustum scilicet et cis             ternae frigidariae simile in quo trimalchio rectus stabat ac ne sic quidem putidissimam eius iactationem licuit effugere nam nihil melius esse dicebat quam sine turba lauari et eo ipso loco aliquando pistrinum fuisse deinde ut lassatus consedit inuitatus balnei sono diduxit usque ad cameram os ebrium et coepit menecratis cantica lauerare sicut illi dicebant qui linguam eius intellegebant ceteri conuiuae circa labrum manibus nexis currebant et gingilipho ingenti clamore exsonabant alii autem aut restrictis manibus anulos de pauimento conabantur tollere aut posito genu ceruices post terga flectere et pedum extremos pollices tangere nos dum illi sibi ludos faciunt in solium quod trimalchioni temperabatur descendimus  ergo ebrietate discussa in aliud triclinium deducti sumus ubi fortunata disposuerat lautitias suas ita ut supra    lucernas aeneolosque piscatores notauimus et mensas totas argenteas calicesque circa fictiles inauratos et uinum in conspectu sacco defluens tum trimalchio amici inquit hodie seruus meus barbatoriam fecit homo praefiscini frugi et micarius itaque tangomenas faciamus et usque in lucem cenemus  haec dicente eo gallus gallinaceus cantauit qua uoce confusus trimalchio uinum sub mensa iussit effundi lucernamque etiam mero spargi immo anulum traiecit in dexteram manum et non sine causa inquit hic bucinus signum dedit nam aut incendium oportet fiat aut aliquis in uicinia animam abiciet longe a nobis itaque quisquis hunc indicem attulerit corollarium accipiet dicto citius de uicinia gallus allatus est quem trimalchio iussit ut aeno coctus fieret laceratus igitur ab illo doctissimo coco qui paulo ante de porco aues piscesque fecerat in caccabum est coniectus dumque daedalus potionem feruentissimam haurit fortunata mola buxea piper triuit sumptis igitur matteis respiciens ad familiam trimalchio quid uos inquit adhuc non cenastis abite ut alii ueniant ad officium subiit igitur alia classis et illi quidem exclamauere uale gai hi autem aue gai hinc primum hilaritas nostra turbata est nam cum puer non inspeciosus inter nouos intrasset ministros inuasit eum trimalchio et osculari diutius coepit  itaque fortunata ut ex aequo ius firmum approbaret male dicere trimalchioni coepit et purgamentum dedecusque praedicare qui non contineret libidinem suam ultimo etiam adiecit canis trimalchio contra offensus conuicio calicem in faciem fortunatae immisit illa tamquam oculum perdidisset exclamauit manusque trementes ad faciem suam admouit consternata est etiam scintilla trepidantemque sinu suo texit immo puer quoque officiosus urceolum frigidum ad malam eius admouit super quem incumbens fortunata gemere ac flere coepit contra trimalchio quid enim inquit ambubaia non meminit se de machina illam sustuli hominem inter homines feci at inflat se tamquam rana et in sinum suum non spuit codex non mulier sed hic qui in pergula natus est aedes non somniatur ita genium meum propitium habeam curabo domata sit cassandra caligaria et ego homo dipundiarius sestertium centies accipere potui scis tu me non mentiri agatho unguentarius here proxime seduxit me et suadeo inquit non patiaris genus tuum interire at ego dum bonatus ago et nolo uideri leuis ipse mihi asciam in crus impegi recte curabo me unguibus quaeras et ut depraesentiarum intellegas quid tibi feceris habinna nolo statuam eius in monumento meo ponas ne mortuus quidem lites habeam  immo ut sciat me posse malum dare nolo me mortuum basiet  post hoc fulmen habinnas rogare coepit ut iam desineret irasci et nemo inquit nostrum non peccat homines sumus non dei idem et scintilla flens dixit ac per genium eius gaium appellando rogare coepit ut se frangeret non tenuit ultra lacrimas trimalchio et rogo inquit habinna sic peculium tuum fruniscaris si quid perperam feci in faciem meam inspue puerum basiaui frugalissimum non propter formam sed quia frugi est decem partes dicit librum ab oculo legit thraecium sibi de diariis fecit arcisellium de suo parauit et duas trullas non est dignus quem in oculis feram sed fortunata uetat ita tibi uidetur fulcipedia suadeo bonum tuum concoquas milua et me non facias ringentem amasiuncula alioquin experieris cerebrum meum nosti me quod semel destinaui clauo tabulari fixum est sed uiuorum meminerimus uos rogo amici ut uobis suauiter sit nam ego quoque tam fui quam uos estis sed uirtute mea ad hoc perueni corcillum est quod homines facit cetera quisquilia omnia bene emo bene uendo alius alia uobis dicet felicitate dissilio tu autem sterteia etiamnum ploras iam curabo fatum tuum plores sed ut coeperam dicere ad hanc me fortunam frugalitas mea perduxit tam magnus ex asia ueni quam hic candelabrus est ad  summam quotidie me solebam ad illum metiri et ut celerius rostrum barbatum haberem labra de lucerna ungebam tamen ad delicias femina ipsimi domini annos quattuordecim fui nec turpe est quod dominus iubet ego tamen et ipsimae dominae satis faciebam scitis quid dicam taceo quia non sum de gloriosis  ceterum quemadmodum di uolunt dominus in domo factus sum et ecce cepi ipsimi cerebellum quid multa coheredem me caesari fecit et accepi patrimonium laticlauium nemini tamen nihil satis est concupiui negotiari ne multis uos morer quinque naues aedificaui oneraui uinumet tunc erat contra aurum misi romam putares me hoc iussisse omnes naues naufragarunt factum non fabula uno die neptunus trecenties sestertium deuorauit putatis me defecisse non mehercules mi haec iactura gusti fuit tamquam nihil facti alteras feci maiores et meliores et feliciores ut nemo non me uirum fortem diceret scitis magna nauis magnam fortitudinem habet oneraui rursus uinum lardum fabam seplasium mancipia hoc loco fortunata rem piam fecit omne enim aurum suum omnia uestimenta uendidit et mi centum aureos in manu posuit hoc fuit peculii mei fermentum cito fit quod di uolunt uno cursu centies sestertium corrotundaui statim redemi fundos omnes qui patroni mei fuerant aedifico domum uenalicia coemo iumenta quicquid tangebam crescebat tamquam fauus postquam coepi plus habere quam tota patria mea habet  manum de tabula sustuli me de negotiatione et coepi per libertos faenerare et sane nolentem me negotium meum agere exhortauit mathematicus qui uenerat forte in coloniam nostram graeculio serapa nomine consiliator deorum hic mihi dixit etiam ea quae oblitus eram ab acia et acu mi omnia exposuit intestinas meas nouerat tantum quod mihi non dixerat quid pridie cenaueram putasses illum semper mecum habi tasse rogo habinnaputo interfuisti tu dominam tuam de rebus illis fecisti tu parum felix in amicos es nemo umquam tibi parem gratiam refert tu latifundia possides tu uiperam sub ala nutricas et quod uobis non dixerim etiam nunc mi restare uitae annos triginta et menses quattuor et dies duos praeterea cito accipiam hereditatem hoc mihi dicit fatus meus quod si contigerit fundos apuliae iungere satis uiuus peruenero interim dum mercurius uigilat aedificaui hanc domum ut scitis cusuc erat nunc templum est habet quattuor cenationes cubicula uiginti porticus marmoratos duos susum cellationem cubiculum in quo ipse dormio uiperae huius sessorium ostiarii cellam perbonam hospitium hospites c capit ad summam scaurus cum huc uenit nusquam mauoluit hospitari et habet ad mare paternum hospitium et multa alia sunt quae statim uobis ostendam credite mihi assem habeas assem ualeas habes  habeberis sic amicus uester qui fuit rana nunc est rex interim stiche profer uitalia in quibus uolo me efferri profer et unguentum et ex illa amphora gustum ex qua iubeo lauari ossa mea  non est moratus stichus sed et stragulam albam et praetextam in triclinium attulit                             iussitque nos temptare an bonis lanis essent confecta tum subridens uide tu inquit stiche ne ista mures tangant aut tineae alioquin te uiuum comburam ego gloriosus uolo efferri ut totus mihi populus bene imprecetur statim ampullam nardi aperuit omnesque nos unxit et spero inquit futurum ut aeque me mortuum iuuet tamquam uiuum nam uinum quidem in uinarium iussit infundi et putate uos ait ad parentalia mea inuitatos esse ibat res ad summam nauseam cum trimalchio ebrietate turpissima grauis nouum acroama cornicines in triclinium iussit adduci fultusque ceruicalibus multis extendit se supra torum extremum et fingite me inquit mortuum esse dicite aliquid belli consonuere cornicines funebri strepitu unus praecipue seruus libitinarii illius qui inter hos honestissimus erat tam ualde intonuit ut totam concitaret uiciniam itaque uigiles qui custodiebant uicinam regionem rati ardere trimalchionis domum effregerunt ianuam subito et cum aqua securibusque tumultuari suo iure coeperunt nos occasionem opportunissimam nacti agamemnoni uerba dedimus raptimque tam plane quam ex incendio fugimus      neque fax ulla in praesidio erat quae iter aperiret errantibus nec silentium noctis iam mediae promittebat occurrentium lumen accedebat huc ebrietas et imprudentia locorum etiam interdiu obfutura itaque cum hora paene tota per omnes scrupos gastrarumque eminentium fragmenta traxissemus cruentos pedes tandem expliciti acumine gitonis sumus prudens enim puer cum luce etiam clara timeret errorem omnes pilas columnasque notauerat creta quae lineamenta euicerunt spississimam noctem et notabili candore ostenderunt errantibus uiam quamuis non minus sudoris habuimus etiam postquam ad stabulum peruenimus anus enim ipsa inter deuersitores diutius ingurgitata ne ignem quidem admotum sensisset et forsitan pernoctassemus in limine ni tabellarius trimalchionis interuenisset  uehiculis diues non diu ergo tumultuatus stabuli ianuam effregit et nos per eandem    terram admisit  qualis nox fuit illa di deaeque quam mollis torus haesimus calentes et transfudimus hinc et hinc labellis errantes animas ualete curae mortales ego sic perire coepi  sine causa gratulor mihi nam cum solutus mero remisissem ebrias manus ascyltos omnis iniuriae inuentor subduxit mihi nocte puerum et in lectum transtulit suum uolutatusque liberius cum fratre non suo siue non sentiente iniuriam siue dissimulante indormiuit alienis amplexibus oblitus iuris humani itaque ego ut experrectus pertrectaui gaudio despoliatum torum    si qua est amantibus fides ego dubitaui an utrumque traicerem gladio somnumque morti iungerem tutius dein secutus consilium gitona quidem uerberibus excitaui ascylton autem truci intuens uultu quoniam inquam fidem scelere uiolasti et communem amicitiam res tuas ocius tolle et alium locum quem polluas quaere non repugnauit ille sed postquam optima fide partiti manubias sumus age inquit nunc et puerum  diuidamus iocari putabam discedentem at ille gladium parricidali manu strinxit et non frueris inquit hac praeda super quam solus incumbis partem meam necesse est uel hoc gladio contemptus abscidam idem ego ex altera parte feci et intorto circa bracchium pallio composui ad proeliandum gradum inter hanc miserorum dementiam infelicissimus puer tangebat utriusque genua cum fletu petebatque suppliciter ne thebanum par humilis taberna spectaret neue sanguine mutuo pollueremus familiaritatis clarissimae sacra quod si utique proclamabat facinore opus est nudo ecce iugulum conuertite huc manus imprimite mucrones ego mori debeo qui amicitiae sacramen  tum deleui inhibuimus ferrum post has preces et prior ascyltos ego inquit finem discordiae imponam puer ipse quem uult sequatur ut sit illi saltem in eligendo fratre salua libertas ego qui uetustissimam consuetudinem putabam in sanguinis pignus transisse nihil timui immo condicionem praecipiti festinatione rapui commisique iudici litem qui ne deliberauit quidem ut uideretur cunctatus uerum statim ab extrema parte uerbi consurrexit et fratrem ascylton elegit fulminatus hac pronuntiatione sic ut eram sine gladio in lectulum decidi et attulissem mihi damnatus manus si non inimici uictoriae inuidissem egreditur superbus cum praemio ascyltos et paulo ante carissimum sibi commilitonem fortunaeque etiam similitudine parem in loco peregrino destituit abiectum nomen amicitiae sic quatenus expedit haeret calculus in tabula mobile ducit opus cum fortuna manet uultum seruatis amici cum cedidit turpi uertitis ora fuga grex agit in scaena mimum pater ille uocatur filius hic nomen diuitis ille tenet mox ubi ridendas inclusit pagina partes uera redit facies assimulata perit   nec diu tamen lacrimis indulsi sed ueritus ne menelaus etiam antescholanus inter cetera mala solum me in deuersorio inueniret collegi sarcinulas locumque secretum et proximum litori maestus conduxi ibi triduo inclusus redeunte in animum solitudine atque contemptu uerberabam aegrum planctibus pectus et inter tot altissimos gemitus frequenter etiam proclamabam ergo me non ruina terra potuit haurire non iratum etiam innocentibus mare effugi iudicium harenae imposui hospitem occidi ut inter tot audaciae nomina mendicus exul in deuersorio graecae urbis iacerem desertus et quis hanc mihi solitudinem imposuit adulescens omni libidine impurus et sua quoque confessione dignus exilio stupro liber stupro ingenuus cuius anni ad tesseram uenierunt quem tamquam puellam conduxit etiam qui uirum putauit quid ille alter qui tamquam die togae uirilis stolam sumpsit qui ne uir esset a matre persuasus est qui opus muliebre in ergastulo fecit qui postquam conturbauit et libidinis suae solum uertit reliquit ueteris amicitiae nomen et pro pudor tamquam mulier secutuleia unius noctis tactu omnia uendidit iacent nunc amatores adligati noctibus totis et forsitan mutuis libidini  bus attriti derident solitudinem meam sed non impune nam aut uir ego liberque non sum aut noxio sanguine parentabo iniuriae meae  haec locutus gladio latus cingor et ne infirmitas militiam perderet largioribus cibis excito uires mox in publicum prosilio furentisque more omnes circumeo porticus sed dum attonito uultu efferatoque nihil aliud quam caedem et sanguinem cogito frequentiusque manum ad capulum quem deuoueram refero notauit me miles siue ille planus fuit siue nocturnus grassator et quid tu inquit commilito ex qua legione es aut cuius centuria cum constantissime et centurionem et legionem essem ementitus age ergo inquit ille in exercitu uestro phaecasiati milites ambulant cum deinde uultu atque ipsa trepidatione mendacium prodidissem ponere iussit arma et malo cauere despoliatus ergo immo praecisa ultione retro ad deuersorium tendo paulatimque temeritate laxata coepi grassatoris audaciae gratias agere  non bibit inter aquas poma aut pendentia carpit tantalus infelix quem sua uota premunt diuitis haec magni facies erit omnia cernens qui timet et sicco concoquit ore famem  non multum oportet consilio credere quia suam habet fortuna rationem    in pinacothecam perueni uario genere tabularum mirabilem nam et zeuxidos manus uidi nondum uetustatis iniuria uictas et protogenis rudimenta cum ipsius naturae ueritate certantia non sine quodam horrore tractaui iam uero apellis quem graeci monocnemon appellant etiam adoraui tanta enim subtilitate extremitates imaginum erant ad similitudinem praecisae ut crederes etiam animorum esse picturam hinc aquila ferebat caelo sublimis idaeum illinc candidus hylas repellebat improbam naida damnabat apollo noxias manus lyramque resolutam modo nato flore honorabat inter quos etiam pictorum amantium                                 uultus tamquam in solitudine exclamaui ergo amor etiam deos tangit iuppiter in caelo suo non inuenit quod eligeret et peccaturus in terris nemini tamen iniuriam fecit hylan nympha praedata imperasset amori sui si uenturum ad interdictum herculem credidisset apollo pueri umbram reuocauit in florem et omnes fabulae quoque habuerunt sine aemulo complexus at ego in societatem recepi hospitem lycurgo crudeliorem ecce autem ego dum cum uentis litigo intrauit pinacothecam senex canus exercitati uultus et qui ui  deretur nescio quid magnum promittere sed cultu non proinde speciosus ut facile appareret eum ex hac nota litteratorum esse quos odisse diuites solent is ergo ad latus constitit meum    ego inquit poeta sum et ut spero non humillimi spiritus si modo coronis aliquid credendum est quas etiam ad imperitos deferre gratia solet quare ergo inquis tam male uestitus es propter hoc ipsum amor ingenii neminem umquam diuitem fecit qui pelago credit magno se faenore tollit qui pugnas et castra petit praecingitur auro uilis adulator picto iacet ebrius ostro et qui sollicitat nuptas ad praemia peccat sola pruinosis horret facundia pannis atque inopi lingua desertas inuocat artes  non dubie ita est si quis uitiorum omnium inimicus rectum iter uitae coepit insistere primum propter morum differentiam odium habet quis enim potest probare diuersa deinde qui solas extruere diuitias curant nihil uolunt inter homines melius credi quam quod ipsi tenent insectantur itaque quacumque ratione possunt litterarum amatores ut uideantur illi quoque infra pecuniam positi  nescio quo modo bonae mentis soror est paupertas   uellem tam innocens esset frugalitatis meae hostis ut deliniri posset nunc ueteranus est latro et ipsis lenonibus doctior   eumolpus in asiam cum a quaestore essem stipendio eductus hospitium pergami accepi ubi cum libenter habitarem non solum propter cultum aedicularum sed etiam propter hospitis formosissimum filium excogitaui rationem qua non essem patri familiae suspectus amator quotiescumque enim in conuiuio de usu formosorum mentio facta est tam uehementer excandui tam seuera tristitia uiolari aures meas obsceno sermone nolui ut me mater praecipue tamquam unum ex philosophis intueretur iam ego coeperam ephebum in gymnasium deducere ego studia eius ordinare ego docere ac praecipere ne quis praedator corporis admitteretur in domum  forte cum in triclinio iaceremus quia dies sollemnis ludum artauerat pigritiamque recedendi imposuerat hilaritas longior fere circa mediam noctem intellexi puerum uigilare itaque timidissimo murmure uotum feci et domina inquam uenus si ego hunc puerum basiauero ita ut ille non sentiat cras illi par columbarum donabo audito uoluptatis pretio puer stertere  coepit itaque aggressus simulantem aliquot basiolis inuasi contentus hoc principio bene mane surrexi electumque par columbarum attuli expectanti ac me  uoto exsolui proxima nocte cum idem liceret mutaui optionem et si hunc inquam tractauero improba manu et ille non senserit gallos gallinaceos pugnacissimos duos donabo patienti ad hoc uotum ephebus ultro se admouit et puto uereri coepit ne ego obdormissem indulsi ergo sollicito totoque corpore citra summam uoluptatem me ingurgitaui deinde ut dies uenit attuli gaudenti quicquid promiseram ut tertia nox licentiam dedit consurrexi    ad aurem male dormientis dii inquam immortales si ego huic dormienti abstulero coitum plenum et optabilem pro hac felicitate cras puero asturconem macedonicum optimum donabo cum hac tamen exceptione si ille non senserit numquam altiore somno ephebus obdormiuit itaque primum impleui lactentibus papillis manus mox basio inhaesi deinde in unum omnia uota coniunxi mane sedere in cubiculo coepit atque expectare consuetudinem meam scis quanto facilius sit columbas gallosque gallinaceos emere quam asturconem et praeter hoc etiam timebam ne tam grande munus suspectam faceret humanitatem meam ergo aliquot horis spatiatus in hospitium reuerti nihilque aliud quam puerum basiaui at ille circumspiciens ut ceruicem meam iunxit amplexu rogo inquit domine ubi est asturco    cum ob hanc offensam praeclusissem mihi aditum quem feceram iterum ad licentiam redii interpositis enim paucis diebus cum similis nos casus in eandem fortunam rettulisset ut intellexi stertere patrem rogare coepi ephebum ut reuerteretur in gratiam mecum id est ut pateretur satis fieri sibi et cetera quae libido distenta dictat at ille plane iratus nihil aliud dicebat nisi hoc aut dormi aut ego iam dicam patri nihil est tam arduum quod non improbitas extorqueat dum dicit patrem excitabo irrepsi tamen et male repugnanti gaudium extorsi at ille non indelectatus nequitia mea postquam diu questus est deceptum se et derisum traductumque inter condiscipulos quibus iactasset censum meum uideris tamen inquit non ero tui similis si quid uis fac iterum ego uero deposita omni offensa cum puero in gratiam redii ususque beneficio eius in somnum delapsus sum sed non fuit contentus iteratione ephebus plenae maturitatis et annis ad patiendum gestientibus itaque excitauit me sopitum et numquid uis inquit et non plane iam molestum erat munus utcumque igitur inter anhelitus sudoresque tritus quod uoluerat accepit rursusque in somnum decidi gaudio lassus interposita minus hora pungere me manu coepit et dicere quare non facimus tum ego totiens excitatus plane uehe  menter excandui et reddidi illi uoces suas aut dormi aut ego iam patri dicam   erectus his sermonibus consulere prudentiorem coepi    aetates tabularum et quaedam argumenta mihi obscura simulque causam desidiae praesentis excutere cum pulcherrimae artes perissent inter quas pictura ne minimum quidem sui uestigium reliquisset tum ille pecuniae inquit cupiditas haec tropica instituit priscis enim temporibus cum adhuc nuda uirtus placeret uigebant artes ingenuae summumque certamen inter homines erat ne quid profuturum saeculis diu lateret itaque hercule herbarum omnium sucos democritus expressit et ne lapidum uirgultorumque uis lateret aetatem inter experimenta consumpsit eudoxos quidem in cacumine excelsissimi montis consenuit ut astrorum caelique motus deprehenderet et chrysippus ut ad inuentionem sufficeret ter elleboro animum detersit uerum ut ad plastas conuertar lysippum statuae unius lineamentis inhaerentem inopia extinxit et myron qui paene animas hominum ferarumque aere comprehendit non inuenit heredem at nos uino scortisque demersi ne paratas quidem artes audemus cognoscere sed accusatores antiquitatis uitia tantum docemus et discimus ubi est dialectica ubi astronomia ubi sapientiae consultissima uia quis umquam uenit in templum et uotum fecit si ad elo  quentiam peruenisset quis si philosophiae fontem attigisset ac ne bonam quidem mentem aut bonam ualetudinem petunt sed statim antequam limen capitolii tangant alius donum promittit si propinquum diuitem extulerit alius si thesaurum effoderit alius si ad trecenties sestertium saluus peruenerit ipse senatus recti bonique praeceptor mille pondo auri capitolio promittere solet et ne quis dubitet pecuniam concupiscere iouem quoque peculio exornat noli ergo mirari si pictura defecit cum omnibus diis hominibusque formosior uideatur massa auri quam quicquid apelles phidiasque graeculi delirantes fe cerunt sed uideo te totum in illa haerere tabula quae troiae halosin ostendit itaque conabor opus uersibus pandere iam decuma maestos inter ancipites metus phrygas obsidebat messis et uatis fides calchantis atro dubia pendebat metu cum delio profante ferro caesi uertices idae trahuntur scissaque in molem cadunt robora minacem quae figurabunt equum aperitur ingens antrum et obducti specus            qui castra caperent huc decenni proelio irata uirtus abditur stipant graues danai recessus in suo uoto latent o patria pulsas mille credidimus rates solumque bello liberum hoc titulus fero  incisus hoc ad fata compositus sinon firmabat et mens semper in damnum potens iam turba portis libera ac bello carens in uota properat fletibus manant genae mentisque pauidae gaudium lacrimas habet quas metus abegit namque neptuno sacer crinem solutus omne laocoon replet clamore uulgus mox reducta cuspide uterum notauit fata sed tardant manus ictusque resilit et dolis addit fidem iterum tamen confirmat inualidam manum altaque bipenni latera pertemptat fremit captiua pubes intus et dum murmurat roborea moles spirat alieno metu ibat iuuentus capta dum troiam capit bellumque totum fraude ducebat noua ecce alia monstra celsa qua tenedos mare dorso repleuit tumida consurgunt freta undaque resultat scissa tranquillo minor qualis silenti nocte remorum sonus longe refertur cum premunt classes mare pulsumque marmor abiete imposita gemit respicimus angues orbibus geminis ferunt ad saxa fluctus tumida quorum pectora rates ut altae lateribus spumas agunt dat cauda sonitum liberae ponto iubae consentiunt luminibus fulmineum iubar  incendit aequor sibilisque undae fremunt stupuere mentes infulis stabant sacri phrygioque cultu gemina nati pignora lauconte quos repente tergoribus ligant angues corusci paruulas illi manus ad ora referunt neuter auxilio sibi uterque fratri transtulit pietas uices morsque ipsa miseros mutuo perdit metu accumulat ecce liberum funus parens infirmus auxiliator inuadunt uirum iam morte pasti membraque ad terram trahunt iacet sacerdos inter aras uictima terramque plangit sic profanatis sacris peritura troia perdidit primum deos iam plena phoebe candidum extulerat iubar minora ducens astra radianti face cum inter sepultos priamidas nocte et mero danai relaxant claustra et effundunt uiros temptant in armis se duces ueluti solet nodo remissus thessali quadrupes iugi ceruicem et altas quatere ad excursum iubas gladios retractant commouent orbes manu bellumque sumunt hic graues alius mero obtruncat et continuat in mortem ultimam somnos ab aris alius accendit faces contraque troas inuocat troiae sacra    ex is qui in porticibus spatiabantur lapides in eumolpum recitantem miserunt at ille qui plausum ingenii sui nouerat operuit caput extraque templum profugit timui ego ne me poetam uocaret itaque subsecutus fugientem ad litus perueni et ut primum extra teli coniectum licuit consistere rogo inquam quid tibi uis cum isto morbo minus quam duabus horis mecum moraris et saepius poetice quam humane locutus es itaque non miror si te populus lapidibus persequitur ego quoque sinum meum saxis onerabo ut quotiescumque coeperis a te exire sanguinem tibi a capite mittam mouit ille uultum et o mi inquit adulescens non hodie primum auspicatus sum immo quotiens theatrum ut recitarem aliquid intraui hac me aduenticia excipere frequentia solet ceterum ne et tecum quoque habeam rixandum toto die me ab hoc cibo abstinebo immo inquam ego si eiuras hodiernam bilem una cenabimus  mando aedicularum custodi cenulae officium   uideo gitona cum linteis et strigilibus parieti applicitum tristem confusumque scires non libenter seruire itaque ut experimentum oculorum caperem    conuertit ille solutum gaudio uultum et miserere inquit frater ubi arma non sunt libere loquor eripe  me latroni cruento et qualibet saeuitia paenitentiam iudicis tui puni satis magnum erit misero solacium tua uoluntate cecidisse supprimere ego querellam iubeo ne quis consilia deprehenderet relictoque eumolponam in balneo carmen recitabatper tenebrosum et sordidum egressum extraho gitona raptimque in hospitium meum peruolo praeclusis deinde foribus inuado pectus amplexibus et perfusum os lacrimis uultu meo contero diu uocem neuter inuenit nam puer etiam singultibus crebris amabile pectus quassauerat o facinus inquam indignum quod amo te quamuis relictus et in hoc pectore cum uulnus ingens fuerit cicatrix non est quid dicis peregrini amoris concessio dignus hac iniuria fui postquam se amari sensit supercilium altius sustulit    nec amoris arbitrium ad alium iudicem detuli sed nihil iam queror nihil iam memini si bona fide paenitentiam emendas haec cum inter gemitus lacrimasque fudissem detersit ille pallio uultum et quaeso inquit encolpi fidem memoriae tuae appello ego te reliqui an tu me prodidisti equidem fateor et prae me fero cum duos armatos uiderem ad fortiorem confugi exosculatus pectus sapientia plenum inieci ceruicibus manus et ut facile intellegeret redisse  me in gratiam et optima fide reuiuiscentem amicitiam toto pectore adstrinxi  et iam plena nox erat mulierque cenae mandata curauerat cum eumolpus ostium pulsat interrogo ego quot estis obiterque per rimam foris speculari diligentissime coepi num ascyltos una uenisset deinde ut solum hospitem uidi momento recepi ille ut se in grabatum reiecit uiditque gitona in conspectu ministrantem mouit caput et laudo inquit ganymedem oportet hodie bene sit non delectauit me tam curiosum principium timuique ne in contubernium recepissem ascylti parem instat eumolpus et cum puer illi potionem dedisset malo te inquit quam balneum totum siccatoque auide poculo negat sibi umquam acidius fuisse nam et dum lauor ait paene uapulaui quia conatus sum circa solium sedentibus carmen recitare et postquam de balneo tamquam de theatro eiectus sum circuire omnes angulos coepi et clara uoce encolpion clamitare ex altera parte iuuenis nudus qui uestimenta perdiderat non minore clamoris indignatione gitona flagitabat et me quidem pueri tamquam insanum imitatione petulantissima deriserunt illum autem frequentia ingens circumuenit cum plausu et admiratione timidissima habebat enim inguinum pondus tam grande ut ipsum hominem laciniam fascini crederes o iuuenem laboriosum puto illum pridie incipere postero die finire itaque statim  inuenit auxilium nescio quis enim eques romanus ut aiebant infamis sua ueste errantem circumdedit ac domum abduxit credo ut tam magna fortuna solus uteretur at ego ne mea quidem uestimenta ab officioso custode recepissem nisi notorem dedissem tanto magis expedit inguina quam ingenia fricare haec eumolpo dicente mutabam ego frequentissime uultum iniuriis scilicet inimici mei hilaris commodis tristis utcumque tamen tamquam non agnoscerem fabulam tacui et cenae ordinem explicui   uile est quod licet et animus errore laetus iniurias diligit ales phasiacis petita colchis atque afrae uolucres placent palato quod non sunt faciles at albus anser et pictis anas inuoluta pennis plebeium sapit ultimis ab oris attractus scarus atque arata syrtis si quid naufragio dedit probatur mullus iam grauis est amica uincit uxorem rosa cinnamum ueretur quicquid quaeritur optimum uidetur hoc est inquam quod promiseras ne quem hodie uersum faceres per fidem saltem nobis parce qui te numquam lapidauimus nam si aliquis ex is qui in  eodem synoecio potant nomen poetae olfecerit totam concitabit uiciniam et nos omnes sub eadem causa obruet miserere et aut pinacothecam aut balneum cogita sic me loquentem obiurgauit giton mitissimus puer et negauit recte facere quod seniori conuiciarer simulque oblitus officii mensam quam humanitate posuissem contumelia tollerem multaque alia moderationis uerecundiaeque uerba quae formam eius egregie decebant                                                       eumolpus ad gitonem o felicem inquit matrem tuam quae te talem peperit macte uirtute esto raram fecit mixturam cum sapientia forma itaque ne putes te tot uerba perdidisse amatorem inuenisti ego laudes tuas carminibus implebo ego paedagogus et custos etiam quo non iusseris sequar nec iniuriam encolpius accipit alium amat profuit etiam eumolpo miles ille qui mihi abstulit gladium alioquin quem animum aduersus ascylton sumpseram eum in eumolpi sanguinem exercuissem nec fefellit hoc gitona itaque extra cellam processit tamquam aquam peteret iramque meam prudenti absentia extinxit paululum ergo intepescente saeuitia eumolpe inquam iam malo uel carminibus loquaris quam eiusmodi tibi uota proponas et ego iracundus sum et tu libidinosus uide quam non conueniat his moribus puta igitur me furiosum esse cede insaniae id est ocius foras exi  confusus hac denuntiatione eumolpus non quaesiit iracundiae causam sed continuo limen egressus adduxit repente ostium cellae meque nihil tale expectantem inclusit exemitque raptim clauem et ad gitona inuestigandum cucurrit inclusus ego suspendio uitam finire constitui et iam semicinctio lecti stantis ad parietem spondam uinxeram ceruicesque nodo condebam cum reseratis foribus intrat eumolpus cum gitone meque a fatali iam meta reuocat ad lucem giton praecipue ex dolore in rabiem efferatus tollit clamorem me utraque manu impulsum praecipitat super lectum et erras inquit encolpi si putas contingere posse ut ante moriaris prior coepi in ascylti hospitio gladium quaesiui ego si te non inuenissem periturus per praecipitia fui et ut scias non longe esse quaerentibus mortem specta inuicem quod me spectare uoluisti haec locutus mercennario eumolpi nouaculam rapit et semel iterumque ceruice percussa ante pedes collabitur nostros exclamo ego attonitus secutusque labentem eodem ferramento ad mortem uiam quaero sed neque giton ulla erat suspicione uulneris laesus neque ego ullum sentiebam dolorem rudis enim nouacula et in hoc retusa ut pueris discentibus audaciam tonsoris daret instruxerat thecam ideoque nec mercennarius ad raptum ferramentum expauerat nec eumolpus interpellauerat mimicam mortem   dum haec fabula inter amantes luditur deuersitor cum parte cenulae interuenit contemplatusque foedissimam iacentium uolutationem rogo inquit ebrii estis an fugitiui an utrumque quis autem grabatum illum erexit aut quid sibi uult tam furtiua molitio uos mehercules ne mercedem cellae daretis fugere nocte in publicum uoluistis sed non impune iam enim faxo sciatis non uiduae hanc insulam esse sed m mannicii exclamat eumolpus etiam minaris simulque os hominis palma excussissima pulsat ille tot hospitum potionibus liber urceolum fictilem in eumolpi caput iaculatus est soluitque clamantis frontem et de cella se proripuit eumolpus contumeliae impatiens rapit ligneum candelabrum sequiturque abeuntem et creberrimis ictibus supercilium suum uindicat fit concursus familiae hospitumque ebriorum frequentia ego autem nactus occasionem uindictae eumolpum excludo redditaque scordalo uice sine aemulo scilicet et cella utor et nocte interim coctores insulariique mulcant exclusum et alius ueru extis stridentibus plenum in oculos eius intentat alius furca de carnario rapta statum proeliantis componit anus praecipue lippa sordidissimo praecincta linteo soleis ligneis imparibus imposita canem ingentis magnitudinis catena trahit instigatque in eumolpon sed ille candelabro se ab omni periculo uindi   cabat uidebamus nos omnia per foramen ualuae quod paulo ante ansa ostioli rupta laxauerat fauebamque ego uapulanti giton autem non oblitus misericordiae suae reserandum esse ostium succurrendumque periclitanti censebat ego durante adhuc iracundia non continui manum sed caput miserantis stricto acutoque articulo percussi et ille quidem flens consedit in lecto ego autem alternos opponebam foramini oculos iniuriaque eumolpi uelut quodam cibo me replebam aduocationemque commendabam cum procurator insulae bargates a cena excitatus a duobus lecticariis in mediam rixam perfertur nam erat etiam pedibus aeger is ut rabiosa barbaraque uoce in ebrios fugitiuosque diu perorauit respiciens ad eumolpon o poetarum inquit disertissime tu eras et non discedunt ocius nequissimi serui manusque continent a rixa  bargates procurator ad eumolpum contubernalis mea mihi fastum facit ita si me amas maledic illam uersibus ut habeat pudorem   dum eumolpus cum bargate in secreto loquitur intrat stabulum praeco cum seruo publico aliaque sane non modica frequentia facemque fumosam magis quam lucidam quassans haec proclamauit puer in balneo paulo ante aberrauit annorum circa xui crispus mollis formosus nomine giton si quis eum reddere aut commonstrare uoluerit accipiet nummos  mille nec longe a praecone ascyltos stabat amictus discoloria ueste atque in lance argentea indicium et fidem praeferebat imperaui gitoni ut raptim grabatum subiret annecteretque pedes et manus institis quibus sponda culcitam ferebat ac sic ut olim ulixes pro arieti adhaesisset extentus infra grabatum scrutantium eluderet manus non est moratus giton imperium momentoque temporis inseruit uinculo manus et ulixem astu simillimo uicit ego ne suspicioni relinquerem locum lectulum uestimentis impleui uniusque hominis uestigium ad corporis mei mensuram figuraui interim ascyltos ut pererrauit omnes cum uiatore cellas uenit ad meam et hoc quidem pleniorem spem concepit quo diligentius oppessulatas inuenit fores publicus uero seruus insertans commissuris securem claustrorum infirmitatem laxauit ego ad genua ascylti procubui et per memoriam amicitiae perque societatem miseriarum petii ut saltem ostenderet fratrem immo ut fidem haberent fictae preces scio te inquam ascylte ad occidendum me uenisse quo enim secures attulisti itaque satia iracundiam tuam praebeo ecce ceruicem funde sanguinem quem sub praetextu quaestionis petisti amolitur ascyltos inuidiam et se uero nihil aliud quam fugitiuum suum dixit quaerere nec mortem hominis concupisse nec supplicis utique eius quem etiam post fatalem rixam   habuisset carissimum at non seruus publicus tam languide agit sed raptam cauponi harundinem subter lectum mittit omniaque etiam foramina parietum scrutatur subducebat giton ab ictu corpus et retento timidissime spiritu ipsos sciniphes ore tangebat    eumolpus autem quia effractum ostium cellae neminem poterat excludere irrumpit perturbatus et mille inquit nummos inueni iam enim persequar abeuntem praeconem et in potestate tua esse gitonem meritissima proditione monstrabo genua ego perseuerantis amplector ne morientes uellet occidere et merito inquam excandesceres si posses perditum ostendere nunc inter turbam puer fugit nec quo abierit suspicari possum per fidem eumolpe reduc puerum et uel ascylto redde dum haec ego iam credenti persuadeo giton collectione spiritus plenus ter continuo ita sternutauit ut grabatum concuteret ad quem motum eumolpus conuersus saluere gitona iubet remota etiam culcita uidet ulixem cui uel esuriens cyclops potuisset parcere mox conuersus ad me quid est inquit latro ne deprehensus quidem ausus es mihi uerum dicere immo ni deus quidam humanarum rerum arbiter pendenti puero excussisset indicium elusus circa popinas errarem   giton longe blandior quam ego primum araneis oleo madentibus uulnus quod in supercilio factum erat coartauit mox palliolo suo laceratam mutauit uestem amplexusque iam mitigatum osculis tamquam fomentis aggressus est et in tua inquit pater carissime in tua sumus custodia si gitona tuum amas incipe uelle seruare utinam me solum inimicus ignis hauriret uel hibernum inuaderet mare ego enim omnium scelerum materia ego causa sum si perirem conueniret inimicis                                   eumolpus ego sic semper et ubique uixi ut ultimam quamque lucem tamquam non redituram consumerem  profusis ego lacrimis rogo quaesoque ut mecum quoque redeat in gratiam neque enim in amantium esse potestate furiosam aemulationem daturum tamen operam ne aut dicam aut faciam amplius quo possit offendi tantum omnem scabitudinem animo tamquam bonarum artium magister deleuet sine cicatrice incultis asperisque regionibus diutius niues haerent ast ubi aratro domefacta tellus nitet dum loqueris leuis pruina dilabitur similiter in pectoribus ira considit feras quidem mentes obsidet eruditas praelabitur ut scias inquit eumolpus uerum esse quod dicis ecce etiam osculo iram finio itaque quod bene eueniat expedite sarcinulas et uel sequimini me uel si mauultis ducite adhuc loquebatur cum cre  puit ostium impulsum stetitque in limine barbis horrentibus nauta et moraris inquit eumolpe tamquam propudium ignores haud mora omnes consurgimus et eumolpus quidem mercennarium suum iam olim dormientem exire cum sarcinis iubet ego cum gitone quicquid erat in iter compono et adoratis sideribus intro nauigium   molestum est quod puer hospiti placet quid autem non commune est quod natura optimum fecit sol omnibus lucet luna innumerabilibus comitata sideribus etiam feras ducit ad pabulum quid aquis dici formosius potest in publico tamen manant solus ergo amor furtum potius quam praemium erit immo uero nolo habere bona nisi quibus populus inuiderit unus et senex non erit grauis etiam cum uoluerit aliquid sumere opus anhelitu prodet haec ut infra fiduciam posui fraudauique animum dissidentem coepi somnum obruto tunicula capite mentiri sed repente quasi destruente fortuna constantiam meam eiusmodi uox super constratum puppis congemuit ergo me derisit et haec quidem uirilis et paene auribus meis familiaris animum palpitantem percussit ceterum eadem indignatione mulier lacerata ulterius excanduit et si quis deus manibus meis inquit gitona imponeret quam bene exulem exciperem uterque nostrum tam inexpectato ictus sono amiserat sanguinem ego praecipue quasi somnio quodam turbulento  circumactus diu uocem collegi tremebundisque manibus eumolpi iam in soporem labentis laciniam duxi et per fidem inquam pater cuius haec nauis est aut quos uehat dicere potes inquietatus ille moleste tulit et hoc erat inquit quod placuerat tibi ut subter constratum nauis occuparemus secretissimum locum ne nos patereris requiescere quid porro ad rem pertinet si dixero licham tarentinum esse dominum huiusce nauigii qui tryphaenam exulem tarentum fe rat intremui post hoc fulmen attonitus iuguloque detecto aliquando inquam totum me fortuna uicisti nam giton quidem super pectus meum positus diu animam egit deinde ut effusus sudor utriusque spiritum reuocauit comprehendi eumolpi genua et miserere inquam morientium id est pro consortio studiorum commoda manum mors uenit quae nisi per te non licet potest esse pro munere inundatus hac eumolpus inuidia iurat per deos deasque se neque scire quid acciderit nec ullum dolum malum consilio adhibuisse sed mente simplicissima et uera fide in nauigium comites induxisse quo ipse iam pridem fuerit usurus quae autem hic insidiae sunt inquit aut quis nobiscum hannibal nauigat lichas tarentinus homo uerecundissimus et non tantum huius nauigii dominus quod regit sed fundorum etiam aliquot et familiae negotiantis onus deferendum ad mercatum conducit hic est cyclops ille et archipirata cui uecturam debemus et praeter hunc tryphaena omnium feminarum formosissima quae uoluptatis causa huc  atque illuc uectatur hi sunt inquit giton quos fugimus simulque raptim causas odiorum et instans periculum trepidanti eumolpo exponit confusus ille et consilii egens iubet quemque suam sententiam promere et fingite inquit nos antrum cyclopis intrasse quaerendum est aliquod effugium nisi naufragium ponimus et omni nos periculo liberamus immo inquit giton persuade gubernatori ut in aliquem portum nauem deducat non sine praemio scilicet et affirma ei impatientem maris fratrem tuum in ultimis esse poteris hanc simulationem et uultus confusione et lacrimis obumbrare ut misericordia permotus gubernator indulgeat tibi negauit hoc eumolpus fieri posse quia magna inquit nauigia portubus se curuatis insinuant nec tam cito fratrem defecisse ueri simile erit accedit his quod forsitan lichas officii causa uisere languentem desiderabit uides quam ualde nobis expediat ultro dominum ad fugientes accersere sed finge nauem ab ingenti posse cursu deflecti et licham non utique circumiturum aegrorum cubilia quomodo possumus egredi naue ut non conspiciamur a cunctis opertis capitibus an nudis opertis et quis non dare manum languentibus uolet nudis et quid erit aliud  quam se ipsos proscribere quin potius inquam ego ad temeritatem confugimus et per funem lapsi descendimus in scapham praecisoque uinculo reliqua fortunae committimus nec ego in hoc periculum eumolpon arcesso quid enim attinet innocentem alieno periculo imponere contentus sum si nos descenden  tes adiuuerit casus non imprudens inquit consilium eumolpos si aditum haberet quis enim non euntes notabit utique gubernator qui peruigil nocte siderum quoque motus custodit et utcumque imponi uel nil dormienti posset si per aliam partem nauis fuga quaereretur nunc per puppim per ipsa gubernacula delabendum est a quorum regione funis descendit qui scaphae custodiam tenet praeterea illud miror encolpi tibi non succurrisse unum nautam stationis perpetuae interdiu noctuque iacere in scapha nec posse inde custodem nisi aut caede expelli aut praecipitari uiribus quod an fieri possit interrogate audaciam uestram nam quod ad meum quidem comitatum attinet nullum recuso periculum quod salutis spem ostendit nam sine causa quidem spiritum tamquam rem uacuam impendere ne uos quidem existimo uelle uidete numquid hoc placeat ego uos in duas iam pelles coniciam uinctosque loris inter uestimenta pro sarcinis habebo apertis scilicet aliquatenus labris quibus et spiritum recipere possitis et cibum conclamabo deinde nocte seruos poenam grauiorem timentes praecipitasse se in mare deinde cum uentum fuerit in portum sine ulla suspicione pro sarcinis uos efferam ita uero inquam ego tamquam solidos alligaturus quibus non soleat uenter iniuriam facere an tamquam eos qui sternutare non soleamus nec stertere an quia hoc genus furti semel mea feliciter cessit sed finge una die uinctos posse durare quid ergo si diutius aut tranquillitas nos tenuerit aut aduersa tempestas quid  facturi sumus uestes quoque diutius uinctas ruga consumit et chartae alligatae mutant figuram iuuenes adhuc laboris expertes statuarum ritu patiemur pannos et uincla  adhuc aliquod iter salutis quaerendum est inspicite quod ego inueni eumolpus tamquam litterarum studiosus utique atramentum habet hoc ergo remedio mutemus colores a capillis usque ad ungues ita tamquam serui aethiopes et praesto tibi erimus sine tormentorum iniuria hilares et permutato colore imponemus inimicis quidni inquit giton etiam circumcide nos ut iudaei uideamur et pertunde aures ut imitemur arabes et increta facies ut suos gallia ciues putet tamquam hic solus color figuram possit peruertere et non multa una oporteat consentiant ut omni ratione mendacium constet puta infectam medicamine faciem diutius durare posse finge nec aquae asperginem imposituram aliquam corpori maculam nec uestem atramento adhaesuram quod frequenter etiam non accersito ferrumine infigitur age numquid et labra possumus tumore taeterrimo implere numquid et crines calamistro conuertere numquid et frontes cicatricibus scindere numquid et crura in orbem pandere numquid et talos ad terram deducere numquid et barbam peregrina ratione figurare color arte              compositus inquinat corpus non mutat audite quid timenti succurrerit praeligemus uestibus capita et nos  in profundum mergamus nec istud dii hominesque  patiantur eumolpus exclamat ut uos tam turpi exitu uitam finiatis immo potius facite quod iubeo mercennarius meus ut ex nouacula comperistis tonsor est hic continuo radat utriusque non solum capita sed etiam supercilia sequar ego frontes notans inscriptione sollerti ut uideamini stigmate esse puniti ita eaedem litterae et suspicionem declinabunt quaerentium et uultus umbra supplicii tegent non est dilata fallacia sed ad latus nauigii furtim processimus capitaque cum superciliis denudanda tonsori praebuimus impleuit eumolpus frontes utriusque ingentibus litteris et notum fugitiuorum epigramma per totam faciem liberali manu duxit unus forte ex uectoribus qui acclinatus lateri nauis exonerabat stomachum nausea grauem notauit sibi ad lunam tonsorem intempestiuo inhaerentem ministerio execratusque omen quod imitaretur naufragorum ultimum uotum in cubile reiectus est nos dissimulata nauseantis deuotione ad ordinem tristitiae redimus silentioque compositi reliquas noctis horas male soporati consumpsimus   lichas uidebatur mihi secundum quietem priapus dicere encolpion quod quaeris scito a me in nauem tuam esse perductum exhorruit tryphaena et putes inquit una nos dormiisse nam et mihi simulacrum neptuni quod bais in tetrastylo notaueram  uidebatur dicere in naue lichae gitona inuenies hinc scies inquit eumolpus epicurum hominem esse diuinum qui eiusmodi ludibria facetissima ratione condemnat    ceterum lichas ut tryphaenae somnium expiauit quis inquit prohibet nauigium scrutari ne uideamur diuinae mentis opera damnare    is qui nocte miserorum furtum deprehenderat hesus nomine subito proclamat ergo illi qui sunt qui nocte ad lunam radebantur pessimo medius fidius exemplo audio enim non licere cuiquam mortalium in naue neque ungues neque capillos deponere nisi  cum pelago uentus irascitur excanduit lichas hoc sermone turbatus et itane inquit capillos aliquis in naue praecidit et hoc nocte intempesta attrahite ocius nocentes in medium ut sciam quorum capitibus debeat nauigium lustrari ego inquit eumolpus hoc iussi nec in eodem futurus nauigio auspicium mihi feci sed quia nocentes horridos longosque habebant capillos ne uiderer de naue carcerem facere iussi squalorem damnatis auferri simul ut notae quoque litterarum non obumbratae comarum praesidio totae ad oculos legentium acciderent inter cetera apud communem amicam consumpserunt pecuniam meam a qua illos proxima nocte extraxi mero unguentisque perfusos ad summam adhuc patrimonii mei reliquias olent    itaque ut tutela nauis expiaretur placuit quadragenas utrique plagas imponi nulla ergo fit mora aggre  diuntur nos furentes nautae cum funibus temptantque uilissimo sanguine tutelam placare et ego quidem tres plagas spartana nobilitate concoxi ceterum giton semel ictus tam ualde exclamauit ut tryphaenae aures notissima uoce repleret non solum ergo ea turbata est sed ancillae etiam omnes familiari sono inductae ad uapulantem decurrunt iam giton mirabili forma exarmauerat nautas coeperatque etiam sine uoce saeuientes rogare cum ancillae pariter proclamant giton est giton inhibete crudelissimas manus giton est domina succurre deflectit aures tryphaena iam sua sponte credentes raptimque ad puerum deuolat lichas qui me optime nouerat tamquam et ipse uocem audisset accurrit et nec manus nec faciem meam considerauit sed continuo ad inguina mea luminibus deflexis mouit officiosam manum et salue inquit encolpi miretur nunc aliquis ulixis nutricem post uicesimum annum cicatricem inuenisse originis indicem cum homo prudentissimus confusis omnibus corporis indiciorumque lineamentis ad unicum fugitiui argumentum tam docte peruenerit tryphaena lacrimas effudit decepta suppliciouera enim stigmata credebat captiuorum frontibus impressasciscitarique submissius coepit quod ergastulum intercepisset errantes aut cuius tam crudeles manus in hoc supplicium durassent meruisse quidem contumeliam aliquam fugitiuos quibus in odium bona sua uenissent      concitatus iracundia prosiliit lichas et o te inquit feminam simplicem tamquam uulnera ferro praeparata litteras biberint utinam quidem hac se inscriptione frontis maculassent haberemus nos extremum solacium nunc mimicis artibus petiti sumus et adumbrata inscriptione derisi uolebat tryphaena misereri quia non totam uoluptatem perdiderat sed lichas memor adhuc uxoris corruptae iniuriarumque quas in herculis porticu acceperat turbato uehementius uultu proclamat deos immortales rerum humanarum agere curam puto intellexisti o tryphaena nam imprudentes noxios in nostrum induxere nauigium et quid fecissent admonuerunt pari somniorum consensu ita uide ut possit illis ignosci quos ad poenam ipse deus deduxit quod ad me attinet non sum crudelis sed uereor ne quod remisero patiar tam superstitiosa oratione tryphaena mutata negat se interpellare supplicium immo accedere etiam iustissimae ultioni nec se minus grandi uexatam iniuria quam licham cuius pudoris dignitas in contione proscripta sit   eumolpus me ut puto hominem non ignotum elegerunt ad hoc officium legatum petieruntque ut se reconciliarem aliquando amicissimis nisi forte putatis iuuenes casu in has plagas incidisse cum omnis uector nihil prius quaerat quam cuius se diligentiae credat flectite ergo mentes satisfactione lenitas et patimini  liberos homines ire sine iniuria quo destinant saeui quoque implacabilesque domini crudelitatem suam impediunt si quando paenitentia fugitiuos reduxit et dediticiis hostibus parcimus quid ultra petitis aut quid uultis in conspectu uestro supplices iacent iuuenes ingenui honesti et quod utroque potentius est familiaritate uobis aliquando coniuncti si mehercules interuertissent pecuniam uestram si fidem proditione laesissent satiari tamen potuissetis hac poena quam uidetis seruitia ecce in frontibus cernitis et uultus ingenuos uoluntaria poenarum lege proscriptos interpellauit deprecationem supplicis lichas et noli inquit causam confundere sed impone singulis modum ac primum omnium si ultro uenerunt cur nudauere crinibus capita uultum enim qui permutat fraudem parat non satisfactionem deinde si gratiam te legato moliebantur quid ita omnia fecisti ut quos tuebaris absconderes ex quo apparet casu incidisse noxios in plagas et te artem quaesisse qua nostrae animaduersionis impetum eluderes nam quod inuidiam facis nobis ingenuos honestosque clamando uide ne deteriorem facias confidentia causam quid debent laesi facere ubi rei ad poenam confugiunt at enim amici fuerunt nostri eo maiora meruerunt supplicia nam qui ignotos laedit latro appellatur qui amicos paulo minus quam parricida resoluit eumolpos tam iniquam declamationem et intellego inquit  nihil magis obesse iuuenibus miseris quam quod nocte deposuerunt capillos hoc argumento incidisse in nauem uidentur non uenisse quod uelim tam candide ad aures uestras perueniat quam simpliciter gestum est uoluerunt enim antequam conscenderent exonerare capita molesto et superuacuo pondere sed celerior uentus distulit curationis propositum nec tamen putauerunt ad rem pertinere ubi inciperent quod placuerat ut fieret quia nec omen nec legem nauigantium nouerant quid inquit lichas attinuit supplices radere nisi forte miserabiliores calui solent esse quamquam quid attinet ueritatem per interpretem quaerere quid dicis tu latro quae sola salamandra supercilia tua exussit cui deo crinem uouisti pharmace responde  obstupueram ego supplicii metu pauidus nec quid in re manifestissima dicerem inueniebam turbatus et deformis    praeter spoliati capitis dedecus superci                       liorum etiam aequalis cum fronte caluities ut nihil nec facere deceret nec dicere ut uero spongia uda facies plorantis detersa est et liquefactum per totum os atramentum omnia scilicet lineamenta fuliginea nube confudit in odium se ira conuertit    negat eumolpus passurum se ut quisquam ingenuos contra fas legem  que contaminet interpellatque saeuientium minas non solum uoce sed etiam manibus aderat interpellanti mercennarius comes et unus alterque infirmissimus uector solacia magis litis quam uirium auxilia nec quicquam pro me deprecabar sed intentans in oculos tryphaenae manus usurum me uiribus meis clara liberaque uoce clamaui ni abstineret a gitone iniuriam mulier damnata et in toto nauigio sola uerberanda accenditur audacia mea iratior lichas indignaturque quod ego relicta mea causa tantum pro alio clamo nec minus tryphaena contumelia saeuit accensa totiusque nauigii turbam diducit in partes hinc mercennarius tonsor ferramenta sua nobis et ipse armatus distribuit illinc tryphaenae familia nudas expedit manus ac ne ancillarum quidem clamor aciem destituit uno tantum gubernatore relicturum se nauis ministerium denuntiante si non desinat rabies libidine perditorum collecta nihilo minus tamen perseuerat dimicantium furor illis pro ultione nobis pro uita pugnantibus multi ergo utrimque sine morte labuntur plures cruenti uulneribus referunt ueluti ex proelio pedem nec tamen cuiusquam ira laxatur tunc fortissimus giton ad uirilia sua admouit nouaculam infestam minatus se abscisurum tot miseriarum causam inhibuitque tryphaena tam grande facinus non dissimulata missione saepius ego cultrum tonsorium super iugulum meum posui non magis me occisurus quam giton quod minabatur facturus audacius tamen ille tragoediam implebat quia sciebat se illam habere no  uaculam qua iam sibi ceruicem praeciderat stante ergo utraque acie cum appareret futurum non tralaticium bellum aegre expugnauit gubernator ut caduceatoris more tryphaena indutias faceret data ergo acceptaque ex more patrio fide protendit ramum oleae a tutela nauigii raptum atque in colloquium uenire ausa quis furor exclamat pacem conuertit in arma quid nostrae meruere manus non troius heros hac in classe uehit decepti pignus atridae nec medea furens fraterno sanguine pugnat sed contemptus amor uires habet ei mihi fata hos inter fluctus quis raptis euocat armis cui non est mors una satis ne uincite pontum gurgitibusque feris alios immittite fluctus  haec ut turbato clamore mulier effudit haesit paulisper acies reuocataeque ad pacem manus intermisere bellum utitur paenitentiae occasione dux eumolpos et castigato ante uehementissime licha tabulas foederis signat quis haec formula erat ex tui animi senten  tia ut tu tryphaena neque iniuriam tibi factam a gitone quereris neque si quid ante hunc diem factum est obicies uindicabisue aut ullo alio genere persequendum curabis ut tu nihil imperabis puero repugnanti non amplexum non osculum non coitum uenere constrictum nisi pro qua re praesentes numeraueris denarios centum item licha ex tui animi sententia ut tu encolpion nec uerbo contumelioso insequeris nec uultu neque quaeres ubi nocte dormiat aut si quaesieris pro singulis iniuriis numerabis praesentes denarios ducenos in haec uerba foederibus compositis arma deponimus et ne residua in animis etiam post iusiurandum ira remaneret praeterita aboleri osculis placet exhortantibus uniuersis odia detumescunt epulaeque ad certamen prolatae conciliant hilaritate concordiam exsonat ergo cantibus totum nauigium et quia repentina tranquillitas intermiserat cursum alius exultantes quaerebat fuscina pisces alius hamis blandientibus conuellebat praedam repugnantem ecce etiam per antemnam pelagiae consederant uolucres quas textis harundinibus peritus artifex tetigit illae uiscatis illigatae uiminibus deferebantur ad manus tollebat plumas aura uolitantes pinnasque per maria inanis spuma torquebat iam lichas redire mecum in gratiam coeperat iam tryphaena gitona extrema parte potionis spargebat cum eumolpus et ipse uino solutus dicta uoluit in caluos stigmososque iaculari donec consumpta frigi  dissima urbanitate rediit ad carmina sua coepitque capillorum elegidarion dicere quod solum formae decus est cecidere capilli uernantesque comas tristis abegit hiemps nunc umbra nudata sua iam tempora maerent areaque attritis ridet adusta pilis o fallax natura deum quae prima dedisti aetati nostrae gaudia prima rapis  infelix modo crinibus nitebas phoebo pulchrior et sorore phoebi at nunc leuior aere uel rotundo horti tubere quod creauit unda ridentes fugis et times puellas ut mortem citius uenire credas scito iam capitis perisse partem  plura uolebat proferre credo et ineptiora praeteritis cum ancilla tryphaenae gitona in partem nauis inferiorem ducit corymbioque dominae pueri adornat caput immo supercilia etiam profert de pyxide sciteque iacturae lineamenta secuta totam illi formam suam reddidit agnouit tryphaena uerum gitona lacrimisque turbata tunc primum bona fide puero basium dedit ego etiam si repositum in pristinum decorem puerum gaudebam abscondebam tamen frequentius uultum intellegebamque me non tralaticia deformitate esse insignitum quem alloquio dignum ne lichas quidem crederet sed huic tristitiae eadem illa succurrit  ancilla seuocatumque me non minus decoro exornauit capillamento immo commendatior uultus enituit quia flauum corymbion erat  ceterum eumolpos et periclitantium aduocatus et praesentis concordiae auctor ne sileret sine fabulis hilaritas multa in muliebrem leuitatem coepit iactare quam facile adamarent quam cito etiam filiorum obliuiscerentur nullamque esse feminam tam pudicam quae non peregrina libidine usque ad furorem auerteretur nec se tragoedias ueteres curare aut nomina saeculis nota sed rem sua memoria factam quam expositurum se esse si uellemus audire conuersis igitur omnium in se uultibus auribusque sic orsus est  matrona quaedam ephesi tam notae erat pudicitiae ut uicinarum quoque gentium feminas ad spectaculum sui euocaret haec ergo cum uirum extulisset non contenta uulgari more funus passis prosequi crinibus aut nudatum pectus in conspectu frequentiae plangere in conditorium etiam prosecuta est defunctum positumque in hypogaeo graeco more corpus custodire ac flere totis noctibus diebusque coepit sic afflictantem se ac mortem inedia persequentem non parentes potuerunt abducere non propinqui magistratus ultimo repulsi abierunt complorataque singularis exempli femina ab omnibus quintum iam diem sine  alimento trahebat assidebat aegrae fidissima ancilla simulque et lacrimas commodabat lugenti et quotienscumque defecerat positum in monumento lumen renouabat una igitur in tota ciuitate fabula erat solum illud affulsisse uerum pudicitiae amorisque exemplum omnis ordinis homines confitebantur cum interim imperator prouinciae latrones iussit crucibus affigi secundum illam casulam in qua recens cadauer matrona deflebat proxima ergo nocte cum miles qui cruces asseruabat ne quis ad sepulturam corpus detraheret notasset sibi et lumen inter monumenta clarius fulgens et gemitum lugentis audisset uitio gentis humanae concupiit scire quis aut quid faceret descendit igitur in conditorium uisaque pulcherrima muliere primo quasi quodam monstro infernisque imaginibus turbatus substitit deinde ut et corpus iacentis conspexit et lacrimas considerauit faciemque unguibus sectam ratus scilicet id quod erat desiderium extincti non posse feminam pati attulit in monumentum cenulam suam coepitque hortari lugentem ne perseueraret in dolore superuacuo ac nihil profuturo gemitu pectus diduceret omnium eundem esse exitum sed et idem domicilium et cetera quibus exulceratae men                                    tes ad sanitatem reuocantur at illa ignota consolatione percussa lacerauit uehementius pectus ruptosque crines super corpus iacentis imposuit non recessit tamen  miles sed eadem exhortatione temptauit dare mulierculae cibum donec ancilla uini certum ab eo odore corrupta primum ipsa porrexit ad humanitatem inuitantis uictam manum deinde refecta potione et cibo expugnare dominae pertinaciam coepit et quid proderit inquit hoc tibi si soluta inedia fueris si te uiuam sepelieris si antequam fata poscant indemnatum spiritum effuderis id cinerem aut manes credis sentire sepultos uis tu reuiuiscere uis discusso muliebri errore quam diu licuerit lucis commodis frui ipsum te iacentis corpus admonere debet ut uiuas nemo inuitus audit cum cogitur aut cibum sumere aut uiuere itaque mulier aliquot dierum abstinentia sicca passa est frangi pertinaciam suam nec minus auide repleuit se cibo  quam ancilla quae prior uicta est ceterum scitis quid plerumque soleat temptare humanam satietatem quibus blanditiis impetrauerat miles ut matrona uellet uiuere isdem etiam pudicitiam eius aggressus est nec deformis aut infacundus iuuenis castae uidebatur conciliante gratiam ancilla ac subinde dicente placitone etiam pugnabis amori nec uenit in mentem quorum consederis aruis quid diutius moror ne hanc quidem partem corporis  mulier abstinuit uictorque miles utrumque persuasit iacuerunt ergo una non tantum illa nocte qua nuptias fecerunt sed postero etiam ac tertio die praeclusis uidelicet conditorii foribus ut quisquis ex notis ignotisque ad monumentum uenisset putaret expirasse super corpus uiri pudicissimam uxorem ceterum delectatus miles et forma mulieris et secreto quicquid boni per facultates poterat coemebat et prima statim nocte in monumentum ferebat itaque unius cruciarii parentes ut uiderunt laxatam custodiam detraxere nocte pendentem supremoque mandauerunt officio at miles circumscriptus dum desidet ut postero die uidit unam sine cadauere crucem ueritus supplicium mulieri quid accidisset exponit nec se expectaturum iudicis sententiam sed gladio ius dicturum ignauiae suae commodaret modo illa perituro locum et fatale conditorium commune familiari ac uiro faceret mulier non minus misericors quam pudica nec istud inquit dii sinant ut eodem tempore duorum mihi carissimorum hominum duo funera spectem malo mortuum impendere quam uiuum occidere secundum hanc orationem iubet ex arca corpus mariti sui tolli atque illi quae uacabat cruci affigi usus est miles ingenio prudentissimae feminae posteroque die populus miratus est qua ratione mortuus isset in crucem  risu excepere fabulam nautae et erubescente non mediocriter tryphaena uultumque suum super ceruicem gitonis amabiliter ponente at non lichas risit  sed iratum commouens caput si iustus inquit imperator fuisset debuit patris familiae corpus in monumentum referre mulierem affigere cruci non dubie redierat in animum hedyle expilatumque libidinosa migratione nauigium sed nec foederis uerba permittebant meminisse nec hilaritas quae occupauerat mentes dabat iracundiae locum ceterum tryphaena in gremio gitonis posita modo implebat osculis pectus interdum concinnabat spoliatum crinibus uultum ego maestus et impatiens foederis noui non cibum non potionem capiebam sed obliquis trucibusque oculis utrumque spectabam omnia me oscula uulnerabant omnes blanditiae quascumque mulier libidinosa fingebat nec tamen adhuc sciebam utrum magis puero irascerer quod amicam mihi auferret an amicae quod puerum corrumperet utraque inimicissima oculis meis et captiuitate praeterita tristiora accedebat huc quod neque tryphaena me alloquebatur tamquam familiarem et aliquando gratum sibi amatorem nec giton me aut tralaticia propinatione dignum iudicabat aut quod minimum est sermone communi uocabat credo ueritus ne inter initia coeuntis gratiae recentem cicatricem rescinderet inundauere pectus lacrimae dolore paratae gemitusque suspirio tectus animam paene submouit  in partem uoluptatis temptabat admitti nec domini supercilium induebat sed amici quaerebat obsequium   ancilla tryphaenae ad encolpium si quid ingenui sanguinis habes non pluris illum facies quam scortum si uir fueris non ibis ad spintriam  me nihil magis pudebat quam ne eumolpus sensisset quicquid illud fuerat et homo dicacissimus carminibus uindicaret  iurat eumolpus uerbis conceptissimis   dum haec taliaque iactamus inhorruit mare nubesque undique adductae obruere tenebris diem discurrunt nautae ad officia trepidantes uelaque tempestati subducunt sed nec certus fluctus uentus impulerat nec quo destinaret cursum gubernator sciebat siciliam modo uentus dabat saepissime in oram italici litoris aquilo possessor conuertebat huc illuc obnoxiam ratem et quod omnibus procellis periculosius erat tam spissae repente tenebrae lucem suppresserant ut ne proram quidem totam gubernator uideret itaque hercules postquam  manifesta conualuit lichas trepidans ad me supinas porrigit manus et tu inquit encolpi succurre periclitantibus id est uestem illam diuinam sistrumque redde nauigio per fidem miserere quemadmodum quidem soles et illum quidem uociferantem in mare uentus excussit repetitumque infesto gurgite procella circumegit atque hausit tryphaenam autem prope iam exanimatam fidelissimi rapuerunt serui scaphaeque impo  sitam cum maxima sarcinarum parte abduxere certissimae morti    applicitus cum clamore fleui et hoc inquam a diis meruimus ut nos sola morte coniungerent sed non crudelis fortuna concedit ecce iam ratem fluctus euertet ecce iam amplexus amantium iratum diuidet mare igitur si uere encolpion dilexisti da oscula dum licet ultimum hoc gaudium fatis properantibus rape haec ut ego dixi giton uestem deposuit meaque tunica contectus exeruit ad osculum caput et ne sic cohaerentes malignior fluctus distraheret utrumque zona circumuenienti praecinxit et si nihil aliud certe diutius inquit iuncta nos mors feret uel si uoluerit mare misericors ad idem litus expellere aut praeteriens aliquis tralaticia humanitate lapidabit aut quod ultimum est iratis etiam fluctibus imprudens harena componet patior ego uinculum extremum et ueluti lecto funebri aptatus expecto mortem iam non molestam peragit interim tempestas mandata fatorum omnesque reliquias nauis expugnat non arbor erat relicta non gubernacula non funis aut remus sed quasi rudis atque infecta materies ibat cum fluctibus  procurrere piscatores paruulis expediti nauigiis ad praedam rapiendam deinde ut aliquos uiderunt qui suas opes defenderent mutauerunt crudelitatem in auxilium    audimus murmur insolitum et sub diaeta magistri quasi cupientis exire beluae gemitum persecuti igitur sonum inuenimus eumolpum sedentem membranaeque ingenti uersus ingerentem mirati ergo quod illi uacaret in uicinia mortis poema facere extrahimus clamantem iubemusque bonam habere mentem at ille interpellatus excanduit et sinite me inquit sententiam explere laborat carmen in fine inicio ego phrenetico manum iubeoque gitona accedere et in terram trahere poetam mugientem  hoc opere tandem elaborato casam piscatoriam subimus maerentes cibisque naufragio corruptis utcumque curati tristissimam exegimus noctem postero die cum poneremus consilium cui nos regioni crederemus repente uideo corpus humanum circumactum leui uertice ad litus deferri substiti ergo tristis coepique umentibus oculis maris fidem inspicere et hunc forsitan proclamo in aliqua parte terrarum secura expectat uxor forsitan ignarus tempestatis filius aut pater utique reliquit aliquem cui proficiscens osculum dedit haec sunt consilia mortalium haec uota magnarum cogitationum en homo quemadmodum natat adhuc tamquam ignotum deflebam cum inuio                                                    latum os fluctus conuertit in terram agnouique terribilem paulo ante et implacabilem licham pedibus meis paene subiectum non tenui igitur diutius lacrimas immo percussi semel iterumque manibus pectus  et ubi nunc est inquam iracundia tua ubi impotentia tua nempe piscibus beluisque expositus es et qui paulo ante iactabas uires imperii tui de tam magna naue ne tabulam quidem naufragus habes ite nunc mortales et magnis cogitationibus pectora implete ite cauti et opes fraudibus captas per mille annos disponite nempe hic proxima luce patrimonii sui rationes inspexit nempe diem etiam quo uenturus esset in patriam animo suo fixit dii deaeque quam longe a destinatione sua iacet sed non sola mortalibus maria hanc fidem praestant illum bellantem arma decipiunt illum diis uota reddentem penatium suorum ruina sepelit ille uehiculo lapsus properantem spiritum excussit cibus auidum strangulauit abstinentem frugalitas si bene calculum ponas ubique naufragium est at enim fluctibus obruto non contingit sepultura tamquam intersit periturum corpus quae ratio consumat ignis an fluctus an mora quicquid feceris omnia haec eodem uentura sunt ferae tamen corpus lacerabunt tamquam melius ignis accipiat immo hanc poenam grauissimam credimus ubi seruis irascimur quae ergo dementia est omnia facere ne quid de nobis relinquat sepultura  et licham quidem rogus inimicis collatus manibus adolebat eumolpus autem dum epigramma mortuo facit oculos ad arcessendos sensus longius mittit    hoc peracto libenter officio destinatum carpimus iter ac momento temporis in montem sudantes conscendimus ex quo haud procul impositum arce sublimi oppidum cernimus nec quod esset sciebamus errantes donec a uilico quodam crotona esse cognouimus urbem antiquissimam et aliquando italiae primam cum deinde diligentius exploraremus qui homines inhabitarent nobile solum quodue genus negotiationis praecipue probarent post attritas bellis frequentibus opes o mi inquit hospites si negotiatores estis mutate propositum aliudque uitae praesidium quaerite sin autem urbanioris notae homines sustinetis semper mentiri recta ad lucrum curritis in hac enim urbe non litterarum studia celebrantur non eloquentia locum habet non frugalitas sanctique mores laudibus ad fructum perueniunt sed quoscumque homines in hac urbe uideritis scitote in duas partes esse diuisos nam aut captantur aut captant in hac urbe nemo liberos tollit quia quisquis suos heredes habet non ad cenas non ad spectacula admittitur sed omnibus prohibetur commodis inter ignominiosos latitat qui uero nec uxorem umquam duxerunt nec proximas necessitudines habent ad summos honores perueniunt id est soli militares soli fortissimi atque etiam innocentes habentur adibitis inquit oppidum tamquam in pestilentia campos in quibus nihil aliud est nisi cadauera quae lacerantur aut corui qui lacerant    prudentior eumolpus conuertit ad nouitatem rei mentem genusque diuinationis sibi non displicere confessus est iocari ego senem poetica leuitate credebam cum ille utinam quidem sufficeret largior scaena id est uestis humanior instrumentum lautius quod praeberet mendacio fidem non mehercules rapinam istam differrem sed continuo uos ad magnas opes ducerem atquin promitto    quicquid exigeret dummodo placeret uestis rapinae comes et quicquid lycurgi uilla grassantibus praebuisset nam nummos in praesentem usum deum matrem pro fide sua reddituram    quid ergo inquit eumolpus cessamus mimum componere facite ergo me dominum si negotiatio placet nemo ausus est artem damnare nihil auferentem itaque ut duraret inter omnes tutum mendacium in uerba eumolpi sacramentum iurauimus uri uinciri uerberari ferroque necari et quicquid aliud eumolpus iussisset tamquam legitimi gladiatores domino corpora animasque religiosissime addicimus post peractum sacramentum seruiliter ficti dominum consalutamus elatumque ab eumolpo filium pariter condiscimus iuuenem ingentis eloquentiae et spei ideoque de ciuitate sua miserrimum senem exisse ne aut clientes sodalesque filii sui aut sepulcrum quotidie causam lacrimarum cerneret accessisse huic tristitiae proximum naufragium quo amplius uicies sestertium ami  serit nec illum iactura moueri sed destitutum ministerio non agnoscere dignitatem suam praeterea habere in africa trecenties sestertium fundis nominibusque depositum nam familiam quidem tam magnam per agros numidiae esse sparsam ut possit uel carthaginem capere secundum hanc formulam imperamus eumolpo ut plurimum tussiat ut sit modo astrictioris modo solutioris stomachi cibosque omnes palam damnet loquatur aurum et argentum fundosque mendaces et perpetuam terrarum sterilitatem sedeat praeterea quotidie ad rationes tabulasque testamenti omnibus mensibus renouet et ne quid scaenae deesset quotienscumque aliquem nostrum uocare temptasset alium pro alio uocaret ut facile appareret dominum etiam eorum meminisse qui praesentes non essent his ita ordinatis quod bene feliciterque eueniret precati deos uiam ingredimur sed neque giton sub insolito fasce durabat et mercennarius corax detractator ministerii posita frequentius sarcina male dicebat properantibus affirmabatque se aut proiecturum sarcinas aut cum onere fugiturum quid uos inquit iumentum me putatis esse aut lapidariam nauem hominis operas locaui non caballi nec minus liber sum quam uos etiam si pauperem pater me reliquit nec contentus maledictis tollebat subinde altius pedem et strepitu obsceno simul atque odore uiam implebat ridebat contumaciam giton et singulos crepitus eius pari clamore prosequebatur    multos inquit eumolpus o iuuenes carmen decepit nam ut quisque uersum pedibus instruxit sensumque teneriore uerborum ambitu intexuit putauit se continuo in heliconem uenisse sic forensibus ministeriis exercitati frequenter ad carminis tranquillitatem tamquam ad portum feliciorem refugerunt credentes facilius poema extrui posse quam controuersiam sententiolis uibrantibus pictam ceterum neque generosior spiritus uanitatem amat neque concipere aut edere partum mens potest nisi ingenti flumine litterarum inundata refugiendum est ab omni uerborum ut ita dicam uilitate et sumendae uoces a plebe semotae ut fiat odi profanum uulgus et arceo praeterea curandum est ne sententiae emineant extra corpus orationis expressae sed intexto uestibus colore niteant homerus testis et lyrici romanusque uergilius et horatii curiosa felicitas ceteri enim aut non uiderunt uiam qua iretur ad carmen aut uisam timuerunt calcare ecce belli ciuilis ingens opus quisquis attigerit nisi plenus litteris sub onere labetur non enim res gestae uersibus comprehendendae sunt quod longe melius historici faciunt sed per ambages deorumque ministeria et fabulosum sententiarum tor  mentum praecipitandus est liber spiritus ut potius furentis animi uaticinatio appareat quam religiosae orationis sub testibus fides tamquam si placet hic impetus etiam si nondum recepit ultimam manum   orbem iam totum uictor romanus habebat qua mare qua terrae qua sidus currit utrumque nec satiatus erat grauidis freta pulsa carinis iam peragebantur si quis sinus abditus ultra si qua foret tellus fuluum quae mitteret aurum hostis erat fatisque in tristia bella paratis quaerebantur opes non uulgo nota placebant gaudia non usu plebeio trita uoluptas aes ephyre cum laudabat miles in ima quaesitus tellure nitor certauerat ostro hinc numidae accusatius illinc noua uellera seres atque arabum populus sua despoliauerat arua ecce aliae clades et laesae uulnera pacis quaeritur in siluis tauri fera et ultimus hammon afrorum excutitur ne desit belua dente ad mortes pretiosa fremens premit aduena classes tigris et aerata gradiens uectatur in aula                   ut bibat humanum populo plaudente cruorem heu pudet effari perituraque prodere fata persarum ritu male pubescentibus annis surripuere uiros exsectaque uiscera ferro in uenerem fregere atque ut fuga nobilis aeui circumscripta mora properantes differat annos    quaerit se natura nec inuenit omnibus ergo scorta placent fractique enerui corpore gressus et laxi crines et tot noua nomina uestis quaeque uirum quaerunt ecce afris eruta terris citrea mensa greges seruorum ostrumque renidens ponitur ac maculis imitatur uilius aurum quae sensum trahat hoc sterile ac male nobile lignum turba sepulta mero circum uenit omniaque orbis praemia correptis miles uagus esurit armis ingeniosa gula est siculo scarus aequore mersus ad mensam uiuus perducitur atque lucrinis  eruta litoribus uendunt conchylia cenas ut renouent per damna famem iam phasidos unda orbata est auibus mutoque in litore tantum solae desertis adspirant frondibus aurae nec minor in campo furor est emptique quirites ad praedam strepitumque lucri suffragia uertunt uenalis populus uenalis curia patrum est fauor in pretio senibus quoque libera uirtus exciderat sparsisque opibus conuersa potestas ipsaque maiestas auro corrupta iacebat pellitur a populo uictus cato tristior ille est qui uicit fascesque pudet rapuisse catoni namque hoc dedecoris populo morumque ruina non homo pulsus erat sed in uno uicta potestas romanumque decus quare tam perdita roma ipsa sui merces erat et sine uindice praeda praeterea gemino deprensam gurgite plebem faenoris ingluuies ususque exederat aeris  nulla est certa domus nullum sine pignore corpus sed ueluti tabes tacitis concepta medullis intra membra furens curis latrantibus errat arma placent miseris detritaque commoda luxu uulneribus reparantur inops audacia tuta est hoc mersam caeno romam somnoque iacentem quae poterant artes sana ratione mouere ni furor et bellum ferroque excita libido  tres tulerat fortuna duces quos obruit omnes armorum strue diuersa feralis enyo crassum parthus habet libyco iacet aequore magnus iulius ingratam perfudit sanguine romam et quasi non posset tellus tot ferre sepulcra diuisit cineres hos gloria reddit honores est locus exciso penitus demersus hiatu parthenopen inter magnaeque dicarchidos arua cocyti perfusus aqua nam spiritus extra  qui furit effusus funesto spargitur aestu non haec autumno tellus uiret aut alit herbas caespite laetus ager non uerno persona cantu mollia discordi strepitu uirgulta loquuntur sed chaos et nigro squalentia pumice saxa gaudent ferali circum tumulata cupressu has inter sedes ditis pater extulit ora bustorum flammis et cana sparsa fauilla ac tali uolucrem fortunam uoce lacessit rerum humanarum diuinarumque potestas fors cui nulla placet nimium secura potestas quae noua semper amas et mox possessa relinquis ecquid romano sentis te pondere uictam nec posse ulterius perituram extollere molem ipsa suas uires odit romana iuuentus et quas struxit opes male sustinet aspice late luxuriam spoliorum et censum in damna furentem  aedificant auro sedesque ad sidera mittunt expelluntur aquae saxis mare nascitur aruis et permutata rerum statione rebellant en etiam mea regna petunt perfossa dehiscit molibus insanis tellus iam montibus haustis antra gemunt et dum uanos lapis inuenit usus inferni manes caelum sperare fatentur quare age fors muta pacatum in proelia uultum romanosque cie ac nostris da funera regnis iam pridem nullo perfundimus ora cruore nec mea tisiphone sitientes perluit artus ex quo sullanus bibit ensis et horrida tellus extulit in lucem nutritas sanguine fruges  haec ubi dicta dedit dextrae coniungere dextram conatus rupto tellurem soluit hiatu tunc fortuna leui defudit pectore uoces o genitor cui cocyti penetralia parent  si modo uera mihi fas est impune profari uota tibi cedent nec enim minor ira rebellat pectore in hoc leuiorque exurit flamma medullas omnia quae tribui romanis arcibus odi muneribusque meis irascor destruet istas idem qui posuit moles deus et mihi cordi quippe cremare uiros et sanguine pascere luxum cerno equidem gemina iam stratos morte philippos thessaliaeque rogos et funera gentis hiberae et libyae cerno tua nile gementia claustra actiacosque sinus et apollinis arma timentes iam fragor armorum trepidantes personat aures pande age terrarum sitientia regna tuarum atque animas accerse nouas uix nauita porthmeus sufficiet simulacra uirum traducere cumba classe opus est tuque ingenti satiare ruina pallida tisiphone concisaque uulnera mande  ad stygios manes laceratus ducitur orbis  uixdum finierat cum fulgure rupta corusco intremuit nubes elisosque abscidit ignes subsedit pater umbrarum gremioque reducto telluris pauitans fraternos palluit ictus continuo clades hominum uenturaque damna auspiciis patuere deum namque ore cruento deformis titan uultum caligine texit ciuiles acies iam tum spectare putares parte alia plenos extinxit cynthia uultus et lucem sceleri subduxit rupta tonabant uerticibus lapsis montis iuga nec uaga passim flumina per notas ibant morientia ripas armorum strepitu caelum furit et tuba martem sideribus tremefacta ciet iamque aetna uoratur ignibus insolitis et in aethera fulmina mittit ecce inter tumulos atque ossa carentia bustis  umbrarum facies diro stridore minantur fax stellis comitata nouis incendia ducit sanguineoque recens descendit iuppiter imbre haec ostenta breui soluit deus exuit omnes quippe moras caesar uindictaeque actus amore gallica proiecit ciuilia sustulit arma alpibus aeriis ubi graio numine pulsae descendunt rupes et se patiuntur adiri est locus herculeis aris sacer hunc niue dura claudit hiemps canoque ad sidera uertice tollit caelum illinc cecidisse putes non solis adulti mansuescit radiis non uerni temporis aura sed glacie concreta rigent hiemisque pruinis totum ferre potest umeris minitantibus orbem haec ubi calcauit caesar iuga milite laeto optauitque locum summo de uertice montis hesperiae campos late prospexit et ambas  intentans cum uoce manus ad sidera dixit iuppiter omnipotens et tu saturnia tellus armis laeta meis olimque onerata triumphis testor ad has acies inuitum accersere martem inuitas me ferre manus sed uulnere cogor pulsus ab urbe mea dum rhenum sanguine tingo dum gallos iterum capitolia nostra petentes alpibus excludo uincendo certior exul sanguine germano sexagintaque triumphis esse nocens coepi quamquam quos gloria terret aut qui sunt qui bella uetent mercedibus emptae ac uiles operae quorum est mea roma nouerca at reor haud impune nec hanc sine uindice dextram uinciet ignauus uictores ite furentes ite mei comites et causam dicite ferro namque omnes unum crimen uocat omnibus una impendet clades reddenda est gratia uobis  non solus uici quare quia poena tropaeis imminet et sordes meruit uictoria nostra iudice fortuna cadat alea sumite bellum et temptate manus certe mea causa peracta est inter tot fortes armatus nescio uinci haec ubi personuit de caelo delphicus ales omina laeta dedit pepulitque meatibus auras nec non horrendi nemoris de parte sinistra insolitae uoces flamma sonuere sequenti ipse nitor phoebi uulgato laetior orbe                                            creuit et aurato praecinxit fulgure uultus  fortior ominibus mouit mauortia signa caesar et insolitos gressu prior occupat ausus prima quidem glacies et cana uincta pruina non pugnauit humus mitique horrore quieuit sed postquam turmae nimbos fregere ligatos et pauidus quadrupes undarum uincula rupit  incaluere niues mox flumina montibus altis undabant modo nata sed haec quoqueiussa putares stabant et uincta fluctus stupuere ruina et paulo ante lues iam concidenda iacebat tum uero male fida prius uestigia lusit decepitque pedes pariter turmaeque uirique armaque congesta strue deplorata iacebant ecce etiam rigido concussae flamine nubes exonerabantur nec rupti turbine uenti derant aut tumida confractum grandine caelum ipsae iam nubes ruptae super arma cadebant et concreta gelu ponti uelut unda ruebat uicta erat ingenti tellus niue uictaque caeli sidera uicta suis haerentia flumina ripis nondum caesar erat sed magnam nixus in hastam horrida securis frangebat gressibus arua qualis caucasea decurrens arduus arce  amphitryoniades aut toruo iuppiter ore cum se uerticibus magni demisit olympi et periturorum disiecit tela gigantum dum caesar tumidas iratus deprimit arces interea uolucer motis conterrita pinnis fama uolat summique petit iuga celsa palati atque hoc romano tonitru ferit omnia signa iam classes fluitare mari totasque per alpes feruere germano perfusas sanguine turmas arma cruor caedes incendia totaque bella ante oculos uolitant ergo pulsata tumultu pectora perque duas scinduntur territa causas huic fuga per terras illi magis unda probatur et patria pontus iam tutior est magis arma qui temptare uelit fatisque iubentibus uti ac uelut ex alto cum magnus inhorruit auster et pulsas euertit aquas non arma ministris  non regimen prodest ligat alter pondera pinus alter tuta sinus tranquillaque litora quaerit    hic dat uela fugae fortunaeque omnia credit quantum quisque timet tantum fugit ocior ipse hos inter motus populus miserabile uisu quo mens icta iubet deserta ducitur urbe gaudet roma fuga debellatique quirites rumoris sonitu maerentia tecta relinquunt ille manu pauida natos tenet ille penates occultat gremio deploratumque relinquit limen et absentem uotis interficit hostem sunt qui coniugibus maerentia pectora iungant grandaeuosque patres    onerisque ignara iuuentus id pro quo metuit tantum trahit omnia secum hic uehit imprudens praedamque in proelia ducit quid tam parua queror gemino cum consule magnus ille tremor ponti saeuique repertor hydaspis  et piratarum scopulus modo quem ter ouantem iuppiter horruerat quem fracto gurgite pontus et ueneratus erat submissa bosphoros unda pro pudor imperii deserto nomine fugit ut fortuna leuis magni quoque terga uideret  ergo tanta lues diuum quoque numina uicit consensitque fugae caeli timor ecce per orbem mitis turba deum terras exosa furentes deserit atque hominum damnatum auertitur agmen pax prima ante alias niueos pulsata lacertos abscondit galea uictum caput atque relicto orbe fugax ditis petit implacabile regnum huic comes it submissa fides et crine soluto iustitia ac maerens lacera concordia palla at contra sedes erebi qua rupta dehiscit emergit late ditis chorus horrida erinys et bellona minax facibusque armata megaera  letumque insidiaeque et lurida mortis imago quas inter furor abruptis ceu liber habenis sanguineum late tollit caput oraque mille uulneribus confossa cruenta casside uelat haeret detritus laeuae mauortius umbo innumerabilibus telis grauis atque flagranti stipite dextra minax terris incendia portat sentit terra deos mutataque sidera pondus quaesiuere suum namque omnis regia caeli in partes diducta ruit primumque dione caesaris arma sui ducit comes additur illi pallas et ingentem quatiens mauortius hastam magnum cum phoebo soror et cyllenia proles excipit ac totis similis tirynthius actis intremuere tubae ac scisso discordia crine extulit ad superos stygium caput huius in ore concretus sanguis contusaque lumina flebant  stabant aerati scabra rubigine dentes tabo lingua fluens obsessa draconibus ora atque inter torto laceratam pectore uestem sanguineam tremula quatiebat lampada dextra haec ut cocyti tenebras et tartara liquit alta petit gradiens iuga nobilis appennini unde omnes terras atque omnia litora posset aspicere ac toto fluitantes orbe cateruas atque has erumpit furibundo pectore uoces sumite nunc gentes accensis mentibus arma sumite et in medias immittite lampadas urbes uincetur quicumque latet non femina cesset non puer aut aeuo iam desolata senectus ipsa tremat tellus lacerataque tecta rebellent tu legem marcelle tene tu concute plebem curio tu fortem ne supprime lentule martem quid porro tu diue tuis cunctaris in armis  non frangis portas non muris oppida soluis thesaurosque rapis nescis tu magne tueri romanas arces epidamni moenia quaere thessalicosque sinus humano sanguine tingue factum est in terris quicquid discordia iussit cum haec eumolpos ingenti uolubilitate uerborum effudisset tandem crotona intrauimus ubi quidem paruo deuersorio refecti postero die amplioris fortunae domum quaerentes incidimus in turbam heredipetarum sciscitantium quod genus hominum aut unde ueniremus ex praescripto ergo consilii communis exaggerata uerborum uolubilitate unde aut qui essemus haud dubie credentibus indicauimus qui statim opes suas summo cum certamine in eumolpum congesserunt    certatim omnes heredipetae muneribus gratiam eumolpi sollicitant   dum haec magno tempore crotone aguntur    et eumolpus felicitate plenus prioris fortunae esset oblitus statum adeo ut suis iactaret neminem gratiae suae ibi posse resistere impuneque suos si quid deliquissent in ea urbe beneficio amicorum laturos  ceterum ego etsi quotidie magis magisque superfluentibus bonis saginatum corpus impleueram putabamque a custodia mei remouisse uultum fortunam tamen saepius tam consuetudinem meam cogitabam quam causam et quid aiebam si callidus captator exploratorem in africam miserit mendaciumque deprehenderit nostrum quid si etiam mercennarius praesenti felicitate lassus indicium ad amicos detulerit totamque fallaciam inuidiosa proditione detexerit nempe rursus fugiendum erit et tandem expugnata paupertas noua mendicitate reuocanda dii deaeque quam male est extra legem uiuentibus quicquid meruerunt semper expectant   chrysis ancilla circes ad polyaenum quia nosti uenerem tuam superbiam captas uendisque amplexus non commodas quo enim spectant flexae pectine comae quo facies medicamine attrita et oculorum quoque mollis petulantia quo incessus arte compositus et ne uestigia quidem pedum extra mensuram aberrantia nisi quod formam prostituis ut uendas uides me nec auguria noui nec mathematicorum caelum curare soleo ex uultibus tamen hominum mores colligo et cum spatiantem uidi quid cogitet scio siue ergo nobis uendis quod peto mercator paratus est siue quod humanius est commodas effice ut beneficium debea  mus nam quod seruum te et humilem fateris accendis desiderium aestuantis quaedam enim feminae sordibus calent nec libidinem concitant nisi aut seruos uiderint aut statores altius cinctos harena aliquas accendit aut perfusus puluere mulio aut histrio scaenae ostentatione traductus ex hac nota domina est mea usque ab orchestra quattuordecim transilit et in extre                                 ma plebe quaerit quod diligat itaque oratione blandissima plenus rogo inquam numquid illa quae me amat tu es multum risit ancilla post tam frigidum schema et nolo inquit tibi tam ualde placeas ego adhuc seruo numquam succubui nec hoc dii sinant ut amplexus meos in crucem mittam uiderint matronae quae flagellorum uestigia osculantur ego etiam si ancilla sum numquam tamen nisi in equestribus sedeo mirari equidem tam discordem libidinem coepi atque inter monstra numerare quod ancilla haberet matronae superbiam et matrona ancillae humilitatem procedentibus deinde longius iocis rogaui ancillam ut in platanona perduceret dominam placuit puellae consilium itaque collegit altius tunicam flexitque se in eum daphnona qui ambulationi haerebat nec diu morata dominam producit e latebris laterique meo applicat mulierem omnibus simulacris emendatiorem nulla uox est quae formam eius possit compre  hendere nam quicquid dixero minus erit crines ingenio suo flexi per totos se umeros effuderant frons minima et quae radices capillorum retro flexerat supercilia usque ad malarum scripturam currentia et rursus confinio luminum paene permixta oculi clariores stellis extra lunam fulgentibus nares paululum inflexae et osculum quale praxiteles habere dianam credidit iam mentum iam ceruix iam manus iam pedum candor intra auri gracile uinculum positus parium marmor extinxerat itaque tunc primum dorida uetus amator contempsi  quid factum est quod tu proiectis iuppiter armis inter caelicolas fabula muta iaces nunc erat a torua submittere cornua fronte nunc pluma canos dissimulare tuos haec uera est danae tempta modo tangere corpus iam tua flammifero membra calore fluent   delectata illa risit tam blandum ut uideretur mihi plenum os extra nubem luna proferre mox digitis gubernantibus uocem si non fastidis inquit feminam ornatam et hoc primum anno uirum expertam concilio tibi o iuuenis sororem habes tu quidem et fratrem neque enim me piguit inquirere sed quid  prohibet et sororem adoptare eodem gradu uenio tu tantum dignare et meum osculum cum libuerit agnoscere immo inquam ego per formam tuam te rogo ne fastidias hominem peregrinum inter cultores admittere inuenies religiosum si te adorari permiseris ac ne me iudices ad hoc templum amoris gratis accedere dono tibi fratrem meum quid tu inquit illa donas mihi eum sine quo non potes uiuere ex cuius osculo pendes quem sic tu amas quemadmodum ego te uolo haec ipsa cum diceret tanta gratia conciliabat uocem loquentis tam dulcis sonus pertemptatum mulcebat aera ut putares inter auras canere sirenum concordiam itaque miranti et toto mihi caelo clarius nescio quid relucente libuit deae nomen quaerere ita inquit non dixit tibi ancilla mea me circen uocari non sum quidem solis progenies nec mea mater dum placet labentis mundi cursum detinuit habebo tamen quod caelo imputem si nos fata coniunxerint immo iam nescio quid tacitis cogitationibus deus agit nec sine causa polyaenon circe amat semper inter haec nomina magna fax surgit sume ergo amplexum si placet neque est quod curiosum aliquem extimescas longe ab hoc loco frater est dixit haec circe implicitumque me bracchiis mollioribus pluma deduxit in terram uario gramine indutam  idaeo quales fudit de uertice flores terra parens cum se concesso iunxit amori iuppiter et toto concepit pectore flammas emicuere rosae uiolaeque et molle cyperon albaque de uiridi riserunt lilia prato talis humus uenerem molles clamauit in herbas candidiorque dies secreto fauit amori in hoc gramine pariter compositi mille osculis lusimus quaerentes uoluptatem robustam   circe ad polyaenum quid est inquit numquid te osculum meum offendit numquid spiritus ieiunio marcens numquid alarum neglegens sudor aut si haec non sunt numquid gitona times perfusus ego rubore manifesto etiam si quid habueram uirium perdidi totoque corpore uelut laxato quaeso inquam regina noli suggillare miserias ueneficio contactus sum  circe dic chrysis sed uerum numquid indecens sum numquid incompta numquid ab aliquo naturali uitio formam meam excaeco noli decipere dominam tuam nescio quid peccauimus rapuit deinde tacenti speculum et postquam omnes uultus temptauit quos  solet inter amantes risus fingere excussit uexatam solo uestem raptimque aedem ueneris intrauit ego contra damnatus et quasi quodam uisu in horrorem perductus interrogare animum meum coepi an uera uoluptate fraudatus essem nocte soporifera ueluti cum somnia ludunt errantes oculos effossaque protulit aurum in lucem tellus uersat manus improba furtum thesaurosque rapit sudor quoque perluit ora et mentem timor altus habet ne forte grauatum excutiat gremium secreti conscius auri mox ubi fugerunt elusam gaudia mentem ueraque forma redit animus quod perdidit optat atque in praeterita se totus imagine uersat  giton ad encolpion itaque hoc nomine tibi gratias ago quod me socratica fide diligis non tam intactus alcibiades in praeceptoris sui lectulo iacuit   encolpius ad gitonem crede mihi frater non intellego me uirum esse non sentio funerata est illa pars corporis qua quondam achilles eram   ueritus puer ne in secreto deprehensus daret sermonibus locum proripuit se et in partem interiorem aedium fugit  cubiculum autem meum chrysis intrauit codicillosque mihi dominae suae reddidit in quibus haec erant scripta circe polyaeno salutem si libidinosa essem quererer decepta nunc etiam languori tuo gratias ago in umbra uoluptatis diutius lusi quid tamen agas quaero et an tuis pedibus perueneris domum negant enim medici sine neruis homines ambulare posse narrabo tibi adulescens paralysin caue numquam ego aegrum tam magno periculo uidi medius fidius iam peristi quod si idem frigus genua manusque temptauerit tuas licet ad tubicines mittas quid ergo est etiam si grauem iniuriam accepi homini tamen misero non inuideo medicinam si uis sanus esse gitonem relega recipies inquam neruos tuos si triduo sine fratre dormieris nam quod ad me attinet non timeo ne quis inueniatur cui minus placeam nec speculum mihi nec fama mentitur uale si potes ut intellexit chrysis perlegisse me totum conuicium solent inquit haec fieri et praecipue in hac ciuitate in qua mulieres etiam lunam deducunt  itaque huius quoque rei cura agetur rescribe modo blandius dominae animumque eius candida humanitate restitue uerum enim fatendum est ex qua hora iniuriam accepit apud se non est libenter quidem parui   ancillae uerbaque codicillis talia imposui polyaenos circae salutem fateor me domina saepe peccasse nam et homo sum et adhuc iuuenis numquam tamen ante hunc diem usque ad mortem deliqui habes confitentem reum quicquid iusseris merui proditionem feci hominem occidi templum uiolaui in haec facinora quaere supplicium siue occidere placet cum ferro meo uenio siue uerberibus contenta es curro nudus ad dominam illud unum memento non me sed instrumenta peccasse paratus miles arma non habui quis hoc turbauerit nescio forsitan animus antecessit corporis moram forsitan dum omnia concupisco uoluptatem tempore consumpsi non inuenio quod feci paralysin tamen cauere iubes tamquam ea maior fieri possit quae abstulit mihi per quod etiam te habere potui summa tamen excusationis meae haec est placebo tibi si me culpam emendare permiseris  dimissa cum eiusmodi pollicitatione chryside curaui diligentius noxiosissimum corpus balneoque praeterito modica unctione usus mox cibis ualidioribus pastus id est bulbis cochlearumque sine iure ceruicibus hausi parcius merum hinc ante somnum leuissima ambulatione compositus sine gitone cubiculum intraui tanta erat placandi cura ut timerem ne     latus meum frater conuelleret postero die cum sine offensa corporis animique consurrexissem in eundem platanona descendi etiam si locum inauspicatum timebam coepique inter arbores ducem itineris expectare chrysidem nec diu spatiatus consederam ubi hesterno die fueram cum illa interuenit comitem aniculam trahens atque ut me consalutauit quid est inquit fastose ecquid bonam mentem habere coepisti    illa de sinu licium protulit uarii coloris filis intortum ceruicemque uinxit meam mox turbatum sputo puluerem medio sustulit digito frontemque repugnantis signauit    hoc peracto carmine ter me iussit expuere terque lapillos conicere in sinum quos ipsa praecantatos purpura inuoluerat admotisque manibus temptare coepit inguinum uires dicto citius nerui paruerunt imperio manusque aniculae ingenti motu repleuerunt at illa gaudio exultans uides inquit chrysis mea uides quod aliis leporem excitaui  nobilis aestiuas platanus diffuderat umbras et bacis redimita daphne tremulaeque cupressus et circum tonsae trepidanti uertice pinus  has inter ludebat aquis errantibus amnis spumeus et querulo uexabat rore lapillos dignus amore locus testis siluester aedon atque urbana procne quae circum gramina fusae et molles uiolas cantu sua rura colebant    premebat illa resoluta marmoreis ceruicibus aureum torum myrtoque florenti quietum aera uerberabat itaque ut me uidit paululum erubuit hesternae scilicet iniuriae memor deinde ut remotis omnibus secundum inuitantem consedi ramum super oculos meos posuit et quasi pariete interiecto audacior facta quid est inquit paralytice ecquid hodie totus uenisti rogas inquam ego potius quam temptas totoque corpore in amplexum eius immissus non praecantatis usque ad satietatem osculis fruor   encolpius de endymione puero ipsa corporis pulchritudine me ad se uocante trahebat ad uenerem iam pluribus osculis collisa labra crepitabant iam implicitae manus omne genus amoris inuenerant iam alligata mutuo ambitu corpora animarum quoque mixturam fecerant  manifestis matrona contumeliis uerberata tandem ad ultionem decurrit uocatque cubicularios et me iu  bet catomizari nec contenta mulier tam graui iniuria mea conuocat omnes quasillarias familiaeque sordidissimam partem ac me conspui iubet oppono ego manus oculis meis nullisque precibus effusis quia sciebam quid meruissem uerberibus sputisque extra ianuam eiectus sum eicitur et proselenos chrysis uapulat totaque familia tristis inter se mussat quaeritque quis dominae hilaritatem confuderit    itaque pensatis uicibus animosior uerberum notas arte contexi ne aut eumolpus contumelia mea hilarior fieret aut tristior giton quod solum igitur saluo pudore poteram contingere languorem simulaui conditusque lectulo totum ignem furoris in eam conuerti quae mihi omnium malorum causa fuerat ter corripui terribilem manu bipennem ter languidior coliculi repente thyrso ferrum timui quod trepido male dabat usum nec iam poteram quod modo conficere libebat namque illa metu frigidior rigente bruma confugerat in uiscera mille operta rugis ita non potui supplicio caput aperire sed furciferae mortifero timore lusus ad uerba magis quae poterant nocere fugi  erectus igitur in cubitum hac fere oratione contumacem uexaui quid dicis inquam omnium hominum deorumque pudor nam ne nominare quidem te inter res serias fas est hoc de te merui ut me in caelo positum ad inferos traheres ut traduceres annos primo florentes uigore senectaeque ultimae mihi lassitudinem imponeres rogo te mihi apodixin non defunctoriam redde haec ut iratus effudi illa solo fixos oculos auersa tenebat nec magis incepto uultum sermone mouetur quam lentae salices lassoue papauera collo nec minus ego tam foeda obiurgatione finita paenitentiam agere sermonis mei coepi secretoque rubore perfundi quod oblitus uerecundiae meae cum ea parte corporis uerba contulerim quam ne ad cognitionem quidem admittere seuerioris notae homines solerent mox perfricata diutius fronte quid autem ego inquam mali feci si dolorem meum naturali conuicio exoneraui aut quid est quod in corpore humano uentri male dicere solemus aut gulae capitique etiam cum saepius dolet quid non et ulixes cum corde litigat suo et quidam tragici oculos suos tamquam audientes castigant podagrici pedibus suis male dicunt chiragrici manibus lippi oculis et qui offenderunt saepe digitos quicquid doloris habent in pedes deferunt  quid me constricta spectatis fronte catones damnatisque nouae simplicitatis opus sermonis puri non tristis gratia ridet quodque facit populus candida lingua refert nam quis concubitus ueneris quis gaudia nescit quis uetat in tepido membra calere toro ipse pater ueri doctos epicurus amare iussit et hoc uitam dixit habere telos  nihil est hominum inepta persuasione falsius nec ficta seueritate ineptius   hac declamatione finita gitona uoco et narra mihi inquam frater sed tua fide ea nocte qua te mihi ascyltos subduxit usque in iniuriam uigilauit an contentus fuit uidua pudicaque nocte tetigit puer oculos suos conceptissimisque iurauit uerbis sibi ab ascylto nullam uim factam  positoque in limine genu sic deprecatus sum numen auersum  nympharum bacchique comes quem pulchra dione diuitibus siluis numen dedit inclita paret cui lesbos uiridisque thasos quem lydus adorat semper flauius templumque tuis imponit hypaepis huc ades o bacchi tutor dryadumque uoluptas et timidas admitte preces non sanguine tristi perfusus uenio non templis impius hostis admoui dextram sed inops et rebus egenis attritus facinus non toto corpore feci quisquis peccat inops minor est reus hac prece quaeso exonera mentem culpaeque ignosce minori et quandoque mihi fortunae arriserit hora non sine honore tuum patiar decus ibit ad aras sancte tuas hircus pecoris pater ibit ad aras corniger et querulae fetus suis hostia lactens spumabit pateris hornus liquor et ter ouantem circa delubrum gressum feret ebria pubes  dum haec ago curaque sollerti deposito meo caueo intrauit delubrum anus laceratis crinibus nigraque ueste deformis extraque uestibulum me iniecta manu duxit    proselenos anus ad encolpium quae striges comederunt neruos tuos aut quod purgamentum in nocte calcasti in triuio aut cadauer ne a puero quidem te uindicasti sed mollis debilis lassus tamquam caballus in cliuo et operam et sudorem perdidisti nec contentus ipse peccare mihi deos iratos excitasti  ac me iterum in cellam sacerdotis nihil recusantem perduxit impulitque super lectum et harundinem ab ostio rapuit nihilque respondentem mulcauit ac nisi primo ictu harundo quassata impetum uerberantis minuisset forsitan etiam bracchia mea caputque fregisset ingemui ego utique propter mascarpionem lacrimisque ubertim manantibus obscuratum dextra caput super puluinum inclinaui nec minus illa fletu confusa altera parte lectuli sedit aetatisque longae moram tremulis uocibus coepit accusare donec interuenit sacerdos    quid uos inquit in cellam meam tamquam ante recens bustum uenistis utique die feriarum quo etiam lugentes rident    proselenos ad oenotheam sacerdotem priapi de encolpio o inquit oenothea hunc adulescentem quem uides malo astro natus est nam neque puero  neque puellae bona sua uendere potest numquam tu hominem tam infelicem uidisti lorum in aqua non inguina habet ad summam qualem putas esse qui de circes toro sine uoluptate surrexit his auditis oenothea inter utrumque consedit motoque diutius capite istum inquit morbum sola sum quae emendare scio et ne putetis perplexe agere rogo ut adulescentulus mecum nocte dormiat            nisi illud tam rigidum reddidero quam cornu quicquid in orbe uides paret mihi florida tellus cum uolo siccatis arescit languida sucis cum uolo fundit opes scopulique atque horrida saxa niliacas iaculantur aquas mihi pontus inertes submittit fluctus zephyrique tacentia ponunt ante meos sua flabra pedes mihi flumina parent hyrcanaeque tigres et iussi stare dracones quid leuiora loquor lunae descendit imago carminibus deducta meis trepidusque furentes flectere phoebus equos reuoluto cogitur orbe tantum dicta ualent taurorum flamma quiescit uirgineis extincta sacris phoebeia circe carminibus magicis socios mutauit ulixis proteus esse solet quicquid libet his ego callens artibus idaeos frutices in gurgite sistam et rursus fluuios in summo uertice ponam   inhorrui ego tam fabulosa pollicitatione conterritus anumque inspicere diligentius coepi    ergo exclamat oenothea imperio parete    detersisque curiose manibus inclinauit se in lectulum ac me semel iterumque basiauit    oenothea mensam ueterem posuit in medio altari quam uiuis impleuit carbonibus et camellam etiam uetustate ruptam pice temperata refecit tum clauum qui detrahentem secutus cum camella lignea fuerat fumoso parieti reddidit mox incincta quadrato pallio cucumam ingentem foco apposuit simulque pannum de carnario detulit furca in quo faba erat ad usum reposita et sincipitis uetustissima particula mille plagis dolata ut soluit ergo licio pannum partem leguminis super mensam effudit iussitque me diligenter purgare seruio ego imperio granaque sordidissimis putaminibus uestita curiosa manu segrego at illa inertiam meam accusans ipsa fabas tollit dentibusque folliculos pariter spoliat atque in terram ueluti muscarum imagines despuit  mirabar equidem paupertatis ingenium singularumque rerum quasdam artes non indum fulgebat ebur quod inhaeserat auro nec iam calcato radiabat marmore terra muneribus delusa suis sed crate saligna impositum cereris uacuae nemus et noua terrae     pocula quae facili uilis rota finxerat actu hinc mollis tiliae lacus et de caudice lento uimineae lances maculataque testa lyaeo at paries circa palea satiatus inani fortuitoque luto clauos numerabat agrestes et uiridi iunco gracilis pendebat harundo praeterea quae fumoso suspensa tigillo conseruabat opes humilis casa mitia sorba et thymbrae ueteres et passis uua racemis inter odoratas pendebant texta coronas    qualis in actaea quondam fuit hospita terra digna sacris hecale quam musa loquentibus annis bachineas ueteres mirando tradidit aeuo   dum illa carnis etiam paululum delibat    et dum coaequale natalium suorum sinciput in carnarium furca reponit fracta est putris sella quae staturae altitudinem adiecerat anumque pondere suo deiectam super foculum mittit frangitur ergo ceruix  cucumulae ignemque modo conualescentem restinguit uexat cubitum ipsa stipite ardenti faciemque totam excitato cinere perfundit consurrexi equidem turbatus anumque non sine risu erexi    statimque ne res aliqua sacrificium moraretur ad reficiendum ignem in uiciniam cucurrit    itaque ad casae ostiolum processi    cum ecce tres anseres sacri qui ut puto medio die solebant ab anu diaria exigere impetum in me faciunt foedoque ac ueluti rabioso stridore circumsistunt trepidantem atque alius tunicam meam lacerat alius uincula calceamentorum resoluit ac trahit unus etiam dux ac magister saeuitiae non dubitauit crus meum serrato uexare morsu oblitus itaque nugarum pedem mensulae extorsi coepique pugnacissimum animal armata elidere manu nec satiatus defunctorio ictu morte me anseris uindicaui tales herculea stymphalidas arte coactas ad caelum fugisse reor caenoque fluentes harpyias cum phineo maduere ueneno fallaces epulae tremuit perterritus aether planctibus insolitis confusaque regia caeli  iam reliqui euolutam passimque per totum effusam pauimentum collegerant fabam orbatique ut existimo duce redierant in templum cum ego praeda simul atque ac uindicta gaudens post lectum occisum anserem mitto uulnusque cruris haud altum aceto diluo deinde conuicium uerens abeundi formaui consilium collectoque cultu meo ire extra casam coepi necdum liberaueram cellulae limen cum animaduerto oenotheam cum testo ignis pleno uenientem reduxi igitur gradum proiectaque ueste tamquam expectarem morantem in aditu steti collocauit illa ignem quassis harundinibus collectum ingestisque super pluribus lignis excusare coepit moram quod amica se non dimisisset nisi tribus potionibus e lege siccatis quid porro tu inquit me absente fecisti aut ubi est faba ego qui putaueram me rem laude etiam dignam fecisse ordine illi totum proelium exposui et ne diutius tristis esset iacturae pensionem anserem obtuli quem anus ut uidit tam magnum acremque clamorem sustulit ut putares iterum anseres limen intrasse confusus itaque et nouitate facinoris attonitus quaerebam quid excanduisset aut quare anseris potius quam mei misereretur  at illa complosis manibus scelerate inquit etiam loqueris nescis quam magnum flagitium admiseris occidisti priapi delicias anserem omnibus matronis acceptissimum itaque ne te putes nihil egisse si magis  tratus hoc scierint ibis in crucem polluisti sanguine domicilium meum ante hunc diem inuiolatum fecistique ut me quisquis uoluerit inimicus sacerdotio pellat  rogo inquam noli clamare ego tibi pro ansere struthocamelum reddam  dum haec me stupente in lectulo sedet anserisque fatum complorat interim proselenos cum impensa sacrificii uenit uisoque ansere occiso sciscitata causam tristitiae et ipsa flere uehementius coepit meique misereri tamquam patrem meum non publicum anserem occidissem itaque taedio fatigatus rogo inquam expiare manus pretio liceat    si uos prouocassem etiam si homicidium fecissem ecce duos aureos pono unde possitis et deos et anseres emere quos ut uidit oenothea ignosce inquit adulescens sollicita sum tua causa amoris est hoc argumentum non malignitatis itaque dabimus operam ne quis hoc sciat tu modo deos roga ut illi facto tuo ignoscant quisquis habet nummos secura nauigat aura fortunamque suo temperat arbitrio uxorem ducat danaen ipsumque licebit acrisium iubeat credere quod danaen  carmina componat declamet concrepet omnes et peragat causas sitque catone prior iurisconsultus parret non parret habeto atque esto quicquid seruius et labeo multa loquor quod uis nummis praesentibus opta et ueniet clausum possidet arca iouem  infra manus meas camellam uini posuit et cum digitos pariter extensos porris apioque lustrasset auellanas nuces cum precatione mersit in uinum et siue in summum redierant siue subsederant ex hoc coniecturam ducebat nec me fallebat inanes scilicet ac sine medulla uentosas nuces in summo umore consistere graues autem et plenas integro fructu ad ima deferri  recluso pectore extraxit fartissimum iecur et inde mihi futura praedixit immo ne quod uestigium sceleris superesset totum anserem laceratum uerubus confixit epulasque etiam lautas paulo ante ut ipsa dicebat perituro parauit     uolabant inter haec potiones meracae   profert oenothea scorteum fascinum quod ut oleo et minuto pipere atque urticae trito circumdedit semine paulatim coepit inserere ano meo    hoc crudelissima anus spargit subinde umore femina mea  nasturcii sucum cum habrotono miscet perfusisque inguinibus meis uiridis urticae fascem comprehendit omniaque infra umbilicum coepit lenta manu caedere  aniculae quamuis solutae mero ac libidine essent eandem uiam temptant et per aliquot uicos secutae fugientem prende furem clamant euasi tamen omni                             bus digitis inter praecipitem decursum cruentatis  chrysis quae priorem fortunam tuam oderat hanc uel cum periculo capitis persequi destinat  quid huic formae aut ariadne habuit aut leda simile quid contra hanc helene quid uenus posset ipse paris dearum litigantium iudex si hanc in comparatione uidisset tam petulantibus oculis et helenen huic donasset et deas saltem si permitteretur osculum ca  pere si illud caeleste ac diuinum pectus amplecti forsitan rediret hoc corpus ad uires et resipiscerent partes ueneficio credo sopitae nec me contumeliae lassant quod uerberatus sum nescio quod eiectus sum lusum puto modo redire in gratiam liceat   torum frequenti tractatione uexaui amoris mei quasi quandam imaginem  non solum me numen et implacabile fatum persequitur prius inachiae tirynthius ira exagitatus onus caeli tulit ante profanus laomedon gemini satiauit numinis iram iunonem pelias sensit tulit inscius arma telephus et regnum neptuni pauit ulixes me quoque per terras per cani nereos aequor hellespontiaci sequitur grauis ira priapi  quaerere a gitone meo coepi num aliquis me quaesisset nemo inquit hodie sed hesterno die mulier quaedam haud inculta ianuam intrauit cumque diu mecum esset locuta et me accersito sermone lassasset ultimo coepit dicere te noxam meruisse daturumque seruiles poenas si laesus in querella perseuerasset   nondum querellam finieram cum chrysis interuenit amplexuque effusissimo me inuasit et teneo te inquit qualem speraueram tu desiderium meum tu uoluptas mea numquam finies hunc ignem nisi sanguine extinxeris  unus ex nouiciis seruulis subito accurrit et mihi dominum iratissimum esse affirmauit quod biduo iam officio defuissem recte ergo me facturum si excusationem aliquam idoneam praeparassem uix enim posse fieri ut rabies irascentis sine uerbere consideret   matrona inter primas honesta philomela nomine quae multas saepe hereditates officio aetatis extorserat tum anus et floris extincti filium filiamque ingerebat orbis senibus et per hanc successionem artem suam perseuerabat extendere ea ergo ad eumolpum uenit et commendare liberos suos eius prudentiae bonitatique    credere se et uota sua illum esse solum in toto orbe terrarum qui praeceptis etiam salubribus instruere iuuenes quotidie posset ad summam relinquere se pueros in domo eumolpi ut illum loquentem audirent    quae sola posset hereditas iuuenibus dari nec aliter fecit ac dixerat filiamque speciosissimam cum fratre ephebo in cubiculo reliquit simulauitque se  in templum ire ad uota nuncupanda eumolpus qui tam frugi erat ut illi etiam ego puer uiderer non distulit puellam inuitare ad aphrodisiaca sacra sed et podagricum se esse lumborumque solutorum omnibus dixerat et si non seruasset integram simulationem periclitabatur totam paene tragoediam euertere itaque ut constaret mendacio fides puellam quidem exorauit ut sederet supra commendatam bonitatem coraci autem imperauit ut lectum in quo ipse iacebat subiret positisque in pauimento manibus dominum lumbis suis commoueret ille lente parebat imperio puellaeque artificium pari motu remunerabat cum ergo res ad effectum spectaret clara eumolpus uoce exhortabatur coraca ut spissaret officium sic inter mercennarium amicamque positus senex ueluti oscillatione ludebat hoc semel iterumque ingenti risu etiam suo eumolpus fecerat itaque ego quoque ne desidia consuetudinem perderem dum frater sororis suae automata per clostellum miratur accessi temptaturus an pateretur iniuriam nec se reiciebat a blanditiis doctissimus puer sed me numen inimicum ibi quoque inuenit  dii maiores sunt qui me restituerunt in integrum mercurius enim qui animas ducere et reducere solet suis beneficiis reddidit mihi quod manus irata praeciderat ut scias me gratiosiorem esse quam protesilaum  aut quemquam alium antiquorum haec locutus sustuli tunicam eumolpoque me totum approbaui at ille primo exhorruit deinde ut plurimum crederet utraque manu deorum beneficia tractat  socrates deorum hominumque iudicio sapientissimus gloriari solebat quod numquam neque in tabernam conspexerat nec ullius turbae frequentioris concilio oculos suos crediderat adeo nihil est commodius quam semper cum sapientia loqui    omnia inquam ista uera sunt nec ulli enim celerius homines incidere debent in malam fortunam quam qui alienum concupiscunt unde plani autem unde leuatores uiuerent nisi aut locellos aut sonantes aere sacellos pro hamis in turbam mitterent sicut muta animalia cibo inescantur sic homines non caperentur nisi spei aliquid morderent   ex africa nauis ut promiseras cum pecunia tua et familia non uenit captatores iam exhausti liberalitatem imminuerunt itaque aut fallor aut fortuna communis coepit redire ad paenitentiam suam  omnes qui in testamento meo legata habent praeter libertos meos hac condicione percipient quae dedi si corpus meum in partes conciderint et astante populo comederint  apud quasdam gentes scimus adhuc legem seruari ut a propinquis suis consumantur defuncti adeo quidem ut obiurgentur aegri frequenter quod carnem suam faciant peiorem his admoneo amicos meos ne recusent quae iubeo sed quibus animis deuouerint spiritum meum eisdem etiam corpus consumant    excaecabat pecuniae ingens fama oculos animosque miserorum gorgias paratus erat exsequi  de stomachi tui recusatione non habeo quod timeam sequetur imperium si promiseris illi pro unius horae fastidio multorum bonorum pensationem operi modo oculos et finge te non humana uiscera sed centies sestertium comesse accedit huc quod aliqua inueniemus blandimenta quibus saporem mutemus neque enim ulla caro per se placet sed arte quadam corrumpitur et stomacho conciliatur auerso quod si exemplis quoque uis probari consilium saguntini obsessi ab hannibale humanas edere carnes nec hereditatem expectabant petelini idem fecerunt in ultima fame nec quicquam aliud in hac epulatione captabant nisi tantum ne esurirent cum esset numantia a scipione capta inuentae sunt matres quae liberorum suorum tenerent semesa in sinu corpora 