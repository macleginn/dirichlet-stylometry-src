trebelli pollionis tyranni triginta scriptis iam pluribus libris non historico nec diserto sed pedestri adloquio ad eam temporum uenimus seriem in qua per annos quibus gallienus et ualerianus rem p tenuerunt triginta tyranni occupato ualeriano magnis belli persici necessitatibus extiterunt cum gallienum non solum uiri sed etiam mulieres contemptui haberent ut suis locis probabitur sed quoniam tanta obscuritas eorum hominum fuit qui ex diuersis orbis partibus ad imperium conuolabant ut non multa de his uel dici possint a doctioribus uel requiri deinde ab ominibus historicis qui graece ac latine scripserunt ita nonnulli praetereantur uti eorum nec nomina frequententur postremo cum tam uarie a plerisque super his nonnulla sint prodita in unum eos libellum contuli et quidem breuem maxime cum uel in ualeriani uel in gallieni uita pleraque de his dicta nec repetenda tamen satis constet  cyriades hic patrem cyriadem fugiens diues et nobilis cum luxuria sua et moribus perditis sanctum senem grauaret direpta magna parte auri argenti etiam infinito pondere persas petit atque inde sapori regi coniunctus atque sociatus cum hortator belli romanis  inferendi fuisset odomastem primum deinde saporem ad romanum solum traxit anthiochia etiam capta et caesarea caesareanum nomen meruit atque inde uocatus augustus cum omnem orientem uel uirium uel audaciae terrore quateret patrem uero interemisset quod alii historici negant factum ipse                per insidias suorum cum ualerianus iam ad bellum persicum ueniret occisus est neque plus de hoc historiae quicquam mandatum est quod dignum memoratu esse uideatur quem clarum perfugium et parricidium et aspera tyrannis et summa luxuriae litteris dederunt  postumus hic uir in bello fortissimus in pace constantissimus in omni uita grauis usque adeo ut saloninum filium suum eidem gallienus in gallia positum crederet quasi custodi uitae et morum et actuum imperialium institutori sed quantum plerique adserunt quod eius non conuenit moribus postea fidem fregit et occiso salonino sumpsit imperium ut autem uerius plerique tradiderunt cum galli uehementissime gallienum odissent puerum autem apud se ferre imperare ferre non possent eum qui commissum regebat imperium imperatorem appellarunt missisque militibus adulescentem interfecerunt quo interfecto ab omni exercitu et ab omnibus gallis postumus gratanter acceptus talem se praebuit per annos septem ut gallias instaurauerit cum gallienus luxuriae et popinis uacaret et amore barbarae mulieris consenesceret gestum est tamen a gallieno contra hunc bellum tunc cum sagitta gallienus est uulneratus si quidem nimius amor erga  postumum omnium erat in gallicanorum mente populorum quod summotis omnibus germanicis gentibus romanum in pristinam securitatem reuocasset imperium sed cum se grauissime gereret more illo quo galli nouarum rerum semper sunt cupidi lolliano agente interemptus est si quis sane postumi meritum requirit iudicium de eo ualeriani ex hac epistula quam ille ad gallos misit intelleget transrenani limitis ducem et galliae praesidem postumum fecimus uirum dignissimum seueritate gallorum praesente quo non miles in castris non iura in foro non in tribunalibus lites non in curia dignitas pereat qui unicuique proprium et suum seruet uirum quem ego prae ceteris stupeo et qui locum principis mereantur iure de quo spero quod mihi gratias agetis quod si me fefellerit opinio quam de illo habeo sciatis nusquam gentium repperiri qui possit penitus adprobari huius filio postumo nomine tribunatum uocontiorum dedi adulescenti qui se dignum patris moribus reddet  postumus iunior de hoc prope nihil est quod dicatur nisi quod a patre appellatus caesar ac deinceps in eius honore augustus cum patre dicitur interemptus cum lollianus in locum postumi subrogatus delatum sibi a gallis sumpsisset imperium fuit autem quod solum memoratu dignum est ita in declamationibus disertus ut eius controuersiae quintiliano dicantur insertae quem declamatorem romani generis acutissimum uel  unius capitis lectio prima statim fronte demonstratum  lollianus huius rebellione in gallia posthumus uir omnium fortissimus interemptus est cum iam nutante gallia gallieni luxuria in ueterem statum romanum formasset imperium fuit quidem etiam iste fortissimus sed rebellionis intuitu minorem apud gallos auctoritatem de suis uiribus tenuit interemptus autem est a uictorino uitruuiae filio uel uictoriae quae postea mater castrorum appellata est et augustae nomine affecta cum ipsa per se fugiens tanti ponderis molem primum in marium deinde in tetricum atque eius filium contulisset imperia et lollianus quidem nonnihilum rei p profuit nam plerasque galliae ciuitates nonnulla etiam castra quae posthumus per septem annos in solo barbarico aedificauerat quaeque interfecto posthumo subita inruptione germanorum et direpta fuerant et incensa in statum ueterem reformauit deinde a suis militibus quod in labore nimius esset occisus est ita gallieno perdente rem p in gallia primum posthumus deinde lollianus uictorinus deinceps postremo traetricus nam de mario nihil dicimus adsertores romani nominis extiterunt quos omnes datos diuinitus credo ne cum illa pestis inauditae luxuriae impediretur malis possidendi romanum solum germanis daretur facultas qui si eo genere tunc  euasissent quo gothi et persae consentientibus in romano solo gentibus uenerabile hoc romani nominis finitum esset imperium lolliani autem uita in multis obscura est ut et ipsius posthumi sed priuata uirtute enim clari non nobilitatis pondere uixerunt  uictorinus postumus senior cum uideret multis se gallieni uiribus peti atque auxilium non solum militum uerum etiam alterius principis necessarium uictorinum militaris industriae uirum in participatum uocauit imperii et cum eodem contra gallienum conflixit cumque adhibitis ingentibus germanorum auxiliis diu bella traxissent uicti sunt tunc interfecto etiam lolliano solus uictorinus in imperio remansit qui et ipse quod matrimoniis militum et militarium corrumpendis operam daret a quodam actuario cuius uxorem stuprauerat composita factione agrippinae percussus uictorino filio caesare a matre uitruuia siue uictoria quae mater castrorum dicta est appellato qui et ipse puerulus statim est interemptus cum apud agrippinam pater eius esset occisus de hoc quod fortissimus fuerit et praeter libidinem optimus imperator a multis multa sunt dicta sed satis credimus iuli atheriani partem libri cuiusdam ponere in quo de uictorino sic loquitur uictorino qui gallias post iulium posthumum rexit neminem aestimo praeferendum non in uirtute traianum non antoninum in clementia non in grauitate neruam non in gubernando aerario ue  spasianum non in censura totius uitae ac seueritate militari pertinacem uel seuerum sed omnia haec libido et cupiditas mulierariae uoluptatis sic perdidit ut nemo audeat uirtutes eius in litteras mittere quem constat omnium iudicio meruisse puniri ergo cum id iudicii de uictorino scriptores habuerint satis mihi uideor eius dixisse de moribus  uictorinus iunior de hoc nihil amplius in litteras est relatum quam quod nepos uictoriae uictorini filius fuit et a matre uel ab auia sub eadem hora qua uictorinus interemptus caesar est nuncupatus ac statim a militibus ira occisus extant denique sepulchra circa agrippinam breui marmore inpressa humilia in quibus titulus est inscriptus hic duo uictorini tyranni siti sunt  marius uictorino et lolliano postumo interemptis marius ex fabro ut dicitur ferrario triduo tantum imperauit de hoc quid amplius requiratur ignoro nisi quod eum insigniorem breuissimum fecit imperium nam ut ille consul qui sex meridianis horis consulatum suffectum tenuit a marco tullio tali aspersus est ioco consulem habuimus tam seuerum tamque censorium ut in eius magistratu nemo pranderit nemo caenauerit nemo dormiuerit de hoc etiam dici posse uideatur qui una die factus est imperator alia die uisus est imperare tertia interemptus est et uir quidem strenuus ac militaribus usque ad imperium gradibus euectus  quem plerique mamurium nonnulli ueturium opificem utpote ferrarium nuncuparunt sed de hoc nimis multa de quo illud addidisse satis est nullius manus uel ad feriendum uel ad impellendum fortiores fuisse cum in digitis neruos uideretur habuisse non uenas nam et carra uenientia digito salutari reppulisse dicitur et fortissimos quosque uno digito sic adflixisse ut quasi ligni uel ferri obtunsioris ictu percussi dolerent multa duorum digitorum allisione contriuit occisus est a quodam milite qui cum eius quondam in fabrili officina fuisset contemptus est ab eodem uel cum dux esset uel cum imperium cepisset addidisse uerbo dicitur interemptor hic est gladius quem ipse fecisti huius contio prima talis fuisse dicitur scio conmilitones posse mihi obici artem pristinam cuius mihi omnes testes estis sed dicat quisque quod uult utinam ferrum semper exerceam non uino non floribus non mulierculis non popinis ut facit              gallienus indignus patre suo et sui generis nobilitate depeream ars mihi obiciatur ferraria dum me et exterae gentes ferrum tractasse suis cladibus recognoscant enitaria denique ut omnis alamannia omnisque germania cum ceteris quae adiacent gentibus romanum populum ferratam putent gentem ut specialiter in nobis ferrum timeant uos tamen cogitetis uelim fecisse uos principem qui numquam quicquam scierit tractare nisi ferrum quod idcirco dico quia scio mihi a luxuriosissima illa peste nihil opponi posse nisi hoc quod gladiorum atque armorum artifex fuerim   ingenuus tusco et basso conss cum gallienus uino et popinis uacaret cumque se lenonibus mimis et meretricibus dederet ac bona naturae luxuriae continuatione deperderet ingenuus qui pannonias tunc regebat a moesiacis legionibus imperator est dictus ceteris pannoniarum uolentibus neque in quoquam melius consultum rei p a militibus uidebatur quam quod instantibus sarmatis creatus est imperator qui fessis rebus mederi sua uirtute potuisset causa autem ipsi arripiendi tunc imperii fuit ne suspectus esset imperatoribus quod erat fortissimus ac rei p necessarius et militibus quod imperantes uehementer mouet acceptissimus sed gallienus ut erat nequam perditus ita etiam ubi necessitas coegisset uelox fortis uehemens crudelis denique ingenuum conflictu habito uicit eoque occiso in omnes moesiacos tam milites quam ciues asperrime saeuit nec quemquam suae crudelitatis exortem reliquit usque adeo asper et truculentus ut plerasque ciuitates uacuas a uirili sexu relinqueret fertur sane idem ingenuus ciuitate capta in aquam se mersisse atque ita uitam finisse ne in tyranni crudelis potestatem ueniret extat sane epistola gallieni quam ad celerem uerianum scripsit qua eius nimietas crudelitatis ostenditur quam ego idcirco interposui ut omnes intellegerent hominem luxuriosum crudelissimum esse si necessitas postulet gallienus  ueriano non mihi satisfacies si tantum armatos occideris quos et fors in bellis interimere potuisset perimendus est omnis sexus uirilis si et senes atque inpuberes sine reprehensione nostra occidi possent occidendus est quicumque male uoluit occidendus est quicumque male dixit contra me contra ualeriani filium contra tot principum patrem fratrem ingenuus factus est imperator lacera occide concide animum meum intellegere mea mente irascere qui haec manu mea scripsi  regilianus fati publici fuit ut gallieni tempore quicumque potuit ad imperium prosiliret regilianus denique in illyrico ducatum gerens imperator est factus auctoribus imperii moesis qui cum ingenuo fuerant ante superati in quorum parentes grauiter gallienus saeuierat hic tamen multa fortiter contra sarmatas gessit sed auctoribus roxolanis consentientibusque militibus et timore prouincialium ne iterum gallienus grauiora faceret interemptus est mirabile fortasse uideatur si quae origo imperii eius fuerit declaretur capitali enim ioco regna promeruit nam cum milites cum eo quidam caenarent extitit uicarius tribuni qui diceret regiliani nomen unde credimus dictum alius continuo credimus quod a regno tum is qui aderat scolasticus coepit quasi grammaticaliter declinare et dicere rex regis regio regilianus milites ut est hominum genus pro  num ad ea quae cogitant ergo potest rex esse item alius ergo potest nos regere item alius deus tibi regis nomen inposuit quid multa his dictis cum alia die mane processisset a principiis imperator est salutatus ita quod aliis uel audacia uel iudicium huic detulit iocularis astutia fuit quod negari non potest uir in re militari semper probatus et gallieno iam ante suspectus quod dignus uideretur imperio gentis daciae decibali ipsius ut fertur adfinis extat epistola diui claudii tunc priuati qua regiliano illyrici duci gratias agit ob redditum illyricum cum omnia gallieni segnitia deperirent quam ego repertam in authenticis inserendam putaui fuit enim publica claudius regiliano multam salutem felicem rem p quae te talem uirum habetre in castris bellicis meruit felicem gallienum etiamsi ei uera nemo nec de bonis nec de malis nuntiat pertulerunt ad me bonitus et celsus stipatores principis nostri qualis apud scupos in pugnando fueris quot uno die proelia et qua celeritate confeceris dignus eras triumpho si antiqua tempora exstarent sed quid multa memor cuiusdam hominis cautius uelim uincas arcus sarmaticos et duo saga ad me uelim mittas sed fiblatoria cum ipse misi de nostris hac epistola ostenditur quid de regiliano senserit  claudius cuius grauissimum iudicium suis temporibus fuisse non dubium est nec a gallieno quidem uir iste promotus est sed a patre eius ualeriano ut et claudius et macrianus et ingenuus et posthumus et aureolus qui omnes in imperio interempti sunt cum mererentur imperium mirabile autem hoc fuit in ualeriano principe quod omnes quoscumque duces fecit postea militum testimonio ad imperium peruenerunt ut appareat senem imperatorem in diligendis rei p ducibus talem fuisse qualem romana felicitas si continuari fataliter potuisset sub bono principe requirebat et utinam uel illi qui arripuerant imperia regnare potuissent uel eius filius in imperio diutius non fuisset utlibet se in suo statu res p nostra tenuisset sed nimis sibi fortuna indulgendum putauit quae et cum ualeriano bonos principes tulit et gallienum diutius quam oportebat rei p reseruauit  aureolus hic quoque in illyricianos exercitus regens in contemptu gallieni ut omnes eo tempore coactus a militibus sumpsit imperium et cum macrianus cum filio suo macrino contra gallienum ueniret cum plurimis exercitus eius cepit aliquos corruptos fidei suae addixit et cum factus esset hinc ualidus imperator cumque gallienus expugnare uirum fortem frustra temptasset pacem cum aureolo fecit contra posthumum pugnaturus quorum pleraque et dicta sunt et dicenda hunc eundem aureolum claudius  interfecto iam gallieno conflictu habito apud eum pontem interemit qui nunc pons aureoli nuncupatur atque illic ut tyrannum sepulchro humiliore donauit extitat etiam nunc epigramma graecum in hanc formam dono sepulchrorum uictor post multa tyranni proelia iam felix claudius aureolum munere prosequitur mortali et iure superstes uiuere quem uellet si pateretur amor militis egregii uitam qui iure negauit omnibus indignis et magis aureolo ille tamen clemens qui corporis ultima seruans et pontem aureoli dedicat et tumulum hos ego uersus a quodam grammatico translatos ita posui ut fidem seruarem non quo non melius potuerint transferri sed ut fidelitas historica seruaretur quam ego prae ceteris custodiendam putaui qui quod ad eloquentiam pertinet nihil curo rem enim uobis proposui deferre non uerba maxime tanta rerum copia ut in triginta tyrannorum simul uitis  macrianus capto ualeriano diu clarissimo principe ciuitatis fortissimo deinde imperatore ad postremum omnium infelicissimo uel quod senex apud persas consenuit uel quod indignos se posteros dereliquit cum gallienum contemnendum ballista praefectus ualeriani et macrianus primus ducum intellegerent quaerentibus etiam militibus principem unum in locum concesserunt quaerentes quid faciendum esset tuncque constitit  gallieno longe posito aureolo usurpante imperium debere aliquem principem fieri et quidem optimum ne quispiam tyrannus existeret uerba igitur ballistae quantum maeonius astyanax qui consilio interfuit adserit haec fuerunt mea et aetas et professio et uoluntas longe ab imperio absunt et ego                        quod negare non possum bonum principem quaero sed quis tandem est qui ualeriani locum possit implere nisi talis qualis tu es fortis constans integer probatus in re p et quod maxime ad imperium pertinet diues arripe igitur locum meritis tuis debitum me praefecto quamdiu uoles uteris tu cum re p tantum bene agas ut te romanus orbis factum principem gaudeat ad haec macrianus fateor ballista imperium prudenti non frustra est uolo enim rei p subuenire atque illam pestem a legum gubernaculis dimouere sed non hoc in me aetatis est senex sum ad exemplum equitare non possum lauandum mihi est frequentius aedendum delicatius diuitiae me iam dudum ab usu militiae retraxerunt iuuenes aliqui sunt quaerendi nec unus sed duo uel tres fortissimi qui ex diuersis partibus orbis humani rem p restituant quam ualerianus facto gallienus uitae suae genere perdiderunt post haec intellexit eum ballista sic agere ut de filiis suis uideretur cogitare atque adeo sic adgressus est prudentiae tuae rem p tradimus da igitur liberos tuos macrianum et quietum fortissimos iuuenes olim tribunos a ualeriano factos quia gallieno imperante quod boni sunt salui esse non possunt tunc ille ubi intellectum se esse comperit do inquit manus de meo stipendium  militi duplex daturus tu tantum praefecti mihi studium et annonam in necessariis locis praebet iam ego faxim ut gallienus sordidissimus feminarum omnium duces sui parentis intellegat factus est igitur cum macriano et quieto duobus filiis cunctis militibus uolentibus imperator ac statim contra gallienum uenire coepit utcumque rebus in orientem derelictis sed cum quadraginta quinque milia militum secum duceret in illyrico uel in thrachiarum extimis congressus cum aureolo uictus et cum filio interemptus est triginta denique milia militum in aureoli potestatem concessere domitianus autem eundem uicit dux aureoli fortissimus et uehementissimus qui se originem diceret a domitiano trahere atque a domitilla de macriano autem nefas mihi uidetur iudicium ualeriani praeterire quod ille in oratione sua quam ad senatum e persidis finibus miserat posuit inter cetera ex oratione diui ualeriani ego p c bellum persicum gerens macriano totam rem p credidi et quidem a parte militari ille uobis fidelis ille mihi deuotus illum et amat et timet miles ille utcumque res exegerit cum exercitibus agit nec p c noua uel inopina nobis sunt pueri eius uirtus in italia adulescentis in gallia iuuenis in thrachia in africa iam prouecti senescentis denique in illyrico et dalmatia conprobata est cum in diuersis proeliis ad exemplum fortiter faceret huc accedit quod habet iuuenes filios romano dignus collegio nostra dignus amicitia et reliqua   macrianus iunior multa de hoc in patris imperio praelibata sunt qui numquam imperator factus esset nisi prudentiae patris eius creditum uideretur de hoc plane multa miranda dicuntur quae ad fortitudinem pertineant iuuenalis aetatis sed quid ad facta aut quantum in bellis unius ualet fortitudo hic enim uehemens cum prudentissimo patre cuius merito imperare coeperat a domitiano uictus triginta ut dixi superius milibus militum spoliatus est matre nobilis patre tantum forte et ad bellum parato atque ab ultima militia in summum perueniente ducatus splendore sublimi  quietus hic ut diximus macriani filius fuit cum patre et fratre ballistae iudicio imperator est factus sed ubi comperit odenatus qui olim iam orientem tenebat ab aureolo macrianum patrem quieti cum eius fratre macriano uictos milites in eius potestatem concessisse quasi gallieni partes uindicaret adulescentem cum ballista praefecto dudum interemit idem quoque adulescens dignissimus romano imperio fuit ut uere macriani filius macrianis etiam frater qui duo adflictis rebus potuerunt rem p gerere uideretur  non mihi praetereundum uidetur de macrianorum familia quae hodieque floret id dicere quod speciale semper habuerunt alexandrum magnum machedonem uiri in anulis et argento mulieres et in reticulis et dextrocheriis et in anulis et in omni ornamentorum genere exculptum semper habuerunt eo usque ut tunicae et limbi et paenulae matronales in familia eius hodieque sint quae alexandri effigiem de liciis uariantibus monstrent uidimus proxime cornelium macrum ex eadem familia uirum cum caenam in templo herculis daret pateram electrinam quae in medio uultum alexandri haberet et in circuitum omnem historiam contineret signis breuibus et minutulis pontifici propinare quam quidem circumferri ad omnes tanti illius uiri cupidissimos iussit quod idcirco posui quia dicuntur iuuari in omni actu suo qui alexandrum expressum uel auro gestitant uel argento  odenatus nisi odenatus princeps palmyrenorum capto ualeriano fessis romanae rei p uiribus sumpsisset imperium in oriente perditae res essent quare adsumpto nomine primum regali cum uxore zenobia et filio maiore cui erat nomen herodes minoribus herenniano et a timolao relictis collecto exercitu contra persas profectus est nisibin primum et orientis pleraque cum omni mesopotamia in potestatem recepit deinde ipsum regem uictum fugere coegit postremo ctesifonta usque saporem et eius liberos persecutus captis concubinis capta etiam magna praeda ad orientem uertit sperans quod macrianum qui imperare contra gallienum coeperat posset opprimere sed illo iam profecto contra aureolum et contra gallienum eo  interempto filium eius quietium interfecit ballista ut plerique adserunt regnum usurpante ne et ipse posset occidi composito igitur magna ex parte orientis statu a consobrino suo maeonio qui et ipse imperium sumpserat interemptus est cum filio suo herode qui et ipse post reditum de perside cum patre imperator est appellatus iratos fuisse rei p deos credo qui interfecto ualeriano noluerint odenatum reseruare ille plane cum uxore zenobia non solum orientem quem iam in pristinum reformauerat statum sed et omnes omnino totius orbis partes reformasset uir acer in bellis et quantum plerique scriptores loquuntur uenatu memorabili semper inclitus qui a prima aetate capiendis leonibus et pardis ursis ceterisque siluestribus animalibus sudorem officii uirilis inpendit quique semper in siluis ac montibus uixit perferens calorem pluuias et omnia mala quae in se continent uenatoriae uoluptates quibus duratus solem ac puluerem in bellis persicis tulit non aliter etiam coniuge adsueta quae multorum sententia fortior marito fuisse perhibetur mulierum omnium nobilissimam orientalium feminarum et ut cornelius capitolinus adserit sepeciosissimam   herodes non zenobia matre sed priore uxore genitus herodes cum patre accepit imperium homo omnium delicatissimus et prorsus orientalis et graeciae luxuriae cui erant sigillata tentoria et aurati papiliones et omnia persica denique ingenio eius usus odenatus quicquid concubinarum regalium quicquid diuitiarum gemmarumque cepit eidem tradidit paternae indulgentiae adfectione permotus et erat circa illum zenobia nouercali animo qua rem commendabiliorem patri eum fecerat neque plura sunt quae de herode dicantur  maeonius hic consobrinus odenati fuit nec ulla re alia ductus nisi damnabili inuidia imperatorem optimum interemit cum ei nihil aliud obiceret praeter filii herodis luxuriem dicitur autem primum cum zenobia consensisse quae ferre non poterat ut priuignus eius herodes priore loco quam filii eius herennianus et timolaus principes dicerentur sed hic quoque spurcissimus fuit quare imperator appellatus per errorem breui a militibus pro suae luxuriae meritis interemptus est   ballista de hoc utrum imperauerit scriptores inter se ambigunt multi enim dicunt quieto per odenatum occiso ballistae ueniam datam et tamen eum imperasse quod nec a gallieno nec aureolo nec odenato se crederet alii adserunt priuatum eum in agro suo quem apud  dafnidem sibi compararat interemptum multi et sumpsisse illum purpuram ut more romano imperaret et exercitum duxisse et de se plura promisisse dixerunt occisum autem per eos quos aureolus miserat ad conprehendendum quietum macriani filium quem praedam suam esse dicebat fuit uir insignis eruditus ad gerendam rem p in consiliis uehemens in expeditionibus clarus in prouisione annonaria singularis ualeriano sic acceptus ut eum quibusdam litteris hoc testimonio prosecutus sit ualerianus ragonio claro praefecto illyrici et galliarum si quid in te bonae frugis est quam esse scio parens clare dispositiones tu ballistae persequere his rem p informa uidesnec ut ille prouinciales non grauet ut illic equos contineant ubi sunt pabula illic annonas militum mandet ubi sunt frumenta non prouincialem non possessorem cogat illic frumenta ubi non habet dare illic equum ubi non potest pascere nec est ulla alia prouisio melior quam ut in locis suis erogentur quae nascuntur nec aut uehiculis aut sumptibus rem p grauent galatia frumentis abundat referta est thrachia plenum est inhillyricum illic pedites conlocentur quamquam in thrachia etiam equites sine noxa prouincialium hiemare possint multum enim ex campis foeni colligitur iam uinum laridum iam ceterae species in his dandae sunt locis in quibus adfatim redundant quae omnia sunt bal  listae consilia qui ex quadam prouincia unam tantum speciem praeberi iussit quod ea redundaret atque ab ea milites submoueri id quod publicitus est decretum est et alia eius epistola qua gratias ballistae agit in qua docet sibi praecepta gubernandae rei p ab eodem data gaudens quod eius consilio nullum adscripticiumid est uacantemhaberet et tribunum nullum stipatorem qui non uere aliquid ageret nullum militem qui non uere pugnaret hic igitur uir in tentorio suo cubans a quodam gregario milite in odenati et gallieni gratiam dicitur interemptus de quo ipse uera non satis comperi idcirco quod scriptores temporum de huius praefectura multa de imperio pauca dixerunt  ualens hic uir militaris simul etiam ciuilium uirtutum gloria pollens proconsulatum achaiae dato a gallieno tunc honore gubernabat quem macrianus uehementer reformidans simul quod in omni genere uitae satis clarum norat simul quod inimicum sibi esse inuidia uirtutum sciebat misso pisone nobilissimae tunc et consularis familiae uiro interfici praecepit ualens diligentissime cauens et prouidens neque aliter sibi posse subueniri aestimans sumpsit imperium et breui a militibus interemptus est  ualens superior et bene uenit in mentem ut cum de hoc ualente loquimur etiam de illo ualente qui superiorum prin  cipum temporibus interemptus est aliquid diceremus nam huius ualentis qui sub gallieno imperauit auunculus magnus fuisse perhibetur alii tantum auunculum dicunt sed par in ambobus fuit fortuna nam et ille cum paucis diebus illyrico imperasset occisus est  piso hic a macriano ad interficiendum ualentem missus ubi eum prouidum futurorum imperare cognouit thessaliam concessit atque illic paucis sibi consentientibus sumpsit imperium thessalicusque appellatus ui interemptus est uir summae sanctitatis et temporibus suis frugi dictus et qui ex illa pisonum familia duceret originem diceretur cui se cicero nobilitandi causa sociauerat hic omnibus principibus acceptissimus fuit ipse denique ualens qui ad eum percussores misisse perhibetur dixisse dicitur non sibi apud deos inferos constare rationem quod quamuis hostem suum pisonem tamen iussisset occidi uirum cuius similem romana res p non haberet senatus consultum de pisone factum ad noscendam eius maiestatem libenter inserui die septimo kal iuliarum cum esset nuntiatum pisonem a ualente interemptum ipsum ualentem a suis occisum arellius fuscus consularis primae sententiae qui in locum ualeriani successerat ait consul consule cumque consultus esset diuinos inquit honores pisoni decerno p c gallienum et ualerianum et saloninum imperatores nostros id probaturos esse confido neque enim melior uir quisquam fuit neque constantior post quem ceteri consultim statuam inter triumphales et currus quadriiugos pisoni decreuerunt sed statua eius  uidetur quadrigae autem quae decretae fuerant quasi transferendae ad alium locum positae sunt nec adhuc redditae nam in his locis fuerunt in quibus thermae diocletianae sunt exaedificatae tam aeterni nominis quam sacrati  aemilianus est hoc familiare populi aegyptiorum ut uelut furiosi ac dementes de leuissimis quibus usque ad summa rei p pericula perducantur saepe illi ob neglectas salutationes locum in balneis non concessum carnem et olera sequestrata calciamenta seruilia et cetera talia usque ad summum rei p periculum in seditiones ita ut armarentur contra eos exercitus peruenerunt familiari ergo sibi furore cum quadam die cuiusdam seruus curatoris qui alexandriam tunc regebat militari ob hoc caesus esset quod crepidas suas meliores esse quam militis diceret collecta multitudo ad domum aemiliani ducis uenit atque eum omni seditionum instrumento et furore persecuta est ictus est lapidibus petitus est ferro nec defuit ullum seditionis telum qua re coactus aemilianus sumpsit imperium cum sciret sibi undecumque pereundum consenserunt ei aegyptiacus exercitus maxime in gallieni odium nec eius ad regendam rem p uigor  defuit nam thebaidem totamque aegyptum peragrauit et quatenus potuit barbarorum gentes forti auctoritate summouit alexander denique uel alexandrinus nam incertum id quoque habeturuirtutum merito uocatus est et cum contra indos pararet expeditionem misso theodoto duce gallieno iubente dedit poenas set quidem strangulatus in carcere captiuorum ueterum more perhibetur tacendum esse non credo quod cum de aegypto loquor uetus suggessit historia simul etiam gallieni factum qui cum e theodoto uellet imperium proconsulare decernere a sacerdotibus est prohibitus qui dixerunt fasces consulares ingredi alexandriam non licere cuius rei etiam ciceronem cum contra gabinium loquitur meminisse satis nouimus denique nunc extat memoria rei frequentatae quare scire oportet herennium celsum uestrum parentem cum consulatum cupit hoc quod desiderat non licere fertur enim apud memfim ina aurea columna aegyptiis esse litteris scriptum tunc demum aegyptum liberam fore cum in eam uenissent romani fasces et praetexta romanorum quod apud proculum grammaticum doctissimum sui temporis uirum cum de peregrinis regionibus loquitur inuenitur  saturninus optimus ducum gallieni temporis sed ualeriano dilectus saturninus fuit hic quoque cum dissolutionem gallieni pernoctantis in publico ferre non posset et milites non exemplo imperatoris sui sed suo rege  ret ab exercitibus sumpsit imperium uir prudentiae singularis grauitatis insignis uitae amabilis uictoriarum barbaris etiam ubique notarum hic ea die qua est amictus a militibus peplo imperatorio contione adhibita dixisse fertur commilitones bonum ducem perdidistis et malum principem fecistis denique cum multa strenue in imperio fecisset quod esset seuerior et grauior militibus ab hisdem ipsis a quibus factus fuerat interemptus est huius insigne est quod con                                           uiuio discumbere milites nec inferiora nudarentur cum sagis iussit hieme grauibus aestate perlucidis  tetricus senior interfecto uictorino et eius filio mater eius uictoria siue uitruuia tetricum senatorem p r praesidatum in gallia regentem ad imperium hortata quod eius erat ut plerique loquuntur adfinis augustum appellari fecit filiumque eius caesarem nuncupauit et cum multa tetricus feliciterque gessisset et diuque imperasset ab aureliano uictus cum militum suorum inpudentiam et procacitatem ferre non posset uolens se grauissimo principi et seuerissimo dedit uersus denique illius fertur quem statim ad aurelianum scripserat eripe me his inuicte malis quare cum aurelianus nihil simplex neque mite aut tranquillum facile cogitaret senatorem p r eundemque consularem qui iure praesidali omnes gallias rexerat per triumphum duxit eodem tempore quo et zenobiam odenati uxorem cum filiis minoribus odenati herenniano et timolao pudore tamen uictus uir nimium seuerus eum quem triumphauerat conrectorem totius italiae fecit id est campaniae samni lucaniae brittiorum  apuliae calabriae etruriae atque umbriae piceni et flaminiae omnisque annonariae regionis ac tetricum non solum uiuere sed etiam in summa dignitate manere passus est cum illum saepe collegam nonnumquam commilitonem aliquando etiam imperatorem appellaret  tetricus iunior hic puerulus a uictoria caesar est appellatus cum illa mater castrorum ab exercitu nuncupata esset qui et ipse cum patre per triumphum ductus postea omnibus senatoriis honoribus functus est inlibato patrimonio quod quidem ad suos posteros misit ut darellius fuscus dicit semper insignis narrabat auus meus hunc sibi familiarem fuisse neque quemquam quam illi ab aureliano aut postea ab aliis principibus esse praelatum tetricorum domus hodieque extat in monte caelio inter duos lucos contra isium metellinum pulcherrima in qua aurelianus pictus est utrique praetextam tribuens et senatoriam dignitatem accipiens ab his sceptrum coronam cycladempictura est de museoquam cum dedicassent aurelianum ipsum dicuntur duo tetrici adhibuisse conuiuio  trebellianus pudent iam persequi quanti sub gallieno fuerint tyranni uitio pestis illius si quidem erat in eo ea luxuria ut rebelles plurimos mereretur et ea crudelitas ut iure timeretur qua erat et in trebellia  num factum in isauria principem ipsis isauris sibi ducem quaerentibus quem cum alii archipiratam uocassent ipse se imperatorem appellauit monetam etiam cudi iussit palatium in arce isauriae constituit qui quidem cum se in intima et tuta isaurorum loca munitus difficultatibus locorum et montibus contulisset aliquamdiu apud cilicas imperauit sed per gallieni ducem camsisoleum natione aegyptium fratrem theodoti qui aemilianum ceperat ad campum deductus uictus est et occisus neque tamen postea isauri timore ne in eos gallienus saeuiret ad aequalitatem perduci quauis principum humanitate potuerunt denique post trebellianum pro barbaris habentur etenim in medio romani nominis solo regio eorum nouo genere custodiarum quasi limes includitur locis defensa non hominibus nam sunt non statura decori non uirtute graues non instructi armis non consiliis prudentes sed hoc solo securi quod in editis positi adiri nequeunt quos quidem diuus claudius paene ad hoc perduxerat ut a suis semotos locis in cilicia conlocaret daturus uni ex amicissimis omnem isaurorum possessionem ne quid ex ea postea rebellionis oreretur  herennianus odenatus moriens duos paruulos reliquit herennianum et fratrem eius timolaum quorum nomine zenobia usurpato sibi imperio diutius quam feminam decuit rem p obtinuit paruulos romani imperatoris habitu praeferens purpuratos eosdemque adhibens contionibus quas illa uiriliter frequentauit didonem et  samiramidem et cleopatram sui generis principem inter cetera praedicans sed de horum exitu incertum est multi enim dicunt eos ab aureliano interemptos multi morte sua esse consumptos si quidem zenobiae posteri etiam nunc romae inter nobiles manent  timolaus de hoc ea putamus digna notione quae de fratre sunt dicta unum tamen est quod eum a fratre separat quod tanti fuit ardoris ad studia romana ut breui consecutus quae insinuauerat grammaticus esse dicatur potuisse quin etiam summum latinorum rhethorem facere  celsus occupatis partibus gallicanis orientalibus quin etiam ponti thraciarum et illyrici dum gallienus popinatur et balneis ac lenonibus deputat uitam afri quoque auctore uibio passieno proconsule africae et fabio pomponiano duce limitis libyci celsum imperatorem appellauerunt peplo deae caelestis ornatum hic priuatus ex tribunis in africa positus in agris suis uiuebat sed ea iustitia et corporis magnitudine ut dignus uideretur imperio quare creatus per quandam mulierem gallienam nomine consobrinam gallieni septimo imperii die interemptus est atque adeo etiam inter obscuros principes uix relatus est corpus eius a canibus consumptum est siccensibus qui gallieno fidem seruauerant perurgentibus et nouo iniuriae genere imago in crucem sublata persultante uulgo quasi patibulo ipse celsus uideretur adfixus   zenobia omnis iam consumptus est pudor si quidem fatigata re p eo usque peruentum est ut gallieno nequissime agente optime etiam mulieres imperarent et quidem peregrinae peregrina enim nomine zenobia de qua multa iam dicta sunt quae se de cleopatrarum ptolemaeorumque gente iactaret post odenatum maritum imperiali sagulo perfuso per umeros habitu didonis ornata diademate etiam accepto nomine filiorum herenniani et timolai diutius quam femineus sexus patiebatur imperauit si quidem gallieno adhuc regente rem p regale mulier superba munus obtinuit et claudio bellis gothicis occupato uix denique ab aureliano uicta et triumphata concessit in iura romana extat epistola aureliani quae captiuae mulieri testimonium fert nam cum a quibusdam reprehenderetur quod mulierem ueluti ducem aliquem uir fortissimus triumphasset missis ad senatum populumque romanum litteris hac se adtestatione defendit audio p c mihi obici quod non uirile munus impleuerim zenobiam triumphando ne illi qui me repraehendunt satis laudarent si scirent quae illa sit mulier quam prudens in consiliis quam constans in dispositionibus quam erga milites grauis quam larga cum necessitas postulet quam tristis cum seueritas poscat possum dicere illius esse quod odenatus persas uicit ac fugato sapore ctesifonta usque peruenit possum adserere tanto apud orientales et aegyptiorum populos timori mulierem fuisse ut se non arabes non saraceni non armenii commouerent nec ego  illi uitam conseruassem nisi eam scissem multum romanae rei publicae profuisse cum sibi uel liberis suis orientis seruaret imperium sibi ergo habeant propriarum uenena linguarum hii quibus nihil placet nam si uicisse ac triumphasse feminam non est decorum quid de gallieno loquuntur in cuius contemptu haec bene rexit imperium quid de diuo claudio sancto ac uenerabili duce qui eam quod ipse gothicis esset expeditionibus occupatus passus esse dicitur imperare idque consulte ac prudenter ut illa seruante orientalis finis imperii ipse securius quae instituerat perpetraret haec oratio indicat quid iudicii aurelianus habuerit de zenobia cuius ea castitas fuisse dicitur ut ne uirum suum quidem scierit nisi temptandis conceptionibus nam cum semel concubuisset exspectatis menstruis continebat se si praegnans esset sin minus iterum potestatem quaerendis liberis dabat uixit re                                                     gali pompa more magis persico adorata est regum more persarum conuiuata est imperatorum more romanorum ad contiones galeata processit cum limbo purpureo gemmis dependentibus per ultimam fimbriam media etiam coclide ueluti fibula muliebri adstricta brachio saepe nudo fuit uultu subaquilo fusci coloris oculis supra modum uigentibus nigris spiritus diuini uenustatis incredibilis tantus candor in dentibus ut margaritas eam plerique putarent habere non dentes uox clara et uirilis seueritas ubi ne  cessitas postulabat tyrannorum bonorum principum clementia ubi pietas requirebat larga prudenter conseruatrix thensaurorum ultra femineum modum usa uehiculo carpentario raro pilento aequo saepius fertur autem uel tria uel quattuor milia frequenter cum peditibus ambulasse uenata est hispanorum cupiditate bibit saepe cum ducibus cum esset alias sobria bibit et cum persis atque armeniis ut eos uinceret usa est uasis aureis gemmatis ad conuiuia musa cleopatranisi in ministerio eunuchos grauioris aetatis habuit puellas nimis raras filios latine loqui iusserat ita ut graece uel difficile uel raro loquerentur ipsa latini sermonibus non usque quaque gnara sed ut loqueretur pudore cohibita loquebatur et aegyptiacae ad perfectum modum historiae alexandrinae atque orientalis ita perita ut eam epitomasse dicatur latinam autem graece legerat cum illam aurelianus cepisset atque in conspectum suum adductam sic appellasset quid est zenobia ausa es insultare romanis imperatoribus illa dixisse fertur imperatorem te esse cognosco qui uincis gallienum et aureolum et ceteros principes non putaui uictoriam mei similem credens in consortium regni uenire si facultas locorum pateretur optaui ducta est igitur per triumphum ea specie ut nihil pompabilius p r uideretur iam primum ornata gemmis ingentibus ita ut ornamentorum onere laboraret fertur  enim mulier fortissima saepissime restitisse cum diceret se gemmarum onera ferre non posse uincti erant praetera pedes auro manus etiam catenis aureis nec collo aureum uinculum deerat quod scurra persicus praeferebat huic uita ab aureliano concessa est ferturque uixisse cum liberis matronae iam more romanae data sibi possessione in tiburti quae hodieque zenobia dicitur non longe ab hadriani palatio atque ab eo loco cui nomen est concae  uictoria non tam digna res erat ut etiam uitruuia siue uictoria in litteras mitteretur nisi gallieni mores hoc facerent ut memoria dignae etiam mulieres censerentur uictoria enim ubi filium ac nepotem a militibus uidit occisos postumum deinde lollianum maurium etiam quem principem milites nuncupauerant interemptos tetricum de quo superius dictum est ad imperium hortata est ut uirile semper facinus auderet insignita est praeterea hoc titulo ut castrorum se diceret matrem cusi sunt eius nummi aerei aurei et argentei quorum hodieque forma extat apud treuiros quae quidem non diutius uixit nam tetrico imperante ut plerique loquuntur occisa ut alii adserunt fatali necessitate consumpta haec sunt quae de triginta tyrannis dicenda uidebantur quos ego in unum uolumen idcirco contuli ne de singulis si singula quaeque narrarem nascerentur indigna fastidia et ea quae ferre lector non posset nunc ad claudium principem redeo de  quo speciale mihi uolumen quamuis breue merito uitae illius uidetur edendum addito fratre singulari uiro ita ut de familia tam sancta et tam nobili salutim pauca referantur studiose in medio feminas posui ad ludibrium gallieni quo nihil prodigiosius passa est romana res p duos etiam nunc tyrannos quasi extra numerum quod alieni essent temporis additurus unum qui fuit maximini temporibus alterum qui claudii ut tyrannorum triginta uiri hoc uolumine tenerentur quaeso qui expletum iam librum acceperas boni consulas atque hos uolumini tuo uolens addas quos ego quem ad modum ualentem superiorem huic uolumini sic post claudium et aurelianum his qui inter tacitum et diocletianum fuerunt addere destinaueram sed errorem meum memor historiae diligentia tuae eruditionis auertit habeo igitur gratiam quod titulum meum prudentiae tuae benignitas inpleuit nemo in templo pacis dicturus est me feminas inter tyrannos cum risu et ioco tyrannas uidelicet uel tyrannides ut ipsi de me solent cum risu et ioco iactitare posuisse habent integrum numerum ex archanis historiae in meas litteras datum titus enim et censorinus     quorum unus ut dixi sub maximiano alter sub claudio fuit qui ambo ab hisdem militibus a quibus purpura uelati fuerant interempti sunt  titus docet dexippus nec herodianus tacet omnesque qui talia legenda posteris tradiderunt titum tribunum  maurorum qui a maximino inter priuatos relictus fuerat timorem uiolentae mortis ut illi dicunt inuitum uero et a militibus coactum ut plerique adserunt imperasse atque hunc intra paucos dies post uindicatam defectionem quam consularis uir magnus maximino parauerat a suis militibus interemptum imperasse autem dicitur mensibus sex fuit hic uir de primis erga rem p domi forisque laudabilis sed in imperio parum felix alii dicunt ab armeniis sagittariis quos maximinus ut alexandrinos et oderat et offenderat principem factum nec mireris tantam esse uarietatem de homine cuius uix nomen agnoscitur huius uxor calpurnia fuit sancta et uenerabilis femina de genere caesoninorum id est pisonum quam maiores nostri uniuiriam sacerdotem inter sacratissimas feminas adorarunt cuius statuam in templo ueneris adhuc uidimus acrolitham sed auratam haec uniones cleopatranos habuisse perhibetur haec lancem centum librarum argenti cuius plerique poetae meminerunt in qua maiorum eius expressa ostenderetur historia longius mihi uideor processisse quam res postulabat sed quid faciam scientia naturae facilitate uerbosa est quare ad censorinum reuertar hominem nobilem sed qui non tam bono quam malo rei p septem diebus dicitur imperasse  censorinus uir plane militaris et antiquae in curia dignitatis bis consul bis praefectus praetorii ter praefectus urbi  quarto pro consule tertio consularis laegatus praetorius secundo quarto aedilicius tertio quaestorius extra ordinem quoque legatione persica functus etiam sarmatica post omnes tamen honores cum in agro suo degeret senex atque uno pede claudicans uulnere quod bello persico ualeriani temporibus acceperat factus est imperator et scurrarum ioco claudius appellatus est cumque se grauissime gereret neque a militibus ob disciplinam censoriam ferri posset ab his ipsis a quibus factus fuerat interemptus est extat eius sepulchrum circa bononiam in quo grandibus litteris circa bononiam incisi sunt omnes eius honores ultimo tamen uersu adscriptum est felix omnia infelicissimus imperator extat eius familia censorinorum nomine frequentata cuius pars thracias odio rerum romanarum pars bithyniam petit extat etiam domus pulcherrima adiuncta gentibus flauiis quae quondam titi principis fuisse perhibetur habes integrum triginta numerum tyrannorum qui cum maleuolis quidem sed bono animo causabaris da nunc cuiuis libellum non tam diserte quam fideliter scriptum neque ego eloquentiam mihi uideor pollicitus esse sed rem qui hos libellos quos de uita principum aedidi non scribo sed dicto et dicto cum ea festinatione quam si quid uel ipse promisero uel tu petieris sic perurgueo ut respirandi non habeam facultatem 