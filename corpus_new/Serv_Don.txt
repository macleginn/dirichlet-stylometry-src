commentarius in artem donati ars dicta est uel apo ths areths id est a uirtute quam graeci unius cuiusque rei scientiam uocant uel certe ideo ars dicitur quod artis praeceptis cuncta concludat id est angustis et breuibus plerique artem scribentes a litterarum tractatu inchoauerunt plerique a uoce plerique a definitione artis grammaticae sed omnes uidentur errasse non enim propriam rem officii sui tractauerunt sed communem et cum oratoribus et cum philosophis nam de litteris tractare et orator potest de uoce nemo magis quam philosophi tractant definitio etiam aristotelicorum est unde proprie donatus et doctius qui ab octo partibus inchoauit quae specialiter ad grammaticos pertinent nomen dictum est eo quod res nobis efficit notas pronomen quia fungitur officio nominis ut siquis dicat uirgilius fecit bucolica ipse scripsit georgica uerbum dictum est eo quod uerberato aere motu linguae haec pars orationis inuenta sit et licet omnes orationes cum hac oratione misceantur tamen speciale sibi haec pars hoc nomen efficit eo quod hac frequenter utamur in elocutione in tantum ut dicamus uerba fecit apud populum tullius uerba fecit tullius in senatu aduerbium  dictum est quia numquam recedit a uerbo siue enim dicam cras facio hodie dico inuenias aduerbia uerbis cohaerentia participium uocatur quoniam partem tenet nominis partem uerbi quasi particapium nam a nomine habet genera et casus a uerbo tempora et significationes ab utroque numerum et figuram coniunctio dicta est quia coniungit elocutiones ut ego et tu eamus praepositio dicitur quoniam in loquendo praeponitur dicimus enim ante templum est non templum ante est interiectio dicta est quia interponitur ad exprimendos animi affectus ut puta heu mortuus est in his autem octo partibus naturalis est ordo rite enim nomen primum ponitur quod ex ipso omnium rerum notitia procreatur post hoc debet sequi pronomen quia nominis officio fungitur nec debet ab eius significatione diuelli inde sequitur uerbum quo diximus nos frequenter uti inde aduerbium quod a uerbo numquam recedit participium autem rite post nomen et uerbum ponitur quod ex partibus utriusque natum est praepositio cum uel uerbo uel nomini praeponitur et ipsa iuste hoc loco posita est illis iam ante praedictis quibus praeponitur similiter coniunctio quae coniungit omnia non debet primum locum tenere primo enim debemus scire quae res coniungantur tunc unde coniungantur interiectio ideo ultima posita est quod nihil aliud exprimit nisi affectus animi qui raro interponuntur de nomine nomen est pars orationis cum casu corpus aut rem proprie communiterue significans in omnibus partibus orationis definitiones ita esse debent ut et segregent ab aliis partibus et ipsius partis quam definiunt aliquam proprietatem dicant igitur quod dixit nomen partem esse orationis segregauit a sibilis plausibus et quidquid confusae uoci datur quod autem dixit cum casu segregauit a uerbis aduerbiis praepositionibus coniunctionibus quod autem dixit corpus aut rem significare hoc ipsius proprium est corporale autem nomen uel incorporale grammatici ita definierunt ut corporale sit quidquid uidetur et tangitur ut lapis incorporale quod nec uidetur nec tangitur ut pietas item dicit aliam proprietatem quod aut proprium aliquid significat aut appellatiuum nam proprium est quod unius est ut hector appellatiuum quod multorum est ut homo scire debemus inueniri frequenter nomina appellatiua quae fiunt propria ut est  felix quae communi sensu facile dinoscuntur illud etiam scire debemus quia si proprium est quod unius est numerum tantum modo recipit singularem neque enim potest res unius in pluralitatem cadere nam quod propria nomina pluraliter declinantur sciendum est non ab unius nomine procreatum numerum pluralem sed multitudine nominum hoc facere rite enim dixit uirgilius marios et camillos quoniam plures fuerunt appellatiuum autem nomen cum sit res multorum recipit tamen et numerum singularem in multis enim etiam unus tenetur conparationis gradus sunt tres positiuus ut doctus conparatiuus ut doctior superlatiuus ut doctissimus plerique nolunt conparatiuum esse doctiorem dicentes non esse conparationem quando doctior dicimus quia non conparet sed praeferat sed errant nam omnis conparatio id agit ut alterum praeferat illa enim quae aequat similitudo est potius quam conparatio positiuus autem omnia recipit genera masculinum ut hic doctus femininum ut haec docta neutrum ut hoc doctum commune ut docilis omne ut amans conparatiuus uero gradus duo tantum suscipit genera commune ut doctior neutrum ut doctius superlatiuus tria tantum masculinum ut doctissimus femininum ut doctissima neutrum ut doctissimum praeterea non omnia recipiunt conparationem sed ea quae sunt qualitatis et quantitatis qualitas autem et quantitas aut ab animo dicitur ut doctus aut a corpore ut candidus niger aut a fortuna ut miser aut a mensura ut longus quare quaesitum est utrum latinior diceretur quod tunc dicitur cum pro diserto ponitur ut sit latinior quo modo disertior cum autem gentem significat non potest conparari ita enim non possumus dicere latinior quem ad modum nec graecior conparatiuus autem gradus iungitur casibus tribus ablatiuo septimo et nominatiuo interposita particula quam ablatiuo ut doctior ab illo septimo ut doctior illo nominatiuo ut doctior hic quam ille sed frequenter utimur septimo ablatiuo paene numquam superlatiuus uero gradus genetiuo tantum plurali adiungitur ut doctissimus illorum quamquam et singulari cohaereat quotiens nomen est enuntiatione singulare intellectu plurale ut o danaum fortissime gentis tydide illud sane seruandum est quod et postea tractatum est conparatiuum gradum nos et nostro et extraneo generi coniungere superlatiuum autem tantum nostro dicimus enim uelocior homo hominibus et uelocior homo canibus quoniam conparatiuus est gradus superlatiuum uero gradum tantum nostro praeferimus generi ut uelocissimus homo hominum nemo enim dicit uelocissimus homo equorum genera dicta sunt ab eo quod generant atque ideo duo sunt tan  tum genera principalia masculinum et femininum haec enim sexus tantum generat genera autem aut naturalia sunt aut ex auctoritate descendunt naturalia sunt ut uir mulier auctoritate descendunt ut hic paries haec fenestra in his enim naturalem nullum intellegimus sexum sed eum sequimur quem firmauit auctoritas cetera uero genera a superioribus ueniunt ut est neutrum quod nec masculinum est nec femininum commune quod et masculinum et femininum omne quod omnia supra dicta continet genera epicoenon uero quod confusum continet sexum nam inter commune et epicoenon hoc interest quod commune est ubi uisu secernimus sexum ut canis epicoenon est e contrario ubi uisu non secernimus sexum ut piscis inter epicoenon et commune hoc interest quod in communi articulo secernimus sexum ut hic canis uel haec canis in epicoeno uero unus articulus sumitur et utrumque sexum intellegimus ut haec aquila eum autem sumimus articulum quem auctoritas dederit nam cum naturaliter non possumus in epicoenis sexum deprehendere debemus auctoritate firmari numerus aut singularis est aut pluralis dualis uero graecus non usurpatur nisi in nominibus duobus quae sunt haec duo et ambo atque ideo etiam inaequaliter declinantur figura aut simplex est aut conposita simplex quae unam rem continet atque naturalis est ut doctus conposita uero quae ex arte fit et              duas res habet ut indoctus conposita autem figura fit quattuor modis qui in arte sunt positi quod autem dicit ex corruptis ita intellegere debemus ut tunc intellegamus corrupta esse in conpositione quotiens resoluta possunt esse integra ut siqui dicat concipio iure dicitur corruptum quia si soluatur facit capio quod est integrum et conficio facit facio et similia ablatiuus singularis regit genetiuum datiuum et ablatiuum pluralem secundum regulas in arte positas sed illud quod dicit ablatiuo e producta uel correpta terminata ita intellegendum est ut tunc producta sit quotiens genetiuus singularis ei terminatus sit cum uero is fuerit terminatus idem genetiuus singularis correpta ut huius patris ab hoc patre ideo autem latini uoluerunt ab ablatiuo singulari regulas sumere quoniam hic casus latinus est nec eum habent graeci et ille utique casus debuit regulas latinis nominibus dare qui proprius latinorum est omnia nomina quae in rerum natura sunt quinque regulis continentur quae regulae apud donatum quidem non sunt propter conpendium tamen tenendae sunt colliguntur autem istae regulae de genetiuo  singulari nam is casus quinque finibus terminatur aut ae diphthongo ut musa musae aut i ut doctus docti aut is ut pater patris aut us ut hic fluctus huius fluctus aut ei ut hic uel haec dies huius diei ergo cum inuenerimus aliquod nomen de cuius declinatione dubitatur quaerendus nobis erit praecipue genetiuus qui inuentus si ae fuerit terminatus ad similitudinem musae declinabitur ita et in reliquis fiet sed constat graeca nomina etiam graece posse declinari plane duo praecipue casus in his regulis sollicite proferre debemus uocatiuum secundae declinationis et ablatiuum tertiae in quibus contra regulas plurimum sibi adsumpsit auctoritas uocatiuus enim singularis secundae declinationis tunc in i exibit cum nominatiuus singularis in ius fuerit terminatus in genere masculino in proprio nomine ut hic mercurius o mercuri hoc enim nomen et ius terminat nominatiuum et masculinum est et proprium si autem nominatiuus us terminatur ut hic doctus uocatiuum facit o docte et si appellatiuum sit licet ius terminatur ut hic impius o impie facit hic egregius o egregie sed huic regulae contrarium est hic filius o fili quare maiores nostri timentes ipsum uocatiuum similem fecerunt nominatiuo ut uirgilius dicit corniger hesperidum fluuius regnator aquarum et lucius octauius iudex esto ablatiuus uero tertiae declinationis qui et i et e terminatur multum confusus est tamen hoc seruare debemus ut cum uel nomen fuerit generis communis quod in is mittit nominatiuum et genetiuum ablatiuum i terminemus ut hic et haec docilis ab hoc et ab hac docili item neutra omnia quae e terminantur in nominatiuo ut hoc mare ab hoc mari ea uero quae x littera terminantur in e exeunt ut hic calix ab hoc calice haec paelex ab hac paelice haec lex ab hac lege et similia item omnia participia e terminantur ut ab hoc calente ab hoc furente quae si nomina fuerint i magis terminabuntur item quae or terminantur in nominatiuo ut doctior clarior minor maior facit enim a doctiore clariore minore maiore reliqua uero sic ambigua sunt ut uix etiam auctoritate firmentur nam et ab hac naui et ab hac naue legimus et ab hac puppi et ab hac puppe et ab hoc igni et ab hoc igne in quibus omnibus meliorum auctoritas sequenda est de pronomine pronomen dictum est quia ponitur pro nomine ut siquis dicat uergilius scripsit bucolica ipse scripsit georgica nec tamen uidentur pronomina quoniam nominum funguntur officio esse nomina nam etsi nominum uim exprimant non tamen plene exprimunt nomina enim posita plenas faciunt elocutiones pronomina semiplenas item nomina posita  uelut inchoant elocutiones pronomina autem uelut conplent qualitas pronominum principaliter bipertita est omnia enim pronomina aut finita sunt aut infinita finita sunt quae recipiunt personas id est quae definiunt personas et sunt tantum tria ego tu ille sed ille plerumque uariat nam si ad praesentis personam referatur tunc uere finitum est si de absente dicatur minus quam finitum est infinita autem pronomina uarias habent species nam licet omnia quaecumque non recipiunt personas infinita sint tamen alia dicuntur generaliter infinita alia minus quam finita alia articularia uel demonstratiua alia possessiua generaliter infinita sunt quae cuicumque personae aptari possunt ut est quis et sunt haec septem tantum quis qualis talis quantus tantus quotus totus minus quam finita dicuntur quae commemorationem habent notarum personarum ut est ipse haec sunt sex tantum ipse iste is hic idem sui sed ex his alia sunt quae absentes personas significant alia quae praesentes absentes reliqua omnia praesentes haec tantum iste ista istud et hic haec hoc quae non nulli pronomina etiam articularia uocant eo quod more graeco cum nominibus declinantur possessiua dicuntur pronomina quae nos aliquid possidere ostendunt ut est meus tuus haec in quattuor partes diuiduntur aut enim utraque parte singularia sunt aut utraque pluralia aut intrinsecus singularia extrinsecus pluralia aut intrinsecus pluralia extrinsecus singularia utraque parte singularia sunt ubi et persona possidentis et possessi una est ut meus utraque parte pluralia ubi multi sunt qui possidentur et multi qui possident ut est nostri intrinsecus singularia extrinsecus pluralia sunt quae possidentis unam personam ostendunt possessorum plurimas ut est mei uel e contrario ut est noster intrinsecus autem dicitur quod pertinet ad personam possidentis extrinsecus quod pertinet ad personam possessi sunt autem possessiua pronomina quinque tantum meus tuus suus noster uester absque his pronominibus quae omnia sunt uiginti et unum nullum aliud quod suam originem habeat poterit reperiri sed siqua sunt conpositione fiunt scire autem debemus in declinatione pronominum plerumque sub una significatione casus uarie proferri ut est quis uel qui nam possumus dicere quis tibi fecit iniuriam et qui tibi fecit iniuriam item inuenitur genetiuus duplex ut mei uel mis tui uel tis nam possumus dicere mei causa te peto et mis causa te peto et tui causa te peto et tis causa te peto sed mis et tis de usu recesserunt item ablatiuus singu  laris aliquando uarie terminatur ut a quo uel a qui nam dicimus a quo uenisti et a qui uenisti sed a qui in usu esse desiit datiuus etiam et ablatiuus pluralis plerumque uarii sunt dicimus enim et a quis et a quibus qui quidem uidentur hac ratione uariari quoniam ablatiuus singularis inuentus est uarius scimus enim quia omnia quae o terminantur in is mittunt quae i in bus ergo sicut dicimus ab hoc docto ab his doctis ita dicimus a quo a quis item sicut dicimus a puppi a puppibus ita dicimus a qui a quibus sed pronomina quem ad modum in declinatione duplicant casus ita plerumque minuunt nam sunt pronomina ubi tantum modo genetiui sunt    ut eccum eccam ellum sunt ubi nominatiuus et uocatiuus deest ut sui sibi se a se sunt ubi uocatiuus tantum deest ut in pronomine quod est ego de uerbo uerbum est pars orationis cum tempore et persona sine casu quod dixit cum tempore et persona conexum intellegendum est neutrum enim potest in uerbo ab altero separari nam si solam personam uelis intellegere pronomen est si solum tempus participium est si utrumque simul tum uerbum est quod autem adiecit casu carere non uelut superflue est positum quis enim nescit uerbum casu carere sed timuit propter illas elocutiones quae sic formantur quasi casum habeant ut da mihi bibere sic est enim da mihi bibere ut si dicas da mihi uinum quod utique casum habet ne qui ergo putarent propter similitudinem elocutionum casum modo infinito adtribui ideo dixit penitus casum                                                                         a uerbo repelli nam illae elocutiones non casum recipiunt sed graecam elocutionem sequuntur qualitas uerborum diuiditur in modos et in formas modi omnes sunt octo indicatiuus imperatiuus promissiuus optatiuus coniunctiuus infinitus inpersonalis gerundi sed ex his quinque uolunt esse legitimos de tribus uero dubitatur id est de promissiuo inpersonali gerundi indicatiuus dicitur modus quoniam per ipsum quod gerimus indicamus ut est lego imperatiuus quoniam per ipsum imperamus ut est lege optatiuus quoniam habet aduerbium optantis ut utinam legam coniunctiuum uero modum non ideo coniunctiuum dicimus quia habet aliquid coniunctum id est cum nam et optatiuus inciperet esse coniunctiuus quia habet aduerbium coniunctum utinam sed ideo dictus est coniunctiuus quia in loquendo cum solus locutionem inplere non poterit coniungit sibi indicatiuum ut cum scripsero faciam et cum dixero legam infinitus dicitur modus quia non definit personas sed omnes tres uno modo pro  fert id est legere ceteri uero modi in personis differentiam faciunt quod probatur hac elocutione legere uolo legere uis legere uult nam quoniam uolo uis uult indicatiuus est modus differentia facta est personarum quoniam uero legere infinitus est omnes uno modo prolatae sunt hi sunt generales modi illi uero tres de quibus dubitatur ita explicandi sunt qui negant promissiuum modum esse hoc asserunt superflue hunc modum putari quoniam indicatiui modi sit tempus futurum id est legam scribam qui autem dicunt proprium modum esse negant indicatiuum modum tempus futurum per rerum naturam habere posse nam si indicatiuus ideo dictus est quod per ipsum indicamus nemo autem indicat nisi quae nouit futurum non potest habere quia nemo indicat ea quae nescit de inpersonali autem modo hoc loquuntur plerique hunc modum dicunt quia sic de uerbo nascitur quem ad modum ceteri modi ut lego lege legito sed tamen non probatur modus esse sed uerbum nam cum unus quisque modus non possit currere per modos relinquitur ut hic non sit modus qui currit per modos nam habet indicatiuum legitur imperatiuum legatur coniunctiuum cum legatur item gerundi quem dicunt modum plerique negant eum modum esse sed dicunt participiorum a passiuo futuri et praeteriti esse declinationem sed est modus quia in u desinit ultimo tempore suo in quam litteram nullum desinit participium et significationem habet tam agentis quam patientis quod utique non haberet si participium passiuum esset etenim cum dicimus cantando et agentis et patientis habet significationem quod probatur teste uirgilio nam ubi dicit cantando tu illum agentis significationem ostendit ubi dicit cantando rumpitur anguis patientis formae sunt quattuor per quas non declinatio sed significatio uerborum explicatur quae ideo quattuor sunt quoniam non omne quod agimus quattuor temporum officio continetur nam aut cogitamus utrum agendum sit aut quod placuit inchoamus aut inchoata conplemus aut conpleta iteramus idcirco etiam ipsae formae haec nomina accipiunt una enim meditatiua quae non agere nos aliquid sed adhuc uelle agere ostendit ut est lecturio significat enim non lego sed legere uolo secunda est inchoatiua quae nos aliquid initiare ostendit ut est calesco quod significat calere incipio tertia est perfecta ut lego quae plenum ostendit actum quarta est frequentatiua quae nos aliquid saepe agere  ostendit ut lectito significat enim saepe lego quas formas plerique ueluti inutiles refutare uolunt sed conuincuntur secundum rationem naturalem multa enim sunt quae proprie explicari non possunt nisi istis meditatiua autem forma in rio desinit ut scripturio parturio inchoatiua autem uerba quinque regulis continentur quarum si una defuerit inchoatiua non erunt debent enim in sco syllabam exire et originem ducere a neutrali uerbo et tertiae esse coniugationis correptae et carere tempore perfecto et plusquamperfecto carere etiam participio futuri temporis ideo autem inchoatiua carent tempore perfecto quoniam quae inchoantur nihil perfectum habere debent frequentatiua forma in to quando exit semper primae coniugationis est ut lectito lectitas cursito cursitas scriptito scriptitas si autem in so exeat etiam tertiae esse potest ut lacesso lacessis et facesso facessis coniugationes tres sunt nomina habentes ab ordine litterarum quaeruntur autem quinque rebus id est indicatiuo modo tempore praesenti numero singulari secunda persona ante litteras uel ante syllabas ante litteras in uerbis actiuis et neutralibus ante syllabas in ceteris id est passiuis communibus deponentibus ergo ubi a fuerit prima coniugatio est ut amo amas ubi e secunda ut doceo doces ubi i tertia ut lego legis sed tertia plerumque et correpta est et producta quod deprehenditur hac ratione si correpta fuerit in passiuo ante ultimam syllabam e habebit ut lego legis legor legeris si autem producta fuerit i reseruabit in passiuo ut nutrio nutris nutrior nutriris quae uarietas etiam de imperatiuo modo colligitur nam tertia correpta in e exit ut lege tertia producta in i ut nutri item infiniti modi paenultima syllaba quae si longa fuerit productam coniugationem esse demonstrat ut nutrire si breuis correptam esse significat ut legere hae autem coniugationes futurum tempus indicatiui modi uarie mittunt nam prima et secunda coniugationes in bo ducunt ut amo amas amabo doceo doces docebo tertia uero correpta in am tantum mittit ut lego legis legam tertia producta duas habet regulas requirendas indicatiui modi tempore praesenti si ante o ultimam e fuerit correpta in bo tantum mittit ut exeo exibo si autem i habuerit ante o futurum tempus et in am et in bo mittit ut seruio seruiam seruibo quas regulas probus artifex tuetur uerborum genera quinque sunt actiua passiua neutra communia deponentia quaecumque sint illis definitionibus quae in arte lectae sunt uarie tamen quantum ad significationes pertinet omnia ista quinque duas habent significationes id est aut agentis aut patientis hinc est quod in  neutrali uerbo et agentis inuenimus significationem ut nato et patientis ut uapulo item in deponenti uerbo ubi sola utique debuit esse passiua significatio et agentis non numquam inuenitur ut est loquor confusio autem communis uerbi casibus segregatur nam si accusatiuum casum iungas agentis est ut criminor illum si ablatiuum patientis ut criminor ab illo tempora sunt quinque praesens quod agitur ut lego praeteritum inperfectum quod omissum est et non conpletum ut legebam praeteritum perfectum quod conpletum est paulo ante ut legi praeteritum plusquamperfectum quod conpletum est olim ut legeram futurum quod inminet ut legam unde uitiose locuntur qui dicunt expecta modo egredior nam iungunt significationem futuram et praesens tempus item qui dicunt cras tibi lego lectionem uitiose locuntur nam cum lego praesentis temporis sit cras uero aduerbium futurum utique haec locutio non cohaeret tractandum etiam illud an sana esset locutio haec cras legam an cras lego cras lego ut diximus uitiosum est cras autem legam ideo non nulli uitiosum iudicant quoniam duo futura quasi in aliud futurum nos differunt modi uarie tempora recipiunt indicatiuus enim omnia quinque supra dicta habet tempora imperatiuus uero duo tantum praesens et futurum optatiuus tria sed geminata nam praesens et inperfectum pro uno est item perfectum et plusquamperfectum habet et futurum coniunctiuus tot tempora habet quot et indicatiuus infinitiuus tria habet tempora praesens praeteritum futurum sed scire debemus in omnibus passiuis uerbis praeterita tempora id est perfectum et plusquamperfectum habere ulteriora praeterita personas omnes modi segregatas habent absque infinito ubi confusae sunt ut diximus modus autem imperatiuus habet difficulta                                            tem personarum quae talis est prima persona in tempore praesenti deficit sed in numero singulari ceterum in numero plurali non deficit ideo autem deficere creditur quoniam omne imperatiuum in alium procedit id est secunda persona nascitur in tempore uero futuro tam in numero singulari quam in numero plurali prima persona deficit secunda uero et tertia in numero singulari uno modo proferuntur ut legito tu legito ille ut est apud uirgilium tertius argolica hac galea contentus abito nam si dicam legito legat legito quidem erit tempus futurum legat uero praesens item tertia persona numeri pluralis his regulis continetur indicatiuo modo tempore praesenti tertia persona numero plurali o accipit et facit hanc personam imperatiui modi per omnes coniugationes ut amant amanto docent docento legunt legunto nutriunt nutriunto quod seruauere maiores ut ait horatius  et quocumque uolent animum auditoris agunto nam si diceret agant tempus praesens ostenderet non futurum prima coniugatio et tertia correpta tot syllabas habere debent in secunda persona quot in prima habent indicatiuo modo ut amo amas lego legis quidquid autem aliter fecerit anomalum est ut edo es comedo comes de aduerbio aduerbium dictum est eo quod necesse habet hanc partem orationis uerbum sequi ut cras faciam hodie scribo sed non ut necesse est aduerbio sequi uerbum ita necesse erit uerbo sequi aduerbium nam quando dico facit orator est elocutio plena quamquam sine aduerbio potest ergo uerbum sine aduerbio poni aduerbium autem sine uerbo numquam ponitur in significationibus aduerbiorum localia aduerbia diligenter aduertenda sunt quae habent quattuor species in loco de loco ad locum et per locum in loco sunt haec hic illic ibi intus foris de loco sunt haec hinc illinc inde intus foris uno modo tam in loco quam de loco proferuntur id est sine coniunctione praepositionis ad locum sunt haec huc illuc illo istuc intro foras per locum sunt haec hac illac illa ergo animaduertere debemus ut quotiens fuerint aduerbia in loco iungamus uerba quae habent significationem in loco ut puta ibi sum illic sedeo intus sto et similia quotiens sunt autem aduerbia quae significant ad locum iungamus ea his uerbis similiter quae habent significationem euntis ut pergo illuc uado illo proficiscor intro et similia nam siqui dicat uenio ibi uitiosum est uenio enim significationis est ad locum ibi uero in loco est et duo haec diuersa numquam cohaerent non omnia aduerbia recipiunt conparationem sed ea tantum quae ducunt originem a nominibus recipientibus conparationem ut doctus docte iure enim dicimus doctius doctissime quoniam et nomen ipsum doctus facit doctior doctissimus aduerbia autem quae conparantur in positiuo gradu duas habent regulas e et er ut docte et fortiter in conparatiuo unam ut doctius fortius in superlatiuo autem unam e quod semper productum est ut doctissime fortissime quando autem positiuus e terminetur quando er datiuus singularis ostendit nam e tum terminatur aduerbium positiuo cum datiuus singularis o fuerit terminatus ut docto docte claro clare tunc autem aduerbium er terminatur cum datiuus singularis i fuerit terminatus ut huic agili agiliter et huic forti fortiter quae his regulis non seruiunt aduerbia anomala sunt nomina prouinciarum semper recipiunt praepositiones ut ad cam  paniam pergo de campania uenio in campania sum e contrario nomina ciuitatium numquam recipiunt praepositiones quando funguntur uice aduerbiorum uerum tamen si ad locum significant accusatiui forma sequenda est ut carthaginem uado si de loco secundum septimum loquimur ut carthagine uenio si in loco duplex regula est nam si nomen fuerit secundae declinationis aduerbium in loco fit secundum formam genetiui dicimus enim deli fui beneuenti fui quoniam huius deli huius beneuenti genetiuus est si autem nomen erit alterius cuiuscumque declinationis tunc formam sequimur datiui casus dicimus enim carthagini fui tiburi fui quoniam huic carthagini huic tiburi datiuus est sciendum est sane pauca nomina his regulis repugnare ut est narbone in philippicis ciceronis cum tu narbone mensas hospitium conuomeres debuerat enim dicere narboni item uergilius ait turia carthagine qui nunc exspectat inquit carthagine non carthagini quod erat regulae sed cicero antiptosin fecit figuram uergilius uero metri necessitatem mutata regula seruauit generaliter tenendum est quod aduerbiis non debet coniungi praepositio separatim nemo enim dicit de sero de modo unde nec de mane dicere debemus quod plerique in usu habent sed quoniam legimus dum mane nouum id est quoniam legimus hoc ipsum mane iam nomen effectum genus enim non recipit nisi nomen uidemur ei adicere posse praepositionem quare tutius loquuntur qui et solum aduerbium sine praepositione ponunt ut mane uenit et quando uolunt addere praepositionem genus coniungunt ut de primo mane uenio iam enim non uidetur iungi ei parti orationis quae est mane sed quae est primo de participio participium dictum est quasi particapium habet enim partes a nomine duas genus et casum a uerbo duas tempus et significationem ab utroque duas numerum et figuram ideo ab utroque quoniam numerus et figura tam nomini accidunt quam uerbo illa uero bina his tantum accidunt a quibus trahuntur genera participiorum sunt haec masculinum femininum neutrum et omne masculinum participium in us syllaba terminatur femininum a neutrum um ut lectus lecta lectum lecturus lectura lecturum legendus legenda legendum nam haec sunt duo tempora praeteritum et futurum quae genera secundum regulas quas diximus diuidunt praesentis autem  temporis participium semper generis est omnis et duabus clauditur consonantibus ut est legens casus totidem sunt in participiis quot in nomine et pronomine participia autem masculini et neutri secundae sunt declinationis feminini primae omnis tertiae in quo ablatiuus et i et e terminatur ut amanti amante sed scire conuenit quod ars exigat ut e littera terminetur i autem ubi fuerit terminatus ablatiuus huius participii necessitas est aut metri aut euphoniae tempora in participiis latinis tria sunt praesens praeteritum et futurum regulae tamen quattuor sunt nam praesens unam habet quam diximus ns ut legens praeteritum unam us ut lectus futurum uero tempus duas habet regulas rus et dus ut lecturus legendus ideo autem neutrale uerbum tot et eadem habet participia quae et actiuum quoniam sic declinatur ut actiuum nam participia declinatione noscuntur deponens autem uerbum participium futuri temporis in rus mittit ut locuturus nam ideo dictum est deponens non quod r litteram non deponat kata antifrasin nam et commune deponens esset et hoc enim r litteram non relinquit sed ideo deponens dicitur quod deponit participium declinationis suae id est futurum quod dus syllaba terminatur nemo enim potest dicere loquendus licet inueniamus apud poetas hanc usurpationem commune uero uerbum ideo quattuor habet participia quia commune est id est agentis et patientis habet significationem et nouimus quod participia duo ueniant ab actiuo et duo a passiuo sane scire debemus quia licet latinitas non habeat nec praeteritum participium ab actiuo nec praesens a passiuo inuenitur tamen apud poetas talis elocutio ubi alterius temporis pro hac significatione ponatur ut est et qua uectus abas et qua grandaeuus aletes uectus enim dixit pro eo quod est uehebatur regulae participiorum ita se habent ut participium futuri temporis a passiuo regat participium praesentis temporis ab actiuo id est ut de participio futuri temporis a passiuo sublata dus syllaba et addita s littera faciamus participium praesentis temporis ab actiuo uel e contrario item participium praeteriti temporis                                                    a passiuo sublata s littera et addita rus syllaba facit participium futuri temporis ab actiuo ut lectus lecturus uel e contrario sed his regulis repugnant pauca participia noua ratione usurpata ut est moriturus quod nulla ratione dicitur sublata enim rus syllaba et addita s littera moritus facit quod latinitas non habet nam mortuus dicimus et illud sciendum est maiores nostros saepe a uerbis neutralibus praeteriti temporis usurpasse participia ut est regnata triumphata placita nupta pransus cenatus et similia quibus nos ideo utimur quoniam auctoritate firmantur non  tamen possumus de aliis uerbis neutralibus similiter quae non lecta sunt usurpare sed debemus ea tantum quae lecta sunt dicere de coniunctione coniunctiones dictae sunt ab eo quod coniungant elocutionem nam siqui dicat ego tu eamus dissidet elocutio si interponas et et dicas ego et tu eamus incipit cohaerere copulatiuae dicuntur eo quod et uerba et sensum copulant ut siqui dicat ego et tu eamus nam in hac elocutione et uerba coniuncta sunt et sensus utrumque enim iturum significat disiunctiua uero penitus contra naturam sermonis fuisset inuenta nisi uel uerba coniungeret nam quid tam contrarium coniunctioni quam habere speciem disiunctionis sed ideo disiunctiua dicitur quod sensum disiungat nam uerba coniungit ut siqui dicat ego aut tu eamus nunc enim elocutio coniuncta est sed sensus disiunctus non enim utrumque sed alterum iturum significat expletiuae dicuntur coniunctiones eo quod additae illud quod minus fuerat explere contendunt ut siqui dicat neglegenti lege dicendo lege in eo eum arguit quod non legit at si dicat saltem lege in eo arguit quod nihil omnino agit inter causales et rationales hoc interest quod tunc utimur causalibus cum de causa loquimur tunc rationalibus cum de ratione causa est autem quae nos inpingit ad aliquid faciendum ratio autem qua utimur in faciendo sed plane sciendum est quod pro rationalibus causales ponere possumus pro causalibus numquam ponimus rationales etenim causa non statim ratione reperitur ubi autem ratio est iam causa praecessit in ordine autem hoc seruandum est quod sunt aliquae quae semper praeponuntur ut at ast dicimus enim ast ego quae diuum incedo regina non ego ast et item at pater anchises non pater at anchises postponuntur uero que autem dicimus enim primusque machaon non que primus machaon et hoc autem fac non autem hoc fac igitur uero et primo et ultimo et medio conuenit loco dicimus enim et igitur patres conscripti censuerunt et patres igitur conscripti censuerunt  de praepositione  praepositio dicta est quod in loquendo praeponitur dicimus enim apud amicum sum excepta una praepositione quae non numquam praeponitur et postponitur ut tenus dicimus enim et pube tenus et tenus pube et excepta altera praepositione id est cum scilicet in pronominibus non nullis ut mecum tecum nobiscum uobiscum quod con  tra artem ex aperto dicitur nemo enim dicit cum me cum te propter cacenphaton natura enim praepositionis exigebat ut praeponeretur accusatiuae praepositiones sunt xxx quae accusatiuo tantum iunguntur uel singulari uel plurali ex his ad et apud diuersas habent significationes nam ad ad locum significat ut ad patrem uado apud uero in loco ut apud parentem sum sed ad non numquam auctoritate etiam in loco reperitur ut decem fiscos ad senatorem illum relictos et apud maronem ad troiam pro caris gesserat argis temptauerunt plerique facere discretionem et in hac elocutione quae fit de ad et de in ut ad forum uenio in forum uenio etenim ad forum uenio est ad forum accedo in forum uenio forum ingredior ut sit illud prius propinquantis ad locum hoc autem locum ipsum tenentis sicut uidetur locutus esse salustius dicendo hi utrique ad urbem imperatores erant inpediti ne triumpharent calumnia paucorum nam si necdum triumphauerant urbem ingressi non fuerant ergo ad urbem quod dixit propinquantis significatio habetur non ingredientis usque etiam praepositio nouo modo sibi aliam coniungit praepositionem dicimus enim ut uergilius ad usque columnas exulat nec sequi debemus quod non nulli dicunt usque aduerbium esse multo minus enim sibi iungeret praepositionem si aduerbium fuisset aduerbio enim praepositio separatim non cohaeret et e et ex praepositiones habent differentiam nam si pars orationis sequatur a uocali incohans ex praeponimus ut ex amico si autem a consonanti inchoet e ut e foro e contrario autem positae aut hiatum faciunt aut asperitatem hiatum e amico asperitatem ex foro clam praepositio quam donatus inter ablatiuas posuit scire debemus quod indifferenter pro arbitrio dicentis et ablatiuo iungitur et accusatiuo dicimus enim et clam patre et clam patrem in sub super et subter et accusatiuae sunt et ablatiuae sed apud maiores nostros indifferenter ponebantur id est nulla lege seruata nam et uirgilius dixit rapuitque in fomite flammam pro in fomitem et horatius naso destrictus ensis cui super impia ceruice pendet pro super ceruicem et cicero si forte in eo quaeritis pro in eum et similia uerum tamen aetas posterior super et subter accusatiuas fecit in uero et sub coniunguntur accusatiuis casibus cum mutatio est loci ut in forum uado sub basilicam uado tunc iunguntur ablatiuis  cum permansio est in foro sum sub basilica sum haec autem mutatio uel permansio uerborum quae ad elocutionem praeponenda sunt ratione colligitur nam pergo proficiscor uado et huius modi mutationem significant sto sedeo dormio et huius modi permansionem loquellares praepositiones ideo dicuntur quia semper cohaerent ut conduco recipio cohaerere autem eas res illa significat quod non patiuntur in significatione interpositionem nemo enim dicit con tibi duco aut re illum cipio praepositiones cum postpositae fuerint si casum suum reseruent adhuc praepositiones sunt ut transtra per et remos si autem casum mutent fiunt aduerbia ut tempore post sed plerumque metrorum ratione etiam praepositae idem faciunt ut longo post tempore uenit sciendum est etiam praepositiones utriusque casus quotiens pro aliis praepositionibus ponuntur illis eas casibus iungi quibus iunguntur illae pro quibus ponuntur ut in alterum nam quoniam in modo contra significat accusatiuo iungenda est quia contra accusatiui casus est item super priamo rogitans quoniam super de significat ablatiuo iungenda est de interiectione interiectiones proprie sunt affectus uoce incondita expressi sed et plenus frequenter sermo pro interiectione habetur si affectum significet ut pro dolor sunt nomina similia participiis praesentis temporis ut demens legens discernuntur autem sic si nomen fuerit conparationem recipit ut dementior si participium fuerit non recipit conparationem inueniuntur nomina similia participiis praeteriti temporis uel potius eadem et participia sed discernuntur declinatione nam participia si fuerint secundae sunt declinationis ut hic uisus huius uisi hic auditus huius auditi si autem nomina fuerint erunt quartae declinationis ut hic uisus huius uisus hic auditus huius auditus quamquam haec quae diximus etiam illa ratione discernimus quod participium tunc est cum tempus habet ut puta ille auditus est cum autem non habet tempus nomen est ut auditus meus obtusus est uisus meus obtusus est  de littera litteras latinas constat carmentem inuenisse matrem euandri quae ideo dictae sunt litterae quod legentibus iter praebeant uel quod in legendo iterentur quasi legiterae omnes autem litterae principaliter in duas diuiduntur partes in uocales et in consonantes item ipsae consonantes in duas diuiduntur partes in semiuocales et mutas uocales dicuntur quia per se sonant et per se syllabam faciunt et nullae aliae                        litterae sine ipsis possunt syllabam facere consonantes dicuntur quia non naturaliter sonant sed mixtae cum uocalibus proferuntur quae non tam uidentur unum quoddam sonare sed quasi duplex consonare semiuocales dicuntur quia semis habent de potestate uocalium nam cum uocales et per se sonant et per se syllabam faciunt istae per se quidem sonant sed per se syllabam non faciunt mutae dictae sunt eo quod nihil habeant de potestate uocalium nam nec per se sonant nec per se syllabam faciunt etenim semiuocalibus si detrahas naturales sonos uel paululum sonant mutis si detrahas nihil sonabunt uocales sunt quinque a e i o u ex his duae e et o aliter sonant productae aliter correptae nam o productum quando est ore sublato uox sonat ut roma quando correptum de labris uox exprimitur ut rosa item e quando producitur uicinum est ad sonum i litterae ut meta quando autem correptum uicinum est ad sonum diphthongi ut equus i uero et u uarias habent potestates sunt enim uocales consonantes mediae nihil digammi duplices sed ut sint uocales consonantes et mediae utriusque litterae est ut autem nihil et digammos sit u litterae est ut duplex sit ad i litteram pertinet uocales autem sunt i et u quando uel solae positae syllabas faciunt ut unus itur uel quando iunguntur consonantibus ut unda inde consonantes autem tunc fiunt quando ipsae praecedentes post se habent alias uocales in isdem syllabis constitutas ut uanus ianus quin etiam ipsae duae si inter se iungantur quae prior est fit consonans ut iuno uita etiam sola u quando geminatur et syllabam facit quae prior est fit consonans ut uultus uulgus mediae autem tunc sunt quando naturalem sonum recipiunt ut uir optimus nam quod e contra sonamus ut scribimus sed pingue nescio quid pro naturali sono usurpamus u littera nec uocalis nec consonans est quando dicimus quoniam etenim non est uocalis quia eam o uocalis consequitur et scimus quando post se habet aliam uocalem quod fit consonans non autem potest esse consonans quoniam non ipsa praecedit nec potest esse consonans nisi quando ipsa praecedit  fungitur etiam digammi ratione id est pinguiorem sonum praestat partibus orationis ut uelena hoc ergo et nos facimus quotienscumque consonans est ut uenus i uero quaeritur utrum geminata possit unam syllabam facere ut puta dii utrum iam per duo i scribatur quod multi dicunt multi negant plane sciendum est quod i inter duas posita uocales in una parte orationis pro duabus est consonantibus ut troia omnes uocales latinae et produci et corripi possunt a producitur ut acer corripitur ut amor e producitur ut meta corripitur ut ego i producitur ut itur corripitur ut ibi o producitur ut roma corripitur ut rosa u producitur ut unus corripitur ut ubi sed quod dicimus eas et produci posse et corripi sic intellegimus non in una parte orationis utrumque posse contingere sed de ratione adspirationis in diuersis aspirare non debemus nisi quando sequitur uocalis ut homo sed non ubicumque uocalis est et aspiratio est sed ubicumque aspiratio est necessario et uocalis semiuocales sunt septem quae ita proferuntur ut inchoent ab e littera et desinant in naturalem sonum ut ef el em en er es ix sed x ab i inchoat et duarum consonantium fungitur loco nam maiores nostri pro hac x aut g et s aut c et s ponebant g et s ut rex regis c et s ut pix picis de genetiui autem declinatione colligebant quando uel c uel g uterentur sed posteaquam inuenta sunt nomina quae nec c nec g in genetiuo haberent ut nix niuis senex senis coepit haec littera scribi id est x et pro duabus haberi consonantibus s littera hanc habet naturam ut ubi opus est excludatur de metro ut in hoc uersu ponite spes sibi quisque excluditur autem quotiens uel inchoat sermonem uel determinat in medio autem posita numquam excluditur ut respira quattuor sunt liquidae l m n r sed frequenter utimur duabus prima et quarta raro secunda tertia numquam nisi in graecis nominibus sane tunc possunt istae liquescere cum ante se habuerint in una syllaba uel quamcumque mutam uel f semiuocalem sed et hic haec ratio seruanda est quae in adspiratione praedicta est id est non ubicumque praecedit muta uel f semiuocalis istae liquescunt sed ubicumque istae liquescunt necesse est ut illae praeponantur mutae sunt nouem quae debent inchoare a naturali sono et in uocalem e litteram desinere ut b g et reliquae ex quibus tres quoniam non desinunt in e contumeliam patiuntur h k q h a plerisque adspirationis nota a plerisque consonans habetur k uero et q aliter nos utimur aliter usi sunt maiores nostri namque illi quotienscumque a sequebatur k praeponebant in omni parte orationis ut kaput  et similia nos uero non usurpamus k litteram nisi in kalendarum nomine scribendo itemque illi q praeponebant quotiens u sequebatur ut qum nos uero non possumus q praeponere nisi et u sequatur et post ipsam alia uocalis ut quoniam y et z graecae sunt litterae y uocalis est z pro duplici quamquam apud nos z et pro duplici sit ut mezenti ducis exuuias et pro simplici ut nemorosa zacynthos omnia nomina litterarum generis sunt neutri et indeclinabilia sunt sciendum autem x litteram latinam duplicem etiam pro simplice posse poni quando graeca sunt nomina ut in hoc uersu impleuit litora xanthus de syllaba syllaba dicta est ex graeco uocabulo apo tou sullambanein ta grammata id est a conceptione litterarum ergo proprie illa dicitur syllaba quae de plurimis constat ut est post quae autem de una uocali perficitur abusiue dicitur syllaba ut e omnes autem syllabae a uocalibus suis incipiunt habere tractatum atque inde exordium sumunt consonantes enim quae sequuntur ipsi syllabae inputantur praecedentes autem non ipsi sed aut uacabunt aut superiorem breuem iuuabunt ut puta glans ab a considerantes n et s ipsi syllabae damus quia secuntur uocalem g uero et l non ipsi inputamus sed seruamus ad auxilium superioris breuis si forte praecedat consonantes autem non hae solae quae in eadem syllaba sunt sed etiam in sequenti positae iuuant praecedentem uocalem ut arma syllabae breues quattuor modis considerandae sunt primo ut habeant uocalem breuem deinde ut non desinant in duas consonantes aut in unam duplicem aut in i inter duas uocales constitutam quibus quattuor modis e contrario animaduersis deprehendimus longas nam si sit uocalis naturaliter producta syllaba erit longa ut est dos si etiam duae consonantes secuntur breuem similiter longa erit ut ars uel si una duplex sequatur ut est pix uel si i inter duas uocales ut est troia plane diphthongi semper longas syllabas faciunt quae diphthongus sic declinatur quo modo doctus sunt autem quattuor ae ut aeneas oe ut poena au ut aurum eu ut eurus ceterum e et i apud antiquos tantum modo deprehenditur ut eitur y et i in graecis nominibus diphthongus est ut harpyia plane quoniam difficilis est deprehensio circa syllabas naturaliter longas idcirco primum debemus considerare quem ad modum naturaliter proferantur deinde inflexiones considerare debemus nam facilitas si non intellegis qualis est in nominatiuo in genetiuo cognosces quia longa est et aperte producitur facilitatis enim facit item re  legerunt le ne dubites qualis sit significat singularis numeri pronuntiatio relegit enim facit deinde studeamus pronuntiationi poetarum etiam exempla teneamus deinde considerare debemus sermonum primas origines nam prima positio ut fuerit similiter omnis deriuatio sequitur ut puta amor a breuis est siue postea amicus siue amo siue amator siue amant siue amantem dicas ubique a breuis erit pauca sunt enim nomina quae ab hac regula recedunt ut puta lux et lucerna nam cum lux longa sit lucerna breuis est et quia his rebus deficimur superest ut ad                                                                     exempla curramus quae aput poetas per lectionem facillime deprendimus communes syllabae modis fiunt octo primus modus est si correptam uocalem duae consonantes sequuntur quarum prior muta quaepiam est uel f semiuocalis et sequens liquida est enim longa in hoc uasto cyclopis in antro breuis in hoc uastosque ab rupe cyclopas secundus modus est cum correpta uocalis in unam desinit consonantem sequente h quae adspirationis est nota est enim longa in hoc terga fatigamus hasta breuis in hoc quisquis honos tumuli tertius modus est cum correptam uocalem duae consonantes sequuntur quarum prior s littera est est enim longa in hoc unde spissa coma breuis in hoc ponite spes sibi quisque et haec quam angusta uidetis quartus modus est cum correpta uocalis partem terminat orationis quae in unam desinit consonantem est enim longa in hoc nam tibi thymbre caput euandrius abstulit ensis breuis in hoc hoc caput o ciues quamquam et si in nullam desinat consonantem uidetur posse exemplo probari inuenies enim apud uergilium dona dehinc auro grauia sectoque elephanto sed sciendum est quod breuis syllaba potest pro breui et pro longa poni quintus modus est cum diphthongum uocalis sequitur est enim longa in hoc musae aonides breuis in hoc insulae ionio in magno sed et hoc tunc contingit cum nulla consonans interuenit et nudam diphthongon sequitur nuda uocalis sextus modus est cum nudam uocalem uocalis sequitur est enim longa in hoc o ego infelix breuis in hoc sub ilio alto septimus modus est cum pronomen c littera terminatum uocalis statim subsequitur est enim longa in hoc hoc erat alma parens breuis in hoc solus hic inflexit sensus sed quando  c pro duabus consonantibus ponitur debet cum quadam conlisione proferri octauus modus est cum breuem uocalem sequitur z est enim longa in hoc mezenti ducis exuuias breuis in hoc nemorosa zacynthus de pedibus pes dictus est eo quod pedis fungatur officio nam sicut nos pedibus incedimus ita etiam metra per pedes quodam modo incedunt arsis dicitur eleuatio thesis positio quotienscumque contingit ut tres sint syllabae in pede uel quinque quoniam non licet in diuisione temporum syllabam scindi sed aut principio adplicatur aut fini idcirco debemus considerare media syllaba cui parti coniungi debeat et hoc ex accentu colligimus nam si in prima syllaba fuerit accentus arsis duas syllabas possidebit si autem in media syllaba thesi duas syllabas damus solutio dicitur in metro quotiens pro una longa duas ponimus breues nam pro spondeo qui legitimus est uersus heroici inuenimus etiam dactylum positum ut arma uirumque cano non numquam anapaestum ut fluuiorum rex eridanus aliquando proceleumaticum ut genua labant et arietat in portas et abiete costas et tenuia nec lana per caelum uellera ferri diuisiones autem temporum tres sunt aequa quae et dactylica dupla quae iambica sescupla quae paeonica nominatur aequa dicitur diuisio cum tot tempora habet arsis quot thesis ut puta unum et unum duo et duo tria et tria quattuor et quattuor quae diuisio hos recipit pedes pyrrichium spondium dactylum anapaestum proceleumaticum dispondium diiambum ditrochaeum antispastum choriambum dupla dicitur diuisio quotiens altera pars alteram partem duplo uincit ut puta unum et duo duo et quattuor quae diuisio hos recipit pedes iambum trochaeum tribrachyn molossum ionicum maiorem ionicum minorem sescupla dicitur diuisio quotiens altera pars alteram partem non duplo uincit sed dimidietate dupli ut puta tria et duo uel duo et tria quae diuisio hos septem recipit pedes bacchium antibacchium amphimacrum et quattuor paeones reliqui uero pedes id est amphibrachys et epitriti ab his diuisionibus repelluntur nam amphibrachys cum constet aut de tribus et uno aut ex uno et tribus nullam recipit diuisionem epitriti uero diuisionis suae possident nomen nam epitriton dicunt graeci quattuor et tria uel tria et quattuor legitimi dicuntur pedes metri cuiusque qui sunt naturales in uersibus ut spondeus in heroico nothi autem qui per corru  ptelam solutionis accedunt ut est dactylus in uersu heroico uel trochaeus syllaba autem longa duo habet tempora breuis unum ideo autem unum dicimus tempus in breui quoniam cursim profertur duo autem in longa quia tractim et cum quadam mora et tantum possumus proferendo duas breues temporis consumere quantum dum unam longam proferimus de accentibus accentus dictus est quasi adcantus secundum graecos qui proswdian uocant nam apud graecos pros dicitur ad cantus uero wdh uocatur plane siue accentum dicas siue tonum siue tenorem idem est aut hoc est omnis accentus aut acutus est  aut circumflexus   acutus dicitur accentus quotiens cursim syllabam proferimus ut arma circumflexus uero quotiens tractim ut musa nam grauis accentus  in latino sermone paene usum non habet nisi quod uel cum acuto uel circumflexo poni potest in his scilicet syllabis quae supra dictos accentus non habent unus autem sermo unum recipit accentum uel acutum uel circumflexum utrumque autem simul habere non potest accentus in ea syllaba est quae plus sonat quam rem deprehendimus si fingamus nos aliquem longe positum clamare inuenimus enim naturali ratione illam syllabam plus sonare quae retinet accentum atque usque eodem nisum uocis ascendere accentus autem conputantur non a prioribus syllabis sed ab ultimis id est retrorsum nec possunt ascendere nisi usque ad tertiam syllabam a fine graeci acutum accentum in tribus syllabis ponunt id est in ultima et paenultima uel antepaenultima circumflexum uero in duabus id est in ultima et paenultima latinitas autem in ultima syllaba nullum ponit accentum unde fit ut acutus accentus apud latinos duos possideat locos paenultimum et antepaenultimum circumflexus unum paenultimum tantum in monosyllabis partibus orationis quotiens syllaba naturaliter longa est circumflexum habet accentum ut res dos quotiens uero uel naturaliter breuis est uel positione longa acutum habet accentum ut nec nix nox nam in accentibus syllaba siue naturaliter breuis siue positione longa indifferenter accipitur in disyllabis uero unus modus est qui circumflexum ostendit accentum quotiens prior naturaliter longa est et ultima naturaliter breuis ut meta creta roma aliter uero acutum habet siue ambae natura longae fuerint ut leges siue positione longae ut princeps siue naturaliter breues id est duae syllabae ut ego ut ait uirgilius ast ego quae diuum incedo sic et siue prior positione longa sit ut arma siue posterior ut arabs ubique acutus ut diximus accentus est in trisyllabis et tetrasyllabis et deinceps nam necesse est ut trisyllaborum rationem omnia posasyllaba sequantur eo quod usque ad tres syllabas a  fine ascendit accentus tertia a fine syllaba acutum semper habebit accentum numquam enim ad ipsam circumflexus ascendit tunc autem supra dictum habebit accentum cum secunda a fine fuerit naturaliter breuis ut romulus nam ideo ro habet accentum quia mu syllaba breuis est quotiens autem paenultimo loco longa est ipsa habebit accentum quem autem habeat de disyllaborum ratione cognoscimus quattuor sunt particulae quae corrumpunt in pronuntiando regulas accentuum hae ue ne que ce nam quotienscumque istae particulae sequuntur faciunt accentus in ultimis syllabis superiorum esse sermonum ut musaque musane musaue illiusce huiusce graeca uerba tunc graecis accentibus proferimus cum graeca fuerit declinatio hos arcades quoniam latina declinatio est prior syllaba habebit accentum id est tertia a fine quando autem dicimus hos arcadas media quoniam declinatio graeca est itaque pars orationis quaeritur utrum correpta media an producta dici debeat scire debemus quoniam tunc corripitur media id est cum una pars fuerit orationis                            tunc uero producitur cum duae hoc intellegere ex elocutionibus possumus nam siqui dicat itaque fecit itaque dixit pro duabus est nec in aliqua elocutione potest esse pro duabus nisi in ea ubi pro simplici ponitur quotienscumque quaerimus quae consonantes in scribendo sibi cohaereant uel cui syllabae inputentur utrum priori an sequenti similitudo aliorum nominum hunc soluit errorem ut puta si dicamus aspice et dubitemus utrum s et p diuidendae sint consonantes et s danda priori syllabae p sequenti intellegimus hoc fieri non posse sed ambas consonantes sequenti tantum modo dare nos debere eo quod inuenitur sermo qui a duabus istis consonantibus inchoetur ut spica similiter amnis debemus m et n sequenti syllabae dare in scribendo quoniam inuenitur sermo qui ab his consonantibus inchoetur ut mnestheus attulit non possumus duo t sequenti syllabae dare quia nullus sermo inuenitur qui a duabus t consonantibus inchoetur et hoc in ceteris consonantibus obseruabimus plane scire debemus conexiones quod dico consonantium non eas quae latinis syllabis congruunt sed etiam quae graecis excepta scilicet ea syllaba quae constat de b et d quae in latinum sermonem numquam ita transit ut cohaereat ut est bdella quando enim scribimus abditur non possumus a in una syllaba ponere et b et d in sequenti de posituris tres sunt positurae uel distinctiones quas qeseis graeci uocant distinctio subdistinctio media distinctio est ubi finitur plena sententia huius punctum ad summam litteram ponimus subdistinctio est ubi non  multum superest de sententia quod tamen necessario separatum mox inferendum sit huius punctum ad imam litteram ponimus media est ubi fere tantum de sententia superest quantum iam diximus cum tamen respirandum sit huius punctum ad mediam litteram ponimus in lectione tota sententia perihodos dicitur cuius partes sunt cola et commata colon quidam dixerunt membrum comma caesum de partibus orationis duae sunt principales partes orationis nomen et uerbum eo quod ipsae solae faciunt elocutionem ut cicero scripsit uirgilius fecit et sine ipsis nulla alia pars inplet elocutionem nam quando dicimus ipse legens minus est aliquid puta dixit ut sit ipse legens dixit aristotelici duas dicunt esse partes orationis nomen et uerbum stoici quinque grammatici octo plerique nouem plerique decem plerique undecim interiectionem graeci non penitus non habent sed inter partes orationis non conputant nos articulo non penitus caremus sed in pronomine conputamus tres partes orationis sunt quae casibus declinantur nomen pronomen participium et una quae temporibus id est uerbum ceterae omnes quattuor non declinantur quaesitum est quando pars orationis alius partis orationis officio fungitur utrum ius suum retineat an eius recipiat cuius accipit significationem nam frequenter inuenimus et nomina pro aduerbiis posita ut toruum clamat et aduerbia pro nominibus posita ut mane nouum quare sciendum est quoniam si nomen sit pro aduerbio constitutum incipit non posse declinari etenim cum desinat esse quod est et transeat in aduerbium incipit iam sic non posse declinari quem ad modum nec illud aduerbium naturaliter declinatur item aduerbium si transeat in significationem nominis non numquam declinatur quoniam significat eam partem orationis quae recipit declinationem unde est illud apud plautum a primo mani usque ad uesperam utique modo mane nomen est hoc mane huius manis huic mani hoc mane ab hoc mani nam si aduerbium esset nec genus reciperet nec praepositioni adiungeretur nec posset i terminari  de nomine proprium nomen in quattuor diuiditur partes praenomen nomen cognomen agnomen praenomen est quod in loquendo praeponimus ut publius nomen est commune familiae ut cornelius cognomen est proprium uocabulum ut scipio agnomen est quod extrinsecus sumitur uel a uirtutibus ut africanus uel a uitiis ut gurges strabo sed sciendum est quod plerumque contingit ut unum tantum modo inueniatur nam ecce romulus unum tantum habet plerumque duo inueniuntur ut numa pompilius plerumque tria ut publius uirgilius maro plerumque quattuor ut publius cornelius scipio africanus sane sciendum est quia quotiens unum inuenitur cognomen est nemo enim potest esse sine uocabulo quotiens duo plerumque praenomen et cognomen si libertus est nam non potest libertus habere nomen quod familiam significat cum ipse sine familia sit appellatiuorum nominum species sunt uiginti septem sunt nomina corporalia quae uidemus et tangimus ut terra lapis sunt incorporalia quae nec uidemus nec tangimus ut pietas iustitia sunt primae positionis quae a natura firmata sunt ut mons schola sunt deriuatiua quae a primae positionis nominibus deducuntur ut montanus scholasticus haec autem deriuatiua non regulis sed auctoritate firmantur nam plerumque inuenimus uaria ab uno sermone ut a tuder est tudertinus tuders sunt etiam diminutiua quae sensum minuunt et non semper sed frequenter syllabis crescunt ut agnus agnellus sunt etiam alia sono diminutiua ut tabula fabula in his enim significatio principalis est sed enuntiatio diminutiua tunc enim re uera essent diminutiua si haberent alia principalia ut oculus ocellus sunt quae dicuntur tota graeca ut dido manto haec possunt et graece et latine declinari graece ut dido didus latine ut dido didonis manto mantus et manto mantonis sunt quae tota latina appellantur quae longe aliter a latinis proferuntur quam a graecis nam cum graeci dicant polydeuces latini appellant pollux haec autem quae tantum latina sunt latine declinamus sunt quae appellantur notha quae non primis syllabis sed ultimis a graeco sermone dissentiunt ut achilleus achilles agamemnon agamemno et fere omnia graeca quae in on exeunt detracta n littera per breuem o proferuntur ut apollon apollo platon plato sunt synonyma quae uarias habent elocutiones sed unam significationem ut terra humus solum tellus sunt homonyma superioribus contraria ut aries nam et machinamentum quo muri expugnantur et sidus in caelo et animal in terra aries uocatur sunt pa  tronymica quae trahuntur non tantum a patribus sed etiam a parentibus nam inueniuntur et a matre ducta ut thetideius et letoides et ab auo ut aeacides et a maioribus ut dardanides aeneas et a uitrico ut amphitryoniades sic ergo dicimus patronymica non a patre tantum sed a parentibus tracta ut dicimus parricidam non eum qui patrem tantum sed qui quemque parentum necauerit haec autem patronymica si graeca fuerint aut in des exeunt ut atrides aut in ius ut atreius aut in on ut atrion sed quae in des exeunt tantum patronymica sunt ut atrides agamemnon quae in ius exeunt et patronymica et possessiua ut atreius agamemnon atreius gladius euandrius ensis quae autem in on exeunt in latinum sermonem non transeunt feminina autem aut in is exeunt ut atreis aut in ias ut atreias aut in ne ut atrine sunt etiam nomina adiectiua quae plerumque sensum habent sed coniunctione laetantur ut magnus fortis dicimus enim magnus uir fortis exercitus sunt etiam qualitatis quae trahuntur ab animo a corpore extrinsecus ut doctus niger felix sunt quantitatis quae trahuntur a mensura ut longus latus sunt gentis quae gentem significant ut graecus hispanus sunt quae patriam significant ut romanus sunt quae numerum ut unus duo tres quattuor quinque sunt quae ordinem ut quintus sextus sunt quae ad aliquid dicuntur quae penitus non possunt sine alterius coniunctione intellegi ut pater non enim patrem possumus dicere nisi filium habeat sunt ad aliquid qualiter se habentia quae e contrario significationem sumunt ut dexter sinister niger candidus sunt generalia in quibus species continentur ut animal nam animal dicitur et homo et canis et equus                                   sunt specialia ut sunt illa quae diximus canis homo et equus nam illa sunt specialia quae a genere descendunt sunt facta de uerbo ut doctor lector haec autem semper in tor exeunt et oriuntur a gerundi modo ultimo tempore ultima syllaba in tor uersa per omnes coniugationes ut amatu amator doctu doctor auditu auditor lectu lector sunt etiam participiis similia ut demens nam sic est demens quasi legens sed demens nomen est quia recipit conparationem legens uero participium quia non recipit similiter conparationem sunt etiam uerbo similia ut contemplator sed haec cum casum acceperint nomina sunt ut contemplator contemplatoris cum autem tempus habuerint uerba ut maro dixit contemplator aquas dulces sed conparatiuus gradus generis est semper communis excepto nomine quod est senior hoc enim ut probus dicit tantum generis mascu  lini est non omnia quae sunt qualitatis et quantitatis recipiunt conparationem sed omnia quae recipiunt conparationem qualitatis sunt et quantitatis sic ut puta non omnes qui student causas agunt quisquis autem causas agit studet sine dubio recta conparatio est quae primam syllabam integram per omnes gradus seruat ut doctus doctior doctissimus si autem integram non seruat inaequalia efficit nomina quae sunt tantum tria bonus malus magnus cum constet conparatiuum gradum minus significare    uideatur ut clarior clarissimo doctior doctissimo praeterea ipse conparatiuus non numquam positiuum significat non numquam nec positiuum significat quando dicimus charon senior modo non significat senior significat tamen senex at cum salustius dicit mare ponticum dulcius quam cetera modo inuenitur conparatiuus non solum conparatiuus non esse sed nec positiuus nam mare non modo dulcius non est sed nec dulce quidem donatus dicit quinque aduerbia positiuo tantum esse iungenda tam quam magis maxime minus et minime ea scilicet ratione quoniam uim in se habent conparandi atque ideo non debent conparatiuis gradibus iungi ne uideatur conparatio geminata qui enim dicit tam doctior paene hoc dicit doctior doctior quod latinitas non patitur probus autem dicit omnia aduerbia quae uim augentis aut minuentis in se habent non debere coniungi nec conparatiuo nec superlatiuo ut sunt ista ualde multum plurimum per et similia nam ista omnia tantum positiuis gradibus debemus adiungere quod superlatiuum gradum dicit genetiuo plurali coniungi non adeo uerum est nam inuenimus eum etiam singulari genetiuo posse coniungi tunc quando nomina sunt enuntiatione singularia intellectu pluralia ut est o danaum fortissime gentis quod dicit enuntiatione masculinum intellectu esse neutrum pelagus uerum est uulgus falsum est et feminino et neutro genere legimus apud uirgilium feminino in uulgum ambiguam neutro ignobile uulgus balneum generis neutri est in numero singulari in numero autem plurali feminini quidem secundum usum ut occisus est ad balneas pallicias tamen et neutraliter legimus ut balnea uitat in horatio caelum in numero singulari generis neutri est in numero autem plurali generis masculini habemus enim in lucretio quis totidem uertit caelos caepe in numero singulari generis neutri est ut tunicatum cum sale mordens caepe et hoc nomen tres solos habet casus hoc caepe  hoc caepe o caepe in numero autem plurali genere feminino simpliciter declinatur ioca et loca simillima nomina sunt nam in numero plurali et masculino et neutro genere declinantur dicimus enim et ioci et ioca loci et loca in numero autem singulari tantum masculino ut iocus et locus quod dicit genera communia esse inter masculinum et femininum ut puta pampinus non ita intellegimus quasi sacerdos nam sacerdos si masculus est hic sacerdos dicitur si femina haec sacerdos non possumus hoc pro nostra uoluntate confundere sed pro naturae qualitate discernimus pampinus uero et dies et similia pro nostro arbitrio uel masculino uel feminino genere proferuntur nomen nec in totum fixum nec in totum mobile dixit leo leaena secundum uergilium torua leaena lupum sequitur secundum ouidium mobile est qui dixit ut lea saeua sitim multa conpescuit unda eiusdem generis debent esse deminutiua cuius generis sunt principalia ut puta ideo haec domuncula generis feminini quia et haec domus generis feminini est exceptis scilicet paucis istis scutum pistrinum canis rana uerna scutra nam scutra scutrillus facit beta betaculus puluis dicit quia numeri singularis est tantum sed legimus apud horatium nouendiales dissipare pulueres item pax lux dicit numeri singularis sed legimus apud salustium paces et luces item quirites dicit numero tantum plurali sed legimus apud horatium hunc quiritem ut sit nominatiuus hic quiris item idem horatius quis te quiritem cuius nominatiuus erit hic quirites ut dicit petronius quadrigas dicit numeri tantum pluralis sed uarro dicit et numero singulari uirus generis neutri est et declinatur quem ad modum doctus hoc uirus huius uiri legimus enim apud lucretium tetri primordia uiri dicit nomina iam conposita non debere conponi et idem paulo ante dixit de conpluribus posse conponi ne contrarium sit ita in  tellegi debet ut liceat nobis nomen conponere bis sed ita ut prima conpositio sensum nominis in contrarium non uertat secunda autem uertat ut territus inperterritus illud enim nobis non licet facere ut per conpositionem primam conuersum in contrariam significationem nomen per secundam conpositionem ualeamus reuocare ad primam significationem ut est doctus indoctus quando utique nulla ratione dicitur praefectus uigilum si sic dicatur quem ad modum tribunus militum id est si pro uno nomine accipitur uterque sermo priore parte tantum modo declinatur si autem uoluerimus elocutionem facere dicimus praefectus uigilibus quo tempore licet nobis etiam in haec duo nomina aliquem adferre sermonem ut praefectus est uigilibus casus plerique quattuor esse dicunt auferentes nominatiuum et uocatiuum qui similis est nominatiuo ideo autem auferunt nominatiuum quoniam cum casus sit dictus ab eo quod faciat nomen cadere nominatiuus e contrario rectum nomen ostendit alii quinque docent ut graeci qui ablatiuum non habent alii sex ut latini qui ablatiuum addunt alii etiam septimum addunt casum qui est ablatiuo similis sine praepositione quamquam non in omnibus similis inueniatur nam quando dico doctior illo et doctior ab illo re uera eadem inuenitur elocutio quando autem dico illo praesente suscepi et ab illo praesente suscepi non est similis ab utroque casu elocutio nam illo praesente suscepi admittit tertiam personam ab illo praesente suscepi inter duas tantum modo res geri uidetur non nulli adiungunt octauum casum qui fit cum quid per accusatiuum cum praepositione possumus dicere et dicimus per datiuum sine praepositione ut it clamor in caelum et it clamor caelo uel subeunt ad murum et subeunt muro inflexionum autem uarietates in casibus sex sunt aliquando enim omnes casus uarios exitus sumunt ut est unus quae dicitur forma hexaptota item pentaptota dicitur ubi quinque sunt uarietates ut doctus item tetraptota ubi quattuor ut est species triptota ubi tres ut est templum diptota ubi duae ut est cornu genu nam nominatiuus accusatiuus et uocatiuus corripiuntur alii tres producuntur est etiam monoptota quam non bene monoptotam sed aptotam dicimus ut est nequam nam monoptota illa sunt ubi unus tantum casus est ut sponte aptota uero illa sunt ubi omnes quidem sunt casus sed nulla ratione uariantur ut est frugi inueniuntur autem nomina unum casum habentia tantum ut natu tabo aut duo tantum ut hic iuppiter o iuppiter aut tres tantum ut hoc nefas hoc nefas o nefas  aut quattuor tantum ut huius dicionis huic dicioni hanc dicionem ab hac dicione sed horum nominum reliquos casus in usu quidem non esse                    manifestum est in auctoritate autem saepius reperiuntur inimicus datiuum regit quamquam usus uindicet nominatiuum inimicus enim mihi est dico non meus item secundus ab illo est dicimus non secundus illi quamquam ista nomina quae suis casibus seruiunt etiam aliis uaria auctoritate iunguntur nam et pactus illam rem    dignus illa re quod dicit ab his mulabus filiabus deabus nos dicere debere sciendum est propter testamentorum necessitatem nam haec pauca dicit probus contra artem esse suscepta nec nos debemus ad istorum similitudinem alia declinare ea enim quae arte carent sola auctoritate firmantur uas in numero singulari tertiae est declinationis in numero plurali secundae dies secundum regulam tantum feminini generis est nullum enim nomen e producto ablatiuo terminatum alterius potest generis inueniri quod autem dicimus genere masculino ratio persuasit aduerbii nam hodie dicentes quasi hoc die significamus nec tamen dicimus hadie quasi hac die    nam quotiens nominatiuus singularis n et s terminatur ablatiuus in e et genetiuus pluralis in um exit a supra dictis regulis uenit accusatiuus singularis tunc in im exit cum ablatiuus singularis indubitabiliter i terminatur ut ab hac ui ab hoc tiberi facit enim hanc uim hunc tiberim si autem e terminetur ablatiuus tunc uariatur accusatiuus ut ab hac puppe hanc puppem domus et iugerum ab antiquis aliter declinabantur quam hodie declinamus nam domus quartae erat declinationis iugerum tertiae nos autem in hoc nomine id est domus tres in unum casus usurpamus a secunda declinatione ablatiuum a domo genetiuum pluralem harum domorum accusatiuum pluralem has domos in nomine autem iugeris unum tantum modo casum usurpamus ablatiuum ab hoc iugero u littera tunc retinetur in datiuo plurali ut ipse dixit cum aliqua discernenda sunt ut artubus et arcubus cui regulae tamen inuenimus duo nomina contraria id est nulla discretione interueniente u retinentia ut specubus et tribubus ab istis regulis discrepant nomina tantum pluralia ut uulcanalia minerualia ideo quod illae regulae ablatiui sunt singularis haec autem nomina numeri sunt tantum pluralis quae licet regulas non habent tamen ad similitudinem nominum declinanda sunt quae nomina regulis continentur id est ut sic declinemus hae kalendae quem ad modum hae musae hi manes quem ad modum  hi agiles hae idus quem ad modum hae manus quamquam dixerunt ut quem ad modum regulis carent ita uarie declinarentur nam inuenimus apud auctores et ancilium et anciliorum et uulcanalium et uulcanaliorum item nomina graeca a supra dictis regulis segregantur ut emblema poema et hoc iuste nam si graeca sunt uel ablatiuo carent illae autem regulae ab ablatiuo originem sumunt quas non possunt suscipere nomina ablatiuo carentia sed haec maiores nostri aut tertia declinatione declinabant si fuissent generis neutri ut poema poematis aut prima declinatione declinabant si fuissent generis feminini ut haec poema huius poemae quamquam inuenimus aliquos casus nec ab illis nec ab istis regulis declinatos id est genetiuum pluralem et datiuum et ablatiuum plurales legimus enim apud ciceronem horum poematorum his poematis et ab his poematis similiter et emblematorum et emblematis peripetasmatorum peripetasmatis analogia dicitur ratio declinationis nominum inter se omni parte similium latine proportio uocatur nomina autem similia sunt omni parte si octo rebus sint similia id est sex illis quae accidunt nomini qualitate conparatione genere numero figura casu deinde exitu syllabarum deinde consonantium ratione paenultimarum atque si una res de istis octo similibus desierit dicimus enim nomen nulla ratione similiter declinari cuius rei exemplum sit lepus et lupus nam licet septem partibus consentiant tamen quia genere dissentiunt lupus enim transit in aliud genus ut lupus lupa lepus lepa non facit     de pronomine probus autem pronomen in quattuor partes diuidendum putauit id est pronomen finitum infinitum minus quam finitum et possessiuum quod non uidetur habere rationem unde donatus melius qui in duas partes in primo diuisit nam si ea sunt finita pronomina quae recipiunt personas alia omnia quae non recipiunt personas infinita dicenda sunt unde apparet quod infinita et minus quam finita sunt et possessiua in illis enim non accidit certa persona cuias et nostras uel cuiates et nostrates nam utrumque dicimus secundum plauti auctoritatem gentem  significant id est cuius gentis optimas nostrae gentis plerique accentum in ultima syllaba ponunt quando dicimus cuias sed praue nam nulla pars orationis est latina absque praedictis quae potest in ultima accentum tenere sunt aliqua pronomina quae casibus crescunt nominatiuo ut quis uel qui genetiuo singulari ut mei uel mis tui uel tis ablatiuo singulari ut a quo uel a qui plurali datiuo et ablatiuo ut a quis uel a quibus qua ratione fiant superius diximus sunt e contrario quae casibus decrescunt nam aliquando uocatiuus non inuenitur ut in pronomine ego aliquando nominatiuus et uocatiuus ut in pronomine sui sibi se a se aliquando tantum accusatiuus ut eccum eccam ellum ellam aliquando tantum genetiuus ut cuia et cuium quod autem dicimus sui aliud esse pronomen uerum est non enim de possessiuo nascitur cuius nominatiuus est suus nam si inde nasceretur datiuum in o mitteret suo non in i sibi praeterea est alia differentia quod hoc pronomen sui uel sibi utriusque numeri est illud uero possessiuum suus et singularem habet numerum et pluralem quaesitum est apud graecos an o uocatiui casus esset articulus et probatur non esse omnes enim articuli cum de numero singulari ad pluralem transeunt uarie proferuntur ut hic et hi huius et horum et reliqui quando autem dicimus o docte et o docti in utroque numero eundem articulum ponimus qua re non articulus uidetur quia non mutatur in numero plurali sed potius aduerbium uocantis ut quem ad modum dicimus heus uos docti sic dicamus o tu docte et o uos docti inter articulos et pronomen hoc interest quod pronomina tunc sunt cum sine nominibus sunt et absentium nominum uidentur explere personas ut hic haec hoc quando autem dico hic aeneas huius aeneae iam non possunt pronomina dici cum non fungantur eorum nominum quae praesentia sunt officio ipsa enim nomina per se significationem inplent neuter uter alius et reliqua constat esse nomina quoniam probus uiginti et unum dicit esse pronomina in quibus ista non conputantur ea pronomina quae utraque parte nominatiuum habent secundum formam nominum declinantur nam utraque parte sic declinamus quisquis quem ad modum praetor urbanus sic autem priore parte non declinamus aliquis quem ad modum nec iuris peritus sic posteriore parte non declinamus quispiam quem ad modum nec tribunus militum  de uerbo odi noui memini quaeritur cuius sint temporis constat esse perfecti nam et perfectum in i semper exit ut legi scripsi et praesens tempus numquam in i sed semper in o exit illa enim uerba significationem habent praesentis temporis regulas autem praeteriti sum defectiuum uerbum est in coniugatione nam quando dicimus es non potest esse secunda coniugatio quia et e correptam habet et in prima persona e ante o non habet pudet et taedet quasi defectiua posuit in superiore autem parte inpersonalia non contrarie sunt posita nam hoc ipsum uerbum inpersonale defectiuum est sublatis enim de primo uerbo duabus personis prima et secunda tertia utique superest quae si non sibi adiungat pronomen defectiuum dicitur esse uerbum si autem adiungat inpersonale gaudeo et audeo a plerisque neutropassiua ab aliis anomala ab aliis supina uerba dicuntur quae in tempore perfecto et plusquamperfecto passiuam habent declinationem in reliquis actiuam sunt alia inaequalia quae                                                                et suam habent declinationem et contrariam ut est placeo nam et placui facit et placitus sum sunt item alia inaequalia quae ideo sunt inaequalia quia primam syllabam non reseruant ut nolo uolo faciunt enim nolo non uis non uult non nolo nolis nolit item uolo uolis uolit non dicimus sed uolo uis uult sunt alia penitus anomala de quibus nihil possumus dicere nisi quod lectione detinentur id est eas usurpare personas quae tantum auctoritate firmantur ut sunt haec faxo faxis infit inquam et reliqua prima persona indicatiuo modo semper corripitur ut lego absque monosyllabis ut do sto flo quae quidem ipsa si fiant polysyllaba ut reddo reflo praesto corripiuntur uerba quorum declinatio in nostra potestate est sunt haec tondeo lauo fabrico punio et reliqua uerum tamen debemus secundum naturam actuum uel actiuum uel passiuum praesumere in declinatione ut ego lauor balneum lauat quando ego capillos depono ut dicam tondeor quando alteri capillos detraho ut tondeo prima persona non debet ita proferri lego ego quoniam lego iam habet in se significationem pronominis nisi tamen sic tunc possumus dicere lego ego quando nos magis uolumus ostendere lecturos quam alios ut sit quasi ego magis lego quam ceteri maledico tibi dicimus non te quoniam tibi dico non te dico dicimus prima persona ante ultimam o septem litteras non habet h o f k q y z ceteras uero habet e ut sedeo i ut audio u ut annuo b ut libo et reliqua sicut in arte scripta  sunt k ideo non potest praeponi o litterae quia numquam anteponitur nisi a sequente o y z ideo non possunt praeponi quia    unum tamen uerbum quod o ante o habet ut reboo reboant siluaeque et magnus o ideo contra regulam uenit quia graecum est cetera in arte conscripta sunt de aduerbio aduerbium dictum est quia necesse habet semper uerbum sequi uerbo tamen non necesse est egere semper aduerbio nam possum dicere sic legit nunc enim et plena est elocutio et aduerbium tamen non inuenitur nam cum dico cras hodie non erit integra elocutio nisi addam uerbum ut puta dico uel facio aduerbium plerumque confirmat uerbum plerumque destruit confirmat ut iam faciam destruit ut non faciam aduerbia aut a se oriuntur aut ab aliis partibus orationis ueniunt sicut in artibus positum est nam ibi sunt exempla uaria posita horno autem nihil est aliud nisi hoc anno unde deriuatio duplex inuenitur nam cicero dicit hornotinas fruges horatius dicit hornas fruges item meatim nihil est aliud nisi meo more tuatim tuo more quod dicit de participio aduerbium posse deduci uerum non est etenim illud exemplum quod protulit id est indulgens non tantum participium est nam recipit conparationem facit enim indulgentior indulgentissimus ergo quando dicimus indulgenter non uidemur a participio transisse ad aduerbium sed a nomine omnia aduerbia e terminata in positiuo semper producuntur ut docte exceptis tribus regulis eorum aduerbiorum quae aut non conparantur ut rite nemo enim dicit ritius ritissime uel quae anomale conparantur ut bene nemo enim dicit benius benissime uel quae a se oriuntur ut inpune inpunius hoc scilicet in positiuo ceterum superlatiuus gradus semper producitur ut doctissime facile et difficile non quaeritur utrum aduerbia sint an nomina constat autem esse nomina tantum quia semper correpta sunt si enim aduerbia essent ut supra diximus producerentur deinde quia neutri generis formam sequuntur sicuti enim dicimus facilis facile sic et difficilis difficile deinde si aduerbia essent in ter exirent datiuus enim nominis i terminatus aduerbium in ter syllabam mittit ut huic forti fortiter sic huic facili faciliter huic difficili difficiliter diceremus ergo constat esse nomina sic autem posita sunt pro aduerbiis quem ad modum fere  inuenimus apud poetas nomina pro aduerbiis constituta ut toruum clamat pro eo quod est torue horrendum resonat pro eo quod est horrende qua figura oratores omnino uti non debent genus enim est soloecismi sicut ipse donatus paulo post de soloecismi ratione monstrauit scire autem debemus quod datiuus singularis o terminatus aduerbium in e mittit ut huic docto docte i terminatus in ter ut huic agili agiliter quas quidem regulas saepe corrumpit auctoritas nam inuenimus plerumque id esse aduerbium qui datiuus est casus ut falso haec autem ambiguitas elocutione discernitur quando enim dico falso homini dedi erit nomen quando dico falso loqueris erit aduerbium item plerumque in contrarium cedunt nam terentius ait duriter cum dure dicere debuerit et uirgilius lugubre cum lugubriter recte dicamus ea aduerbia conparanda sunt quae ducunt originem a nomine recipiente conparationem ut est doctus ideo enim dicimus docte doctius doctissime quoniam dicere possumus doctus doctior doctissimus ab eo quod est tullius cum fit aduerbium non recipit conparationem quia nec nomen recipit sunt alia aduerbia quae per se non conparantur egent autem conparatione ut est mane nemo enim dicit manius nemo manissime uerum tamen hanc quam per inflexionem non habemus possumus facere per adiectionem illarum particularum ut magis et maxime ut puta sit positiuus mane conparatiuus magis mane superlatiuus maxime mane omnis pars orationis cum desierit esse quod est nihil aliud est nisi aduerbium idcirco si nomen desierit esse nomen non facit pronomen aut participium sed solum aduerbium ut est sedulo nam si dicas sedulo homini dedi nomen est si dicas sedulo feci aduerbium est item pronomen aliquando et aduerbium est cum enim dico qui est erit pronomen cum dico qui scis erit aduerbium item uerbum plerumque et aduerbium est quando enim dico pone prima syllaba accentum habente erit uerbum quando ultimae syllabae do accentum erit aduerbium item et participium aliquando aduerbium est cum enim dico me ad uillam profecto contingit participium est profecto cum dico profecto male loqueris aduerbium est profecto item ante praepositio non numquam et aduerbium est praepositio in hac elocutione erit ante templum casum enim habet iunctum si autem dicas ante feci erit aduerbium quoniam sequitur uerbum ut coniunctio est sed plerumque et pro ad  uerbio ponitur ut cum dicimus ut te fortissime teucrum accipio heus si dolorem significat interiectio est ut heus etiam mensas consumimus inquit iulus si autem uerbum sequatur aduerbium est heus inquit iuuenes monstrate mearum erit enim nomen quo modo nominibus interdum pro aduerbiis utimur ut ante dictum est illud fideliter tenere debemus numquam separatim praepositionem aduerbiis posse coniungi ueluti de mane de noctu quod autem inuenimus indocte et infrequenter sunt quidem praepositiones sed non separatim sicut sunt etiam illae particulae quas ipse ponit artigrafus desursum deorsum deinceps ita enim constant duae partes orationis ut uno ambae nitantur accentu nec duae praepositiones interueniente aduerbio sociandae sunt praepositio etiam de non potest adiungi nomini interueniente aduerbio ut de trans tiberim uenio quem ad modum illinc uenio de participio participium est quasi particapium habet enim a nomine genera et casus a uerbo tempora et significationes ab utroque numerum et figuram et cetera quae in superioribus dicta sunt in posterioribus illud adicit inchoatiua uerba non habere nisi praesentis temporis participium futuro autem carere ideo autem in futuro carent quoniam regulam futura participia a praeterito ducunt participio praeteritum autem participium a tempore perfecto originem sumit et ideo cum inchoatiua uerba tempus perfectum non habeant non possunt habere id quod additur iam tempori perfecto praeterea dicit participia ab inpersonalibus uerbis nisi usurpata non uenire quae res penes latinitatem non erit et similia et hoc simi                                          liter ab arte descendit etenim participia a prima positione uerbi originem trahunt cum igitur inpersonalia primam personam non habeant participia non iure ex se faciunt sed tamen ut dixi usurpare nobis licet inuenimus enim apud uarios auctores quod puto ideo fieri non quod de inpersonalibus usurpentur participia sed quod ipsa inpersonalia fiunt uerba plenissima nam hoc quod dicimus pudet taedet tantum dici inuenimus in auctoribus et pudeo et taedeo unde fiunt pudens et taedens participium non ab inpersonali uidebitur sed a uerbo integro odi uerbum participium habet osus quod licet in usu non sit tamen conponatur et  in usu erit exosus perosus ab eo quod est memini artis nullum participium reperitur si ad usum uerum est si ad auctoritatem falsum nam inuenimus in plauto meminens tunicatus galeatus dicit participia non esse sed nomina eo quod a uerbis non trahuntur sed si diligenter adtendas aduertens a similibus participia conprobabis nam licet non faciat tunico galeo tamen quoniam tempus habent sine dubio participia sunt etenim armatus incedit et uestitus incedit cum dico hoc significo iam armatus iam uestitus est sic etiam dicimus tunicatus incedit galeatus incedit id est et iam tunicam habet iam galeam habet quae res tempus ostendit et si tempus est participium est pransus cenatus et reliqua constat esse participia licet a uerbo non ueniant concessum est enim regulariter ut a neutralibus uerbis liceat nobis usurpare praeterita participia sed quoniam in his ars deficit debemus uel auctoritate firmare neque ad istorum similitudinem alia fingere sed illis tantum uti quae lecta sunt nomina similia participiis praeteriti temporis quartae sunt declinationis ipsa autem participia secundae ut hic uisus huius uisus nomen est hic uisus huius uisi participium est furibundus et moribundus quaesitum est quid essent et nomina esse manifestum est quod subtracta dus syllaba et addita s littera non redeunt in participia praesentis temporis quod regulariter dictum est noua ratione participia quae constat esse participia nec positiuum gradum possunt recipere quoniam participia nullam recipiunt conparationem tamen conparatiuum gradum plerumque suscipiunt acceptior et incensior quae res sola sensus ratione secernitur aduerbium de participiis nasci donatus adserit plurimi negant sed constat apud maiores quidem lecta in usu tamen esse non possunt ut dictum est in aduerbio de coniunctione in coniunctione nihil penitus noui posuit sed ita hic sicut in superiore parte tractauit illud plane adiecit quod licet nobis coniunctiones pro aliis coniunctionibus ponere quod non mirum est cum liceat et alias partes orationis pro aliis ponere ut nomen pro uerbo pronomen pro aduerbio et multa alia tamen significatione mutata de praepositione praepositio est pars orationis dicta quod in loquendo praeponitur et haec est eius natura puta ante templum nemo enim dicit tem  plum ante sed tamen est una praepositio quae pro arbitrio nostro ponitur ut tenus dicimus enim et pube tenus et tenus pube item cum plerumque sic postposita inuenitur ut praeponi omnino non possit quod utique contra artem uidemus ut cum dicimus mecum tecum nobiscum uobiscum praepositio autem aut cohaeret    aut utrumque efficit con di dis ita enim loquimur conduco tibi distraho tibi non aut con tibi duco aut dis tibi traho separantur apud et penes etenim cum dicimus apud amicum duae partes orationis sunt penes arbitros similiter duae aliae uero et cohaerere et secerni possunt ut prae nam cum dico praetulit utique cohaerens inuenitur cum autem prae metu segregata est in accusatiuis praepositionibus quae triginta tantum sunt illae duae possunt in quaestionem uocari apud et ad eo quod apud semper in loco est ut apud amicum sum ad uero secundum artem semper ad locum ut ad amicum uado quamquam et secundum auctoritatem inuenitur in loco ut ad marcum laecam te habitare usque non uidetur plurimis praepositio quoniam sic alia praepositio non potest poni etenim dicimus usque ad forum uado ut uergilius ad usque columnas exulat nam si habet alteram praepositionem ipsa praepositio esse non potest numquam enim praepositio alteri praepositioni cohaeret idcirco debemus dicere usque aduerbium esse quod iterum ratio refutat etenim aduerbio praepositio separatim numquam cohaeret si autem uolueris ut coniunctim cohaereat non iam aduerbium erit sed potius recipit naturam suam nam et praepositionem praepositioni sic cohaerentem ut pro una parte orationis habeantur inuenimus saepius apud catonem ut circumcirca id est circa in ablatiuis praepositionibus e et ex hanc habent obseruationem ut si uocalis sequatur ex praeponamus ut ex amico audiui si autem consonans e praeponatur ut e foro uenio illud uehementissime obseruare debemus ut con et in quotienscumque post se habent s uel f litteram uideamus quem ad modum pronuntientur plerumque enim non obseruantes in barbarismos incurrimus nam cum ipsarum natura breuis sit tamen si sequantur supra dictae litterae plerumque in longitudinem transit ut cum dicimus confit confessio item consilium consuluit his enim locis pronuntiandae sunt ut longae similiter insula infula quod magis aurium iudicio quam artis ratione colligimus praepositiones aut ipsa uerba corrumpunt ut conficio nam erat integrum facio aut ipsae corrumpuntur ab integris uerbis ut affero nam  erat integrum fero aut utrumque et corrumpunt et corrumpuntur ut afficio nam affero quod scribebatur per a et per d incipit scribi per a et f et item quod erat facio fit ficio praepositio et quando praeponitur et quando postponitur si casum suum retineat praepositio est ut per transtra transtra per si autem casum mutauerit fit aduerbium ut longo post tempore uenit ambiguae praepositiones quattuor fuerunt in sub super et subter quibus maiores indifferenter utebantur sed hodie iam duae sunt in et sub nam super et subter accusatiuae habentur in autem et sub qua ratione seruentur in superiore arte tractatum est plerumque eadem est praepositio quod est et aduerbium ut ante et propter sed quid magis dicendum sit hac ratione colligimus etenim si pars orationis sequatur quae casibus seruit praepositiones erunt ut ante templum propter aquam templum enim et aquam casuales partes orationis sunt quando autem dicimus ante fecit post dixit aduerbia sunt sequuntur enim uerba et nouimus utique aduerbia semper uerbis egere de interiectione interiectio nihil habet nisi solum mentis affectum quae tunc uere interiectio dicitur quando uoce incondita profertur ut o heu et similia cum autem plenas uoces adhibemus ad exprimendos animi affectus non tam interiectiones dicuntur quam pro interiectionibus ut pro iuppiter ibit hic ait et haec pars non potest proprium nomen unius cuiusque significationis tenere eo quod uariae interiectiones sunt nam o dolentis legitur ut o mihi praeteritos referat si iuppiter annos et irascentis ut o callidos homines et similia de barbarismo decurso octo partium tractatu incipit iam transire ad illud quod docet nos uel quem ad modum possumus uitare uitia uel habere uirtutes uitia autem sunt ut ipse dicit tantum quattuordecim reliquae uero uirtutes uocantur quae diuiduntur in metaplasmos in schemata in tropos metaplasmus est res solius necessitatis schema res solius ornatus tropus res quae duo amplectitur superiora    et uitiorum omnium in qui  bus est barbarismus quod uitium ita definiunt barbarismus est uitium factum in una parte orationis uel in uno sermone contra regulam artis grammaticae plinius autem dicit barbarismum esse sermonem unum in quo uis sua est contra naturam barbarismus autem dicitur eo quod                                                       barbari praue locuntur ut siqui dicat rumam pro roma sed tunc barbarismus dicitur cum in uno romanae linguae sermone peccamus ceterum si peregrina sint uerba habemus enim multa et a gallis et ab africis et ab aliis gentibus tunc barbarolexis uocatur praeterea si in prosa oratione fiat tunc barbarismus dicitur si autem in poemate metaplasmus uocatur quando enim dicit uirgilius relliquias quoniam in metro est dicimus esse metaplasmum si soluta esset oratio barbarismum uocaremus fit autem barbarismus principaliter modis duobus pronuntiatione et scripto pronuntiatione si aut naturaliter longas syllabas breuiter proferamus ut romam aut si naturaliter breues producamus ut rosam scripto uero quem ad modum fit modis quattuor id est per adiectionem detractionem inmutationem transmutationem et fit quinque rebus littera syllaba accentu tempore adspiratione haec omnia aut adiciuntur aut detrahuntur adicitur littera ut relliquias danaum syllaba ut induperator pro eo quod est imperator tempore ut italiam fato profugus cum italiam priore correpta syllaba dicere debeamus accentu ut hic aliter enim pronomen aliter aduerbium pronuntiandum est adspiratione horcus pro orcus sic enim dicebant antiqui similiter per detractionem aut littera detrahitur ut achiles pro achilles aut syllaba ut uixe pro eo quod est uixisse aut tempore ut steteruntque comae et uox faucibus haesit pro steterunt media enim syllaba naturaliter produci debuit accentus quando dicimus deinde mediam enim habere debuit acutam quia positione longa est adspiratione ut arena pro harena hoc enim uerum est dicta est enim ab eo quod harida sit terra inmutatio uero et transmutatio simili ratione monstratur quorum exempla ibi in arte sunt posita per adspirationem quando facimus barbarismum dubitatum est an pronuntiationi inputaretur an scripto quoniam haec aliquando anhelitus et cum linguae est  scribendo esse dicitur cum anhelitu in pronuntiando inter inmutationem et transmutationem hoc interest quod inmutatio dicitur ubi altera littera pro littera ponitur ut olli pro illi transmutatio autem est ubi solus ordo mutatur ipsis manentibus litteris ut euandre pro euander conuersio enim facta est litterarum his ita se habentibus dicit esse quaedam uitia quibus quidem nomen non tribuit tamen uitanda praecepit sunt autem iotacismi labdacismi myotacismi hiatus et collisiones iotacismi sunt quotiens post ti uel di syllabam sequitur uocalis et plerumque supra dictae syllabae in sibilum transeunt tunc scilicet quando medium locum tenent ut meridies quando autem primum locum tenent etiam sic positae sicut dicuntur ita etiam sonandae sunt ut dies tiaras labdacismi fiunt si aut unum l tenuius dicis solocismum ut lucius aut geminum pinguius ut metellus myotacismus fit quotiens post partem orationis in m littera desinentem sequitur alia pars orationis quae inchoat a uocali ut hominem amicum hoc uitium uitare possumus aut per suspensionem pronuntiandi aut exclusione ipsius m litterae sed melius est ut suspensione pronuntiandi hoc uitium relinquamus si enim uoluerimus m litteram excludere uitamus quidem myotacismum sed cadimus in hiatum hiatus autem est quando uocalis uocalem sequitur in duabus partibus orationis ut musa amauit quod foedius est si eaedem uocales se sequantur ceterum si aliae leuius uidetur ut musa optimum collisiones sunt quotiens ab iisdem syllabis inchoamus sequentes partes orationis quibus terminantur priores ut mater trahis ut diximus uitiis nomen inponere nullatenus potuerunt definitionem tamen intuentes possumus ita defendere nam si barbarismus est uitium factum in una parte orationis tantum non erit barbarismis adplicandus iotacismus et labdacismus qui in singulis fiunt partibus orationis ceterum myotacismus hiatus et collisiones quoniam non numquam in una parte orationis possunt effici de qua re se a nomine abstinuit praeterea hiatum sunt barbarismi qui ad grammaticos pertinent illi uero qui in syllabis fiunt neque ad grammaticos pertinent neque barbarismi dici possunt frequenter enim in duabus partibus orationis fiunt quod contra definitionem est barbarismi ut leges nostras ergo reuoco et similia hae dicuntur malae compositiones de soloecismo soloecismus dictus est uel ex graeca etymologia quasi swou logou  aikismos id est sani sermonis uitium aut certe ideo quod soloikoi uenientes athenas et male loquentes nomen ex se uitio dederunt soloecismi autem definitio est talis uitium factum in contextu partium orationis ita ut singuli sermones latini sint sed peccet ipsa coniunctio ut siqui dicat multi mihi homines iniuriam fecit pro fecerunt quaesitum est an etiam in uno sermone possit fieri soloecismus ueluti cum dicimus uni homini saluete aut cum uirum uocantes dicimus hanc aut cum interrogati quo eamus dicimus intus sed cum sciamus et ualete et hanc et intus latinos esse sermones utique ideo uidentur modo soloecismum fecisse quoniam referuntur ad aliquid relatio autem alterius rei ad alteram rem unus sermo non est nam quando dicimus hanc de uiro non ideo uitiosum est hanc quia naturaliter uitiosum est sed quia refertur ad uirum item cum dicimus intus eo non ideo uitiosa est elocutio quia intus omnino non dicimus sed quia ad locum relatum est aduerbium quod in loco est scalam scopam quadrigam et alia barbarismos esse uoluerunt quoniam singuli sermones uitium tenent secundum supra scriptam definitionem de soloecismorum generibus soloecismorum genera centum dicit esse lucilius plane constat breuius et melius posuisse donatum qui dixit duo esse genera principalia reliqua specialia principalia autem genera soloecismorum sunt cum fiunt aut per partes orationis aut per accidentia partibus orationis per partes orationis si aut aliae pro aliis ponantur ut toruumque repente clamat id est torue nomen pro aduerbio posuit quae elocutio sic hodie crebra est ut figura putetur nam omnes dicunt pulchrum legit delicatum loquitur cum utique nomina sint ista posita pro aduerbiis quod in arte grammatica uitium iudicatur item fit soloecismus per partes orationis si ipsae per se malo ordine ponantur ut intus eo pro intro nam cum et intus et intro aduerbia sint tamen malo ordine posita uitium fecerunt per accidentia uero partium orationis tot modis fiunt soloecismi quot sunt cuiusque partis accidentia in nomine fiunt si proprium pro appellatiuo ponatur ut hauriat hunc oculis ignem crudelis ab alto dardanus dardanus ait cum dardanius dicere debuerit usus est principali pro deriuatiuo per genera fit ut amarae cortices cum omnes fere et frequenter corticem genere masculino dicamus per numeros ut pars  in frusta secant pro pars secat et cetera quae illic in arte planissime cum exemplis suis tenentur plane sciendum est quoniam si in prosa oratione fiat hoc uitium tunc soloecismus uocatur in poemate schema dicitur quaesitum est apud plinium secundum quid interesset inter figuras et uitia nam cum figurae ad ornatum adhibeantur uitia uitentur eadem autem inueniantur exempla tam in figuris quam in uitiis debet aliqua esse discretio quidquid ergo scientes facimus nouitatis cupidi quod tamen idoneorum auctorum firmatur exemplis figura dicitur quidquid autem ignorantes ponimus uitium putatur nam sicut superius diximus si sciens quis dicat pars in frusta secant et causa uarietatis hoc dicat figuram facit si autem nescius cum aliud uelit dicere incongrue inter se numeros iunxerit soloecismum fecisse iudicatur cum barbarismo et soloecismo duodecim uitia putantur quae in arte sunt scripta inter quae et cacenphaton posuit quod dixit fieri aut in uno sermone aut in pluribus illud non adiecit fieri cacenphaton etiam in sensu in quo reprehenditur salustius dicens    nam res ista si cogi           tetur obscena est et cum dicat uirgilius coniugis infusus gremio et hic cacenphaton est in sensu pleonasmos in uerbis tantum fit perissologia in sensu tantum acyrologia in utroque cetera uero expresse sunt posita inter metaplasmos et schemata et tropos hoc interest quod metaplasmi tantum necessitate excusantur schemata ad ornatum adhibentur tropi ad utrumque ut cum dicimus tetulit si in metro non poterat dici tulit erit metaplasmus quoniam necessitatis causa dictum est tetulit si autem tulit poterat in metro dici schema fecit ille qui dixit tetulit nam soli seruit ornatui nominatiuis si autem et metri ratio exegit et cupidus alioqui nouitatis hoc dixerit tropum uidetur fecisse quare diutius lectionem debemus considerare ut si metri necessitas aliqua facit nouitatem tunc dicamus esse metaplasmum si autem scriptor ornatui tantum studuerit tunc schema uocitemus si in uno utrumque factum est ut et subueniretur necessitati et adhiberetur omni modo ornatus tropos efficitur metaplasmi autem quattuordecim sunt sed primi septem aliis contrarii sunt nam nullus est metaplasmus qui non habeat contrarium prosqesis epenqesis paragwgh qui fiunt per additionem contrarii sunt illis qui fiunt per detractionem id est afairesis sugkoph apokoph et extra ordinem qui secuntur omnes statim contrarios habent schematum uero et troporum exemplaria in arte planissime sunt posita  plane sciendum est quoniam schema in sermone factum ad grammaticos pertinet in sensu factum ad oratores nam cum dico pars in frusta secant quoniam in uerbis est quaestio figura grammaticalis est quando autem dicit uirgilius quid memorem infandas caedes id est cum dicit se non dicturum facta mezentii et nihilo minus dicit quoniam in sensu res est ad oratores pertinet haec figura praeterea hyperbaton et allegoria non in omnibus locis dicitur nam generales sunt quisquis enim dixerit hyperbaton simul quinque tropos ponit quisquis allegoriam simul septem quare debemus non ipsis uti principalibus nominibus sed potius nominibus subdiuisionis sicut in arte dispositum est inter parabolen et paradigma hoc interest quod parabole rerum dissimilium conparatio est ut cum uirum fortem turnum aequiperamus leoni paradigma autem est rerum similium conparatio ut cum puta hominem homini conparamus de his autem rebus id est figuris quaedam praelibamenta posuerunt grammatici nam sunt ipsi auctores qui specialiter opus inmensum de hac re multorumque librorum fecerunt 