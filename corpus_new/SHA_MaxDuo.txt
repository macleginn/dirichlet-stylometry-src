 maximini duo iuli capitolini ne fastidiosum esset clementiae tuae constantine maxime singulos quosque principes uel principum liberos per libros singulos legere adhibui moderationem qua in unum uolumen duos maximinos patrem filiumque congererem seruaui deinceps hunc ordinem quem pietas tua etiam ab tatio cyrillo clarissimo uiro qui graeca in latinum uertit seruari uoluit quod quidem non in uno tantum libro sed etiam in plurimis deinceps reseruabo exceptis magnis imperatoribus quorum res gestae plures atque clariores longiorem desiderant textum maximinus senior sub alexandro imperatore enituit militare autem sub seuero coepit hic de uico threiciae uicino barbaris barbaro etiam patre et matre genitus quorum alter e gothia alter ex alanis genitus esse perhibetur et patri quidem nomen micca matri hababa fuisse dicitur sed haec nomina maximinus primis temporibus ipse prodidit postea uero ubi ad imperium uenit occuli praecepit ne utroque parente barbaro genitus imperator esse uideretur  et in prima quidem pueritia fuit pastor iuuenum  etiam procer et qui latronibus insidiaretur et suos ab incursionibus uindicaret prima stipendia equestria huic fuere erat enim magnitudine corporis conspicuus uirtute inter omnes milites clarus forma uirili decorus ferus moribus asper superbus contemptor saepe tamen iustus innotescendi sub seuero imperatore prima haec fuit causa natali getae filii minoris seuerus militares dabat ludos propositis praemiis argenteis id est armillis torquibus et balteolis hic adulescens et semibarbarus et uix adhuc latinae linguae prope thraecica imperatorem publice petit ut sibi daret licentiam contendendi cum his qui iam non mediocri loco militarent magnitudinem corporis seuerus miratus primum eum cum lixis conposuit sed fortissimis quibusque nec disciplinam militarem conrumperet tunc maximinus sedecim lixas uno sudore deuicit sedecim acceptis praemiis minusculis non mili taribus iussusque militare tertia forte die cum processisset seuerus ad campum in turba exultantem more barbarico maximinum uidit iussitque statim tribuno ut eum coherceret et ad romanam disciplinam inbueret tunc ille ubi de se intellexit imperatorem locutum suspicatus barbarus et notum se esse principi et inter multos conspicuum ad pedes imperatoris equitantis accessit tum uolens seuerus explorare quantus in currendo esset equum admisit multis circumitionibus et cum senex imperator laborasset neque ille a currendo per multa spatia desisset ait eis  quid uis thracisce num quid delectat luctari post cursum tum quantum libet inquit imperator post hoc ex equo seuerus descendit et recentissimos quosque ac fortissimos milites ei conparari iussit tum ille more solito septem fortissimos uno sudore uicit solusque omnium a seuero post argentea praemia torque aureo donatus est iussusque inter stipatores corporis semper in aula consistere hinc igitur factus conspicuus inter milites clarus amari a tribunis a conmilitonibus suspici impetrare ab imperatore quod uellet locis etiam militiae a seuero adiutus cum esset peradulescens longitudine autem corporis et uastitate et forma atque oculorum magnitudine et candore inter omnes excelleret  bibisse autem illum saepe in die uini capitolinam amforam constat comedisse et quadraginta libras carnis ut autem cordus dicit etiam sexaginta quod satis constat holeribus semper abstinuit a frigidis prope semper nisi cum illi potandi necessitas sudores saepe suos excipiebat et in calices uel in uasculum mittebat ita ut duos uel tres sextarios sui sudoris ostenderet hic diu sub antonino caracallo ordines duxit centuriatos et ceteras militares dignitates saepe tractauit sub macrino quod eum qui imperatoris sui filium occiderat uehementer odisset a militia desiit et in thracia in uico ubi genitus fuerat possessiones conparauit ac semper cum gothis commercia exercuit amatus est autem unice a getis quasi eorum ciuis halani quicumque ad ripam uenerunt amicum eum donis uicissim recurrentibus adprobabant sed occiso macrino cum filio suo ubi heliogabalum quasi antonini filium imperatore conperit iam maturae aetatis ad eum uenit petitque ut quod auus eius seuerus  iudicii circa se habuerat et ipse haberet sed apud inpurum hominem ualere nihil potuit nam dicitur cum eo iocatus esse heliogabalus turpissime diceris maximine sedecim et uiginti et triginta milites aliquando lassasse potes tricies cum muliere perficere tum ille ubi uidit infamem principem sic exorsum a militia discessit et tamen retentus est per amicos heliogabali ne hoc quoque illius famae accederet quod uirum temporis sui fortissimum et quem alii herculem alii achillem alii hectorem aiacem alii uocabant a suo  exercitu dimoueret fuit igitur sub homine inpurissimo tantum honore tribunatus sed numquam ad manum eius accessit numquam illum salutauit per totum triennium huc atque illuc discurrens modo agris modo otio modo fictis languoribus occupatus est occiso heliogabalo ubi primum comperit alexandrum principem nominatum romam contendit quem alexander miro cum gaudio mira cum gratulatione suscepit ita ut in senatu uerba faceret talia maximinus p c tribunus cui ego latum clauum addidi ad me confugit qui sub inpura illa belua militare non potuit qui apud diuum parentem meum seuerum tantus fuit quantum illum fama conperitis statim denique illum tribunum legionis quartae quam ex tironibus ipse conposuerat dedit et eum in haec uerba prouexit ueteres milites tibi maximine mi carissime atque  amantissime idcirco non credidi quod ueritus sum ne uitia eorum sub aliis inolescentia emendare non posses habes tirones ad tuos mores ad tuam uirtutem ad                                        tuum laborem eos fac militiam condiscere ut mihi multos maximinos rei pi optabiles solus efficias  accepta igitur legione statim eam exercere coepit quinta quaque die iubebat milites decurrere inter se simulacra bellorum agere gladios lanceas loricas galeas scuta tunicas et omnia arma illorum cotidie circumspicere calciamenta quin etiam ipse prospiciebat prorsus ut autem patrem militibus praeberet sed cum eum quidam tribuni reprehenderent dicentes quid tantum laboras cum eius loci iam sis ut ducatum possis accipere ille dixisse fertur ego uero quo maior fuero tanto plus laborabo exercebat cum militibus ipse luctamina quinos senos et septenos idem quindenos ad terram prosternens denique inuidentibus cunctis cum quidam tribunus superbior magni corporis uirtutis notae atque ideo ferocior ei dixisset non magnam rem facis si tribunus tuos milites uincis ille ait uisne congrediamur cumque aduersarius adnuisset uenientem contra se palma in pectus percussum supinum reiecit et continuo dixit date alium sed tribunum erat praeterea ut refert cordus magnitudine tanta ut octo pedes digito uideretur egressus pollice ita uasto ut uxoris dextrocherio uteretur pro anulo iam illa prope in uulgi ore sunt posita quod  amaxas manibus adtraheret raedam onustam solus moueret equo si pugnum dedisset dentes solueret si calcem crura frangeret lapides toficios friaret arbores teneriores scinderet alii denique eum crotoniaten milonem alii herculem antaeum alii uocarent  his rebus conspicuum uirum alexander magnorum meritorum iudex in suam perniciem omni exercitui praefecit gaudentibus cunctis ubique tribunis ducibus et militibus denique totum eius exercitum qui sub heliogabalo magna ex parte torpuerat ad suam militarem disciplinam retraxit quod alexandro ut diximus optimo quidem imperatori sed tamen cuius aetas ab initio contemni potuerit grauissimum fuit nam cum in gallia esset et non longe ab urbe quadam castra posuisset subito inmissis militibus ut quidam dicunt ab ipso ut alii tribunis barbaris alexander ad matrem fugiens interemptus est maximino iam imperatore appellato et causam quidem alexandri interimendi alii aliam fuisse dicunt quidam enim mammaeam dicunt auctorem fuisse ut filius deserto bello germanico orientem peteret atque ideo milites in seditionem prorupisse quidam quod ille nimis seuerus esset et uoluisset ita in gallia legiones exauctorare ut exauctorauerat in oriente  sed occiso alexandro maximinus primum e corpore militari et nondum senator sine decreto senatus augustus ab exercitu appellatus est filio sibimet in participatum dato de quo pauca quae nobis sunt cognita mox dicemus maximinus autem ea fuit semper astutia ut milites non uirtute regeret sed etiam praemiis et lucris sui amantissimos redderet numquam ille annonam cuiuspiam tulit numquam siuit  ut quis ine exercitu miles faber aut alterius rei ut plerique sunt artifex esset solis uenationibus legiones frequenter exercens sed inter has uirtutes tam crudelis fuit ut illum alii cyclopem alii busirem alii scironam nonnulli falarem multi tyfonam uel gigantam uocarent senatus eum tantum timuit ut uota in templis publice priuatimque mulieres etiam cum suis liberis facerent ne ille umquam urbem romam uideret audiebant enim alios in crucem sublatos alios animalibus nuper occisis inclusos alios feris obiectos alios fustibus elisos atque omnia haec sine dilectu dignitatis cum uideretur disciplinam uelle regere militarem cuius exemplo ciuilia etiam corrigere uoluit quod non conuenit principi qui uelit diligi erat enim ei persuasum nisi crudelitate imperium non teneri simul et uerebatur ne propter humilitatem generis barbarici a nobilitate contemneretur meminerat praeterea se romae etiam a seruis nobilium contemptum esse ita ut ne a procuratoribus quidem eorum uideretur et ut se habent stultae opiniones tales eos contra se sperabat futuros cum iam imperator esset  tantum ualet conscientia degeneris animi nam ignobilitatis tegendae causa omnes conscios generis sui interemit nonnullos etiam amicos qui ei saepe misericordiae paupertatis causa pleraque donauerant neque enim fuit crudelius animal in terris omnia sic in uiribus suis ponens quasi non posset occidi denique cum inmortalem se prope crederet ob magnitudinem corporis uirtutisque mimus quidam in theatro praesente illo dicitur uersus graecos dixisse quorum haec erat latina sententia et quia ab uno non potest  occidi a multis occiditur elefans grandis est et occiditur leo fortis est et occiditur tigris fortis est et occiditur caue multos si singulos non times et haec imperatore ipso praesente iam dicta sunt sed cum interrogaret amicos quid mimicus scurra dixisset dictum est ei quod antiquos uersus cantaret contra homines asperos scriptos et ille ut erat thrhax et barbarus credidit nobilem circa se neminem passus est prorsus ut spartaci aut athenionis exemplo imperabat praeterea omnes alexandri ministros uariis modis interemit dispositionibus eius inuidit et dum suspectos habet amicos ac ministros eius crudelior factus est  cum esset ita moratus ut ferarum more uiueret tristior et inmanior factus est factione magni cuiusdam consularis uiri contra se parata qui cum multis militibus et centurionibus ad eum confodiendum consilium inierant cum in se imperium transferre cuperet et genus factionis fuit tale cum ponte iuncto in germanos transire maximinus uellet placuerat ut contrarii cum eo transirent pons postea solueretur ille in barbarico circumuentus occideretur imperium magnus arriperet nam omnia bella coeperat agere et quidem fortissime statim ut factus est imperator peritus utpote rei militaris uolens existimationem de se habitam tenere et ante omnes alexandri gloriam quem ipse occiderat uincere quare imperatore etiam in exercitio cottidie milites detinebat eratque in armis ipse magnus exercitui et corpore multa semper ostendens et istam quidem factionem maxi  minus ipse finxisse perhibetur ut materiam crudelitatis augeret denique sine iudicio sine accusatione sine delatore sine defensore omnes interemit omnium bona sustulit et plus quattuor milibus hominum oc cisis se satiare non potuit fuit etiam sub eodem factio desciscentibus sagittariis osdroenis ab eodem ob amorem alexandri et desiderium quem maximino apud eos occisum esse constabat nec aliud persuaderi potuerat denique etiam ipsi titum unum ex suis sibi ducem atque imperatorem fecerunt quem maximinus priuatum iam dimiserat quem quidem et purpura circumdederunt regio apparatu ornarunt et quasi sui milites obsaepierunt et inuitum quidem sed hic dormiens domi suae ab uno ex amicis suis interfectus est qui sibi doluit illum esse praepositum macedonio nomine qui eum maximino prodidit quique caput eius ad imperatorem detulit sed maximinus primo ei gratias egit postea tamen ut proditorem odio habuit et occidit his rebus in dies inmanior fiebat ferarum more quae uulneraetae magis exulcerantur post haec transiit in germaniam cum omni exercitu et mauris et osdroenis et parthis et omnibus quos secum alexander ducebat ad bellum et ob hoc maxime orientalia secum trahebat auxilia quod nulli magis contra germanos quam expediti sagittarii ualent mirandum autem adparatum belli alexander habuit cui  maximinus multa dicitur addidisse ingressus igitur germaniam transrenanam per triginta uel quadraginta milia barbarici soli uicos incendit greges abe  git praedas sustulit barbarorum plurimos interemit militem diuitem reduxit cepit innumeros et nisi germani a campis ad paludes et siluas confugissent omnem germaniam in romanam ditionem redegisset      ipse praeterea manu sua multa faciebat cum etiam paludem ingressus circumuentus esset a germanis nisi cum suo equo inhaerentem milites liberassent habuit enim hoc barbaricae temeritatis ut putaret imperatorem manu etiam sua semper uti debere denique quasi nauale quoddam proelium in palude fecit plurimosque illic interemit uicta igitur germania litteras romam ad senatum et populum misit se dictante conscriptas quarum sententia haec fuit non possumus tantum p c loqui quantum fecimus per quadraginta uel quinquaginta milia germanorum uicos incendimus greges abduximus captiuos abstraximus armatos occidimus in palude pugnauimus peruenissemus ad siluas nisi altitudo paludium nos transire non permisisset aelius cordus dicit hanc omnino ipsius orationem fuisse credibile est quid enim in hac est quod non posset barbarus miles qui pari sententia et ad populum scripsit sed maiore reuerentia idcirco quod senatum oderat a quo se contemni multum credebat iussit praeterea tabulas pingi ita ut erat bellum ipsum gestum et ante curiam proponi ut facta eius pictura loqueretur quas quidem tabulas post mortem eius senatus et deponi iussisset et exuri  fuerunt et alia sub eo bella plurima proelia ex qui  bus semper primus uictor reuertit et cum ingentibus spoliis atque captiuis extat oratio eiusdem missa ad senatum cuius hoc exemplum est breui tempore p c tot bella gessi quot nemo ueterum tantum praedae in romanum solum attuli quantum sperari non potuit tantum captiuorum adduxi ut uix sola romana sufficiant reliqua orationis ad hanc rem non necessaria pacata germania sirmium uenit sarmatis inferre bellum parans atque animo concipiens usque ad oceanum septentrionales partes in romanam ditionem redigere quod fecisset si uixisset ut herodianus dicit graecus scriptor qui ei quantum uidemus in odium alexandri plurimum fauit sed cum romani eius crudelitatem ferre non possent quod delatores euocaret accusatores inmitteret crimina fingeret innocentes occideret damnaret omnes quicumque in iudicium uenissent ex ditissimis hominibus pauperrimos faceret nec aliunde nisi malo alieno pecuniam quaereret deinde sine delicto consulares uiros et duces multos interimeret alios siccis uehiculis exhiberet alios in custodia detineret nihil denique praetermitteret quod ad crudelitatem uideretur operari contra eum defectionem pararunt nec solum romani sed quia et in milites saeuiebat exercitus qui in africa erat subita et ingenti seditione gordianum senem uirum grauissimum qui erat pro consule imperatorem fecerunt cuius factionis hic ordo  fuit erat fisci procurator in libya qui omnes maximini studio spoliauerat hic per rusticanam plebem deinde et quosdam milites interemptus est pellentes  eos qui rationalem in honorem maximini defendebant sed cum uiderent auctores caedis eius acrioribus remediis sibi subueniendum esse gordianum proconsulem uirum ut diximus uenerabilem natu grandiorem omni uirtutum genere florentem ab alexandro ex senatus consulto in africam missum reclamantem et se terrae adfligentem opertum purpura imperare coegerunt instantes cum gladiis et cum omni genere telorum et primo quidem inuitus gordianus purpuram sumpserat postea uero cum uidit neque filio neque familiae suae tutum id esse uolens suscepit imperium et appellatus est omnibus afris augustus cum filio apud oppidum tysdrum inde propere carthaginem uenit cum pompa regali et protectoribus et fascibus laureatis unde romam ad senatum litteras misit quae occiso uitaliano duce militum praetorianorum in odium maximini gratanter accepitae sunt appellati etiam gordianus senex et gordianus iuuenis  a senatu augustis interfecti deinde omnes delatores omnes accusatores omnes amici maximini interfectus est sabinus praefectus urbis percussus in populo ubi haec gesta sunt senatus magis timens maximinum aperte ac libere hostes appellat maximinum et eius filium litteras deinde mittit ad omnes prouincias ut communi saluti libertatique subueniant quae auditae sunt ab omnibus denique ubique amici et administratores et duces tribuni et milites maximini interfecti sunt paucae ciuitates fidem hosti publico seruauerunt  quae proditis his qui missi ad eos fuerant ad maximinum cito per indices detulerunt litterarum senatus exemplum hoc fuit senatusque populusque romanus per gordianos principes a tristissima belua liberari coeptus proconsulibus praesidibus legatis ducibus tribunis magistratibus ac singulis ciuitatibus et municipiis et oppidis et uicis et castellis salutem quam nunc primum recipere coepit dicit dis fauentibus gordianum proconsularem uirum sanctissimum et grauissimum senatorem principem meruimus augustum appellauimus nec solum illum sed etiam in subsidium rei p filium eius gordianum nobilem iuuenem uestrum nunc est consentire ad salutem rei p optinendam et ad scelera defendenda et ad illam beluam atque illius amicos ubicumque fuerint persequendos a nobis etiam maximinus cum filio suo hostis est iudicatus  senatus consulti autem hoc fuit exemplum cum uentum esset in aedem castrorum die ui kl iuliarum acceptas litteras iunius silanus consul lex africa gordiani imperatoris patris patriae proconsulis recitauit inuitum me p c iuuenes quibus africa tuenda commissa est ad imperium uocarunt sed intuitu uestri necessitatem libens sustineo uestrum est aestimare quid uelitis nam ego usque ad senatus iudicium incertus et uarius fluctuabo lectis litteris statim senatus adclamauit gordiane auguste di te seruent felix imperes saluus imperes tu nos liberasti per te salua res p omnes tibi gratias agimus item consul rettulit p c de maximinis quid placet  responsum est hostes hostes qui eos occiderit praemium merebitur item consul dixit de amicis maximini quid uideretur adclamatum est hostes hostes qui eos occiderit praemium merebitur item adclamatum est inimicus senatus in crucem tollatur hostis senatus ubicumque feriatur inimici senatus uiui exurantur gordiani augusti di uos seruent ambo feliciter agatis ambo feliciter imperetis nepoti gordiani praeturam decernimus nepoti gordiani consulatum spondemus nepos gordiani caesar appelletur tertius gordianus praeturam accipiat  ubi hoc senatus consultum maximinus accepit homo natura ferus sic exarsit ut non hominem sed beluam putares iaciebat se in parietes nonnumquam terrae se prosternebat exclamabat incondite arripiebat gladium quasi senatum posset occidere conscindebat uestem regiam aliquos uerberibus adficiebat et nisi de medio recessisset ut quidam sunt auctores oculos filio adulescentulo sustulisset causa autem iracundiae contra filium haec fuit quod eum romam ire iusserat cum primum imperator factus est et ille patris nimio amore neglexerat putabat autem quod si ille romae fuisset et nihil ausurus esset senatus ardentem igitur iracundia amici intra cubiculum receperunt sed cum furorem suum tenere non posset ut obliuionem cogitationis acciperet uino se primo die obruisse dicitur eo usque ut quid aictum esset ignoraret alias  sane die admissis amicis qui eum uidere non poterant sed tacebant et qui factum senatus tacite laudabant consilium habuit quid facto opus esset de consilio ad contionem processit in qua contione multa in afros multa in gordianum plura in senatum dixit cohortatusque milites ad communes iniurias uindicandas  contio denique omnis militaris fuit cuius hoc exemplum est conmilitones rem uobis notam proferimus afri fidem fregerunt nam quando tenuerunt gordianus senex debilis et morti uicinus sumpsit imperium sanctissimi autem p c illi qui et romulum et                       caesarem occiderunt me hostem iudicauerunt cum pro his pugnarem et ipsis uincerem nec solum me sed etiam uos et omnes qui mecum sentiunt et gordianos patrem ac filium augustos uocarunt ergo si uiri estis si uires habetis eamus contra senatum et afros quorum omnium bona uos habebitis dato igitur stipendio et quidem ingenti romam uersus cum exercitum proficisci coepit  sed gordianus in africa primum a capeliano quodam agitari coepit cui mauros regenti successorem dederat contra quem filium iuuenem cum misisset acerrima pugna interfecto filio ipse laqueo uitam finiit sciens et in maximino multum esse roboris et in afris nihil uirium multum quin immo perfidiae tunc capelianus uictor pro maximino omnes gordiani metu  partium in africa interemit atque proscripsit nec cuiquam pepercit prorsus ut ex animo maximini uideretur haec facere ciuitates denique subuertit fana diripuit donaria militibus diuisit plebem et principes ciuitatum concidit ipse praeterea militum animos sibi conciliabat proludens ad imperium si maximinus perisset  haec ubi romam nuntiata sunt senatus maximini et naturalem et iam necessariam crudelitatem timens mortuis duobus gordianis maximum ex praefecto urbi et qui plurimas dignitates praecipue gessisset ignobilem genere sed uirtutibus clarum et balbinum moribus delicatiorem imperatores creauit quibus a populo augustis appellatis per milites et eundem populum etiam paruulus nepos gordiani caesar est dictus tribus igitur imperatoribus contra maximinum fulta res p est horum tamen maximus uitae seuerior prudentia grauior uirtute constantior denique ipsi contra maximinum et senatus et balbinus bellum crediderunt profecto igitur ad bellum maximo contra maximinum balbinus romae bellis intestinis et domesticis seditionibus urguebatur occisis praecipue    per populum auctoribus gallicano et maecenate qui quidem populus a praetorianis laniatus est cum balbinus resistere seditionibus non satis posset denique magna pars urbis incensa est et recreatus quidem imperator fuerat maximinus audita morte gordiani atque eius filii capeliani uictoria uerum ubi aliud senatus consultum accepit  quod maximus et balbinus et gordianus imperatores appellati sunt intellexit senatus odia esse perpetua et  se uere hostem omnium iudicio haberi acrior denique italiam ingressus est ubi cum conperisset maximum contra se missum uehementius saeuiens quadrato agmine hemonam uenit sed prouincialium omnium consilium hoc fuit ut sublatis omnibus quae uictum praebere possent intra ciuitates se reciperent ut maximinus cum exercitu fame urgueretur denique ubi primum castra in campo posuit neque quicquam commeatuum repperit incensus contra eum exercitus suus quod fame in italia laboraret in qua post alpes recreari se posse credebat murmurare primum coepit deinde etiam aliqua libere dicere haec cum uellet uindicare multum exarsit exercitus et odium tacitum in tempus distulit quod loco suo statim prodidit plerique sane dicunt ipsam hemonam uacuam et desertam inuentam esse a maximino stulte laetante quod quasi sibi ciuitas tota cessisset post hoc aquileiam uenit quae contra eum armatis circa muros dispositis portas clausit nec propugnatio defuit menofilio et crispino consularibus uiris auc toribus cum igitur frustra obsideret aquileiam maximinus legatos in eandem urbem misit quibus populus paene consenserat ni menofilius cum collega restitisset dicens etiam deum belenum per haruspices respondisse maximinum esse uincendum unde etiam postea maximiniani milites iactasse dicuntur apollinem contra se pugnasse debere nec illam maxi  mim aut senatus sed deorum fuisse uictoriam quod quidam idcirco ab his fictum esse dicunt quod erubescebant armatis sic paene ab inermibus uicti ponte itaque cupis facto maximinus fluuium transiuit et de proximo aquileiam opsidere coepit ingens autem oppugnatio et discrimen tunc fuit cum se ciues sulfure et flammis ceterisque huius modi propugnaculis a militibus defenderent quorum alii nudabantur armis aliorum uestes incendebantur aliorum oculi extinguebantur diruebantur etiam machinamenta inter haec maximinus cum filio adulescente quem caesarem appellauerat circumire muros quantum a teli iactu satis tutus esse posset nunc suos uerbis nunc oppidanos rogare uerum nihil profecit nam multa et in eum crudelitatis causa et in filium qui speciosissimus  erat probra congesta sunt quare maximinus sperans suorum ignauia bellum trahi duces suos interemit eo tempore quo minime oportebat unde sibi milites etiam iratiores reddidit huc accedebat quod deficiebatur commeatibus quia senatus ad omnes prouincias et portuum custodes litteras dederat ne aliquid commeatuum in maximini potestatem ueniret miserat praeterea per omnes ciuitates praetorios et quaestorios uiros qui ubique custodias agerent et omnia contra maximinum defenderent effectum denique est ut opsessi angustias obsidens ipse pateretur nuntiabatur inter haec orbem terrarum consensisse in odium maximini quare timentes milites quorum adfectus in albano monte erant medio forte die cum a proelio quiesceretur et maximinum et filium eius in tentorio  positos occiderunt eorumque capita praefixa contis aquileiensibus demonstrarunt in oppido igitur uicino statim maximini statuae atque imagines depositae sunt et eius praef praet occisus est cum amicis clarioribus missa etiam romam capita sunt eorum  hic finis maximinorum fuit dignus crudelitates patris indignus bonitate filii quibus mortuis ingens laetitia prouincialium dolor grauissimus barbarorum sed milites interfectis publicis hostibus recepti sunt ab oppidanis rogantes et primum ita ut ante imagines maximi et balbini et gordiani adorarent cum omnes dicerent priores gordianos in deos relatos post hoc ingens ex aquileia commeatus in castra quae laborabant fame praetio traductus refecistisque militibus alia die ad contionem uentum est et omnes in maximi et balbini uerba iurarunt gordianos priores diuos appellantes dici uix potest quanta laetitia fuerit cum romam per italiam caput maximini fertur occurrentibus cunctis ad gaudium publicum et maximus quidem quem multi puppienum putant apud rauennam bellum parabat per germanorum auxilia qui ubi conperit consensisse exercitum sibi et collegis suis occisos autem esse maximinos quare statim dimissis germanorum auxiliis quae sibi contra hostem parauerat ro  mam laureatas litteras misit quae in urbem ingentem laetitiam fecerunt ita ut omnes per aras et templa et sacella et loca religiosa gratias agerent balbinus autem homo timidior natura et qui cum maximini nomen audiret etiam tremeret hecatomben fecit iussitque per omnes ciuitates pari sacrificio supplicari dein maximus romam uenit senatumque ingressus actis sibi gratiis contionem habuit atque inde in palatium cum balbino et gordiano uictores se receperunt  interest scire quale senatus consultum fuerint uel qui dies urbis cum est nuntiatus interemptus maximinus iam primum his qui ex aquileiensi romam missus fuerat tanto impetu mutatis animalibus cucurrit ut quarta die romam ueniret cum apud rauennam maximum reliquisset et forte dies ludorum erat cum subito sedente balbino et gordiano theatrum nuntius ingressus est atque antequam aliquid indicaretur omnis populus exclamauit maximinus occisus est ita et nuntius praeuentus et imperatores qui aderant gaudium publicum nutu et consensu indicauerunt soluto igitur spectaculo omnes statim ad suas religiones conuolarunt atque inde ad senatum prin cipes populus ad contionem cucurrerunt senatus consultum hoc fuit recitatis in senatus per balbinum                                        augustum litteris adclamauit senatus senatus hostes populi r hostes dii persecuntur iuppiter optime tibi gratias appollo uenerabilis tibi gratias maxime auguste tibi gratias balbine auguste tibi gratias diuis gordianis templa decernimus maximini  nomen olim erasum nunc animis eradendum hostis publici caput in profluentem abiciatur corpus eius nemo sepeliat qui senatui mortem minatus est ut merebatur occisus est qui senatui uincla minatus est ut debebat interemptus est sanctissimi imperatores gratias uobis agimus maxime balbine gordiane di uos seruent uictores hostium omnes desideramus praesentiam maximi omnes desideramus balbine auguste dii te seruent praesentem annum consules uos ornetis in loco maximini gordianus sufficiatur post rogatus sententiam cuspidius celerinus haec uerba habuit p c eraso nomine maximinorum appellatisque diuis gordianis uictoriae causa principibus nostris maximo balbino et gordiano statuas cum elephantis decernimus currus triumfales decernimus statuas equestres decernimus trophaea decernimus post haec misso senatu supplicationes per totam urbem decretae uictores principes in palatium se receperunt de quorum uita in alio libro deinceps dicemus  maximinus iunior de huius genere superius dictum est ipse autem pulchritudinis fuit tantae ut passim amatus sit a procacioribus feminis nonnullae etiam optauerint de eo concipere proceritatis uidebatur posse illius esse ut ad paternam staturam perueniret si quidem anno uicesimo et primo perit in ipso flore iuuentutis ut aliqui autem dicunt octauo decimo litteris et graecis et latinis inbutus ad primam disciplinam nam usus est magistro graeco litteratore fabillo cuius epigrammata graeca multa et extant maxime in imaginibus ipsius  pueri qui uersus graecos fecit ex illis latinis uergilii cum ipsum puerum describeret qualis ubi oceani perfusus lucifer unda extulit os sacrum caelo tenebrasque resoluit talis erat iuuenis patrio sub nomine clarus grammatico latino usus est filemone iuris perito modestino oratore titiano filio titiani senioris qui prouinciarum libros pulcherrimos scripsit et qui dictus est simia temporis sui quod cuncta esset imitatus habuit et graecum rhethorem eugamium sui temporis clarum desponsa illi erat iunia fadilla proneptis antonini quam postea accepit toxotius eiusdem familiae senator qui perit post praeturam cuius etiam poemata exstant manserunt autem apud eam arrae regiae quae tales ut iunius cordus loquitur harum rerum persecutor est fuisse dicuntur monolinum de albis nouem reticulum cum prasinis undecim dextrocherium cum costula de hyachincthis quattuor praeter uestes auratas et omnes et regias ceteraque insignia sponsaliorum  adulescens autem ipse maximinus superbiae fuit insolentissimae ita ut etiam cum pater suus homo crudelissimus plerisque honoratis adsurgeret ille resideret uitae laetioris uini parcissimus cibi auidus maxime siluestris ita ut nonnisi aprunam anates grues et omnia captiua ederet infamabant eum ob nimiam pulchritudinem amici maximi et balbini et gor  diani et maxime senatores qui speciem illam uelut diuinitus lapsam incorruptam esse noluerunt denique illo tempore quo circum aquileiam muros circumiens cum patre deditionem urbis petebat nihil aliud ei quam spurcities obiecta est quae longe ab illius fuit uita uestibus tam adcuratus fuit ut nulla mulier nitidior esset in mundo amicis paternis inmane quantum obsecutus est sed ut donaret ac largiretur nam in salutationibus superbissimus erat et manum porrigebat et genua sibi osculari patiebatur nonnumquam etiam pedes quod numquam passus est senior maximinus qui dicebat dii prohibeant ut quisquam ingenuorum in genua mea pedibus meis osculum figat et quoniam ad maximinum seniorem reuertimur res iucunda praetereundam non est nam cum esset maximinus pedum ut diximus octo et proepe semis calciamentum eius id est campagum regium quidam in luco qui est inter aquileiam et arciam posuerunt quod constitit pedem maius fuisse hominis uestigio mensura unde etiam uulgo tractum est cum de longis et ineptis hominibus diceretur caliga maximini quod idcirco indidi ne quis cordum legeret me praetermisisse crederet aliquid quod ad rem pertineret sed redeam ad filium  de hoc adulescente alexander aurelius ad matrem suam scribit mamaeam cupiens ei sororem suam theocliam dare in haec uerba mi mater si maximinus senior dux noster et quidem optimus non aliquid in se barbarum contineret iam ego maximino iuniori theo  cliam tuam dedissem sed timeo ne soror mea graecis munditiis erudita barbarum socerum ferre non possit quamuis ipse adulescens et pulcher et scolasticus et ad graecas munditias eruditus esse uideatur haec quidem cogito sed te tamen consulo utrum maximinum maximini filium generum uelis an messalam ex familia nobili oratorem potentissimum eundemque doctissimum et nisi fallor in rebus bellicis si adplicetur fortem futurum haec alexander de maximino de quo nos nihil amplius habemus quod dicere sane ne quid praetermissum esse uideatur etiam epistolam indidi patris maximini imperatoris iam facti qui dicit idcirco se etiam filium suum appellasse imperatorem ut uideret urbs in pictura uel in ueritate qualis esset iunior maximinus in purpura fuit autem talis epistola ego cum propter adfectum quem pater filio debet maximinum meum imperatorem appellari permisi tum etiam ut populus romanus et senatus ille antiquus iuraret se numquam pulchriorem imperatorem habuisse usus autem est idem adulescens et aurea lorica exemplo ptolomaeorum usus est et argentea usus et clypeo gemmato inaurato et hasta inaurata fecit et spatas argenteas fecit etiam aureas et omnino quicquid eius pulchritudinem posset iuuare fecit et galeas gemmatas fecit et bucculas haec sunt quae de puero sciri et didici decuit reliqua qui uolet nosse de rebus ueneriis et amatoriis quibus eum cordus aspergit eundem legat nos enim hoc loco finem libri faciemus ad alia ut iubetur uelut publico iure properantes  omina sane imperii haec fuerunt serpens dormienti caput circumdedit posita ab eodem uitis intra annum  ingentes uuas purpureas attulit et mirae magnitudinis facta est scutum eius sub sole arsit lanceola sic fissa est fulmine ut tota etiam per ferrum finderetur et duas partes faceret quando dixerunt haruspices duos imperatores non diuturnos ex una domo isdem nominibus futuros lorica patris eius non ut solet ferrugine sed tota purpureo colore infecta a plurimis uisa est filio autem haec fuerunt cum grammatico daretur quaedam parens sua libros homericos omnes purpureos dedit aureis litteris scriptos ipse puerulus cum ad cenam ab alexandro esset rogatus in patris honorem quod ei deesset uestis caenatoria ipsius alexandri accepit cum infans esset subito per publicum ueniente uehiculo antonini caracalli quod uacuum erat conscendit et sedit et uix aegreque a mulionibus carrucariis deturbatus est nec defuerunt qui cauendum infantem dicerent caracallo tum ille dixit longe est ut mihi iste succedat erat enim illo tempore inter ignobiles et nimis paruus  mortis omina haec fuerunt uenienti contra maximum et balbinum maximino cum filio mulier quaedam passis crinibus occurrit lugubri habitu et exclamauit maximini maximini maximini neque quicquam amplius dixit et mortua est uidebatur enim dicere uoluisse succurrite canes circa tentorium eius in secunda mansione ultra duodecim ulularunt et animam quasi flendo posuerunt ac prima luce mortui sunt depraehensi lupi urbem quingenti simul ingressi sunt in eam urbem in quam se maximinus contulerat                                                  plerique dicunt hemonam alii archimeam certe quae deserta a ciuibus uenienti maximino patuit longum est omnia persequi quae qui scire desiderat is uelim  ut saepe dixi legat cordum qui haec omnia usque ad fabellam scripsit sepulchra eorum nulla extant in profluentem enim cadauera eorum missa sunt et capita eorum in campo martio insultante populo exusta  scribit aelius sabinus quod praetermittendum non fuit tantam pulchritudinem oris fuisse in filio ut etiam caput eius mortui iam nigrum iam sordens iam maceratum diffluente tabo uelut umbra pulchri oris uideretur denique cum ingens gaudium esset quod caput maximini uideretur prope par maeror erat quod et filii pariter portaretur addidit dexippus tantum odium fuisse maximini ut interfectis gordianis uiginti uiros senatus creauerit quos opponeret maximino in quibus fuerunt balbinus et maximus quos contra eum imperatores fecerunt idem addidit in conspectum maximini iam deserti a militibus et praefectum praetorio ipsius et filium eius occisum nec desunt historici qui dicant ipsum maximinum ubi desertus est et ubi filium interemptum ante oculos suos uidit manu sua se interfecisse ne quid ei muliebre contingeret  praetereundum ne illud quidem est quod tanta fide aquileienses contra maximinum pro senatu fuerunt ut funes de capillis muliebribus facerent cum deessent nerui ad sagittas emittendas quod aliquando romae dicitur factum unde in honorem matronarum templum ueneri caluae senatus dicauit sane quod nullo in loco tacendum est cum et  dexippus et arrianus et multi alii graeci scripserint maximum et balbinum imperatores contra maximinum factos maximum autem cum exercitum missum et apud rauennam bellum parasse aquileiam autem nisi uictorem non uidisse latini scriptorores non maximum sed puppienum contra maximinum apud aquileiam pugnasse dixerunt eundemque uicisse qui error unde natus sit scire non possum nisi forte idem est puppienus qui maximus quod ideo testatum posui ne quis me hoc nescisse crederet quod re uera magnum stuporem ac miraculum creat 