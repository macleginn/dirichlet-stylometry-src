

 oratoris officium est proposita quaestione ciuili dumtaxat
primum ipsam intellegere generalis sit an specialis simplex an
coniuncta ex pluribus absoluta an conparatiua deinde cum
intellexerit inuenire in eam congruentes partitioni locos et his
morales seu naturales adcommodare sententias exinde iudicare de
inuentis repudiare quae parum commode occurrerint tum iis quae
iudicio examinarit dare ordinem certum etenim quamuis multa et
pertinentia inuenta sint tamen nisi pro qualitate et
magnitudine sua certis et quasi legitimis sedibus conlocentur
aut oberunt aut non magno opere proficient subinde ordinationi
rhetor explicationem rerum commodare debebit quae duabus
partibus constat structurae qualitate et quantitate uerborum
haec omnia memoria suscipiet quam et plerique graecorum et
magister m tullius in primis oratori adfirmant necessariam hoc
ut opinor modo uenio nunc ad thensaurum rerum omnium
memoriam quae nisi custos inuentis ordinatis que rebus
adhibeatur intellegimus omnia etiam si praeclarissima sint in
oratore peritura memoriam pronuntiatio sequetur res ut
demostheni uidetur inter oratoria officia uel prima uel sola
quae consistit duobus motu corporis et sono uocis haec quantum
summatim tetigisse satis est quae sunt oratoris officia
reliquum est uidere qui sit finis

 finis est ut opinor in omnibus rebus ad quem cuncta
referuntur cuius causa fiunt reliqua omnia a graecis 
dicitur quod etiam in philosophorum paene omnibus
disputationibus quaeritur quis sit finis bene uiuendi uirtus an
uoluptas et cetera finem igitur proprium oratoris officii
alius alium probauerunt quibusdam enim uisum est summam oratoris
officii in bene dicendo esse quibusdam in recte dicendo
quibusdam in uere dicendo quibusdam in persuadendo consistere
quin etiam illi qui bene aut uere dicere finem officii oratoris
putauerunt non abnuunt tamen horum ipsorum finem esse
persuadere ut sit finis oratoris officii bene dicere finis bene
dicendi persuadere ergo quasi consensu omnium finis est
oratoris officii persuadere hoc quia in calumniam uidebatur
posse recidere non enim semper persuadet orator nec si
aliquando persuadere non possit facultatem et nomen oratoris
amittit addidit hermagoras quo calumniam effugeret et ita
scriptum reliquit finem esse oratoris officii persuadere
quatenus condicio rerum personarumque patitur

 alia subinde ex eodem uerbo persuadendi calumnia nascitur
inuenta sane a platone et tractata multum in gorgia sed
posthac multo inpudentius a quibusdam technicis obtrectatoribus
hermagorae frequentata negant quippe proprium finem esse
oratoris officii persuadere sed communem paene cum uniuersis
nam et mathematicos de iis quae in notitiam ipsorum ceciderint
persuadere et medicos de iis quae in arte ipsorum contineantur
persuadere opifices etiam et tabernarios fabros et si qui huius
modi sunt posse de eo quod agant cuiuis probabiliter persuadere
quasi ratione faciant ergo non esse integrum finem qui solam
communitatem habeat careat proprietate esse actum persuadendi
communem cum multis et idcirco persuadere non esse proprium finem
oratoris officii huic quoque calumniae hermagoras percommode
obstitit dicit enim esse oratoris officium persuadere quatenus
rerum et personarum condicio patitur dumtaxat in ciuilibus
quaestionibus nam medicorum et philosophorum et ceterae huius
modi quaestiones extra regulam ciuilem quam  graeci
uocant conlocantur

 sunt autem ciuiles quaestiones quarum perspectio in
communem animi conceptionem potest cadere quod graeci 
 uocant uerum ut facilius intellegatur quae sit haec
ipsa condicio quam demonstratam esse uolumus omnia quaecumque
huius modi sunt ut ea nescire pudori sit et quae uel
ignorantes quasi sciamus tamen cum simulatione prae nobis
ferimus quotienscumque in dubitationem uocantur efficiunt
ciuilem quaestionem quod dico huius modi est si de pondere
alicuius rei quaeratur si non uidearis scire quot librarum sit
non est erubescendum si de longitudine non uidearis scire quot
pedum sit non est erubescendum si de ceteris huius modi rebus
quas persequi longum est et ideo quotienscumque in dubitationem
uenerunt licet faciant quaestionem tamen ciuilem facere non
possunt at ubi quaeritur sitne aliquid iustum an iniustum
honestum an inhonestum laudandum an reprehendendum praemio
adficiendum an supplicio utile an inutile et si qua huiusmodi
sunt nemo non etiam extra omnem artem et scientiam conlocatus
erubescat si haec nescire uideatur inde est quod omnes
persuasum habent aut certe aliis persuadere non dubitant posse
se concipere animo discrimen iusti et iniusti honesti et
inhonesti ceterorumque quae supra diximus et idcirco quae
dubitationes in huius modi rebus oriuntur ciuiles uocantur
quaestiones quasi non propriae paucorum sed communes
uniuersorum quae cum ita sint merito quae communi conceptione
animi perspici possint quaestiones quae   deprehendi
possunt ciuiles uocantur et hae sunt in quibus uersari et
praestare debebit orator

 duo sunt primi et quasi generales ciuilium modi quaestionum
quorum alter thesis alter hypothesis uocatur a graecis
nos priori nomen nisi graecum dare non possumus ne posteriori
quidem quamquam uideamur dare latinum potuisse dedimus
quippe controuersiam dicimus quod nomen tam in thesin quam in
hypothesin potest cadere in utroque enim quaestio id est
controuersia est porro hypotheseos significatio et declaratur ex
ipso conposito nomine esse aliquid quod est    id
est sub illo genere quasi species

thesis est res quae admittit rationalem considerationem sine
definitione personae hypothesis est seu controuersia ut
inproprio nomine utamur res quae admittit rationalem
contentionem cum definitione personae melius autem declarabuntur
sub exemplo thesis est quaestio huius modi an nauigandum sit
an philosophandum hypothesis est quaestio huius modi an
decernendum duillio praemium nec desunt qui hic etiam
hermagoran criminentur et apollodorus in primis qui negat
quicquam aliut esse hypothesin quam thesin et nullius momenti
esse discrimen personarum quamquam utrumque hoc genus
quaestionis hermagoras distinxisse uideatur non minus enim
infinitam et interminatam esse hypotheseos quam theseos
quaestionem nam cum quaeratur sit necne animaduertendum in
oresten non personam esse quae faciat quaestionem sed factum
et nihil interesse an ita quaeratur sit necne animaduertendum in
matricidam quod si ita est nihil inter hypothesin thesinque
distare

 ad haec nostri primo omnium qualitatem personarum
quaestionibus differentiam adferre quae ipsis etiam
hypothesibus id est controuersiis saepe euenire ut punita et
inpunita honorata et inhonorata quaedam relinquenda uideantur
non tam ex rerum qualitate quam quantitate personae dein illo
etiam distare haec duo genera quaestionum quod in thesi
perspectio sit alicuius rei qualis sit in hypothesi contentio
et quantum interest inter perspectionem et contentionem tantum
inter thesin et hypothesin esse discriminis deinde in thesi
quaeri quid omnes oporteat facere in hypothesi quid unum aut
alterum aut paulo plures certe definitum hominum modum etiam
illa differentia accedit quod in thesi quasi ignorantes
quaerimus quid sit optimum factu in hypothesi quasi scientes
defendimus tum quod omnis thesis de futuro est hypotesis raro
quin immo numquam nisi de praeterito aut eo quod iam agatur facit
quaestionem nemo enim neque reus fieri potest nisi fecerit aut
fecisse dicatur neque praemium aut aliquid huiusmodi petere
nisi iam meritus sit aut meritum esse se contendat huic loco
opponunt tyrannidis et proditionis reos et ueneficii et
parricidii inperpetrati et si qua in eundem modum excogitari
possunt in quo studio criminandi falluntur nam et in eo qui
proditionis reus est non de futura re quaeritur id est de ipsa
proditione sed de eo an susceperit consilium proditionis quod
utique praecessit et de tyrannide aeque an cogitarit
tyrannidem et de parricidio non perpetrato et de ueneficio ergo
semper aut de praeterito aut de praesenti in hypothesi nascitur
quaestio in thesi contra numquam nisi de futuro quae si ita
sunt satis utriusque est declarata diuersitas

 nunc quoniam quidem de differentia generalium et specialium
quaestionum satis dictum est separataque thesis ab hypothesi ut
perinde distaret re ac nomine consequens esse uidetur dicere
quid sit quod hypothesin id est controuersiam efficiat est
igitur circumstantia rerum quam  hermagoras uocat
sine qua ulla omnino controuersia non potest esse quid sit autem
peristasis facilius partitione quam definitione eius deprehendi
potest sunt igitur partes circumstantiae id est peristaseos
septem quas hermagoras   uocat theodorus
   id est elementa quod ex eorum
coniunctione quaestiones fiant perinde atque ex coniunctione
literarum nomina et uerba fieri uidemus sed siue  siue
 rectius dicuntur nos omissa controuersia nominis quae
sint ipsa dicamus sunt igitur haec quis quid
quando ubi cur quem ad modum quibus
adminiculis quas greci  uocant horum autem omnium aut
plurimorum rationalis congregatio conflat quaestionem sed
nimirum singulorum proprietas exprimenda est

 quis significantiam habet personae quae spectatur duobus
modis ex nomine et qualitate ex nomine hoc modo quis
camillus c marius l sulla ex qualitate quis diues et
pauper imperator est autem definita in nominibus infinita in
qualitatibus personarum perspectio quando in appellationem nihil
praeter nomen cadit in qualitatem et fortuna et aetas et
condicio et disciplina et cetera quae sunt infinita numero
quid significantiam habet rei quae facta ab aliquo uel dicta
uel cogitata fieri dici cogitari futura esse dictum iri
cogitatum iri uideatur bona uel mala honesta uel inhonesta
iusta uel iniusta utilis uel contra necessaria uel parum magna
uel parua usitata uel noua quando temporis significationem
habet uelut interdiu an noctu sacro an inreligioso die
etiam ex accidentibus quae interdum dant tempori suam
qualitatem uelut in belli tempore an in pacis tempore in
seditione an in concordia in libertate an in dominatione et si
qua in eundem modum cadere possunt ubi loci significationem
habet uelut in ciuitate an extra in sacro loco in profano in
mari in terra cur significat causam faciendi uel dicendi uel
cogitandi rem ut mea fert opinio ad constituendam quaestionem
in primis necessariam quem ad modum significationem habet
ex facti uel quod fiat futurumue sit demonstratione ueluti clam
palam per uim per dolum et si qua similia in eundem modum
cadunt  quas nos adminicula dicimus demonstrationem
habent earum rerum per quas factum esse aliquid dicatur ut est
laqueus gladius uenenum literae internuntius mandata
seruus conscius sicarius horum articulorum ut supra dixi aut
omnium aut plurimorum rationalis concursus faciet ciuilem
quaestionem

 rationales quaestiones sunt quas hermagoras logicas
uocat melius enim putant sic eas cognominari quam uerbales quia
logicae non ex uerbi sed ex rationis significatione appellatae
sunt a technicis cum alioquin  interdum uerbum significet
interdum rationem igitur rationales seu logicae quaestiones
fiunt modis quattuor haec enim in illis quaeruntur an sit quid
sit quale sit an induci in iudicium debeat ubi quaeritur an
sit genus id quaestionis hermagoras  uocat nos
coniecturam possumus dicere idem theodorus   
id est de substantia nihil enim neque factum uideri potest
quod non habuerit substantiam neque futurum quod non habiturum
sit substantiam quidam hoc genus quaestionis ex eo quod per id
quaeritur an sit uocauerunt altera rationalis est quaestio
quam hermagoras finem uocat theodorus    id est
de proprietate quidam quid sit nonnulli de eodem et
altero id est      tertiam rationalem
quaestionem uno nomine omnes qualitatem uocant

 de quarta magna contentio est quam supra de inducendo
iudicio diximus plerique enim negant esse eam quando id agat
ne res possit uenire in quaestionem sed inter omnes hermagorae
praecellit auctoritas qui et quaestionem putat et in primis
necessariam et agitari in foro multum et adhibendam etiam in
ceteris statibus primo statim congressu si causae condicio
patiatur nihil enim statuo tam interesse eorum quibus iudicium
intenditur quam declinare iudicium porro ipsam declinationem
iudicii habere nonnullam iudicii speciem nam si ita res
ageretur ut quotiens nollet aliquis causam induci esset hoc in
ipsius potestate nulla erat quaestio nunc cum semper existant
qui impediant ipsa illa contentio qua alter in iudicium uocat
alter recusat iudicium facit quaestionem quod controuersiae
genus hermagoras  appellat nostrorum pauci
reprehensionem plerique translationem uocauerunt
utrique sane rationem secuti qui reprehensionem dixerunt eo
scilicet quod cum maxime inducatur in iudicium causa
reprehenditur et quasi retrahitur qui translationem quod reus
non omnino excludat actionem sed ut praesentem condicionem
actionis excuset in aliut genus iudicii transferat uel habitum
iam uel futurum

 sunt item aliae quaestiones quattuor quas inuentores
 nos legales appellamus in his sunt scriptum et
uoluntas quod illi    appellant 
quam nos contentionem legum contrariarum uocamus
ambiguitas quam illi  conlectio quam illi
 uerum haec paulo post diligentius tractabimus ita
ut significantia cuiusque euidentius exprimatur et species
generibus addantur

interim mihi uidetur esse dicendum quibus omnis quaestio
articulis et quasi nodis subinde adstricta ad perfectam speciem
sui ueniat est aliquod dictum quod graeci  nominant id
scinditur in duas partes et est eius alterum  alterum
 cataphasin non sufficit enim aientiam exprimere
intentionem uerbo factam possumus dicere id est uerbum quo
crimen intenditur ueluti pulsasti prodidisti occidisti
quod autem illi apophasin nos abnuentiam criminis eius
quod accusator intenderit ueluti non pulsaui non occidi non
prodidi ex his duobus dicto et responso uel intento et
negato media nascitur quaestio hoc modo intentio est
occidisti negatio non occidi quaestio an occiderit sed
ut iam a coniecturali modo recedamus intentio est iniuria
occidisti negatio non iniuria occidi quaestio est an iure
occiderit uel in aliquo legali statu intentio est non licebat
tibi hoc facere per legem negatio est licebat mihi hoc facere
per legem quaestio est licueritne hoc facere per legem

 hanc quidam ut nos usque adhuc diximus quaestionem
uocauerunt quidam statum nominauerunt ab eo uidelicet quod
in ea et exordium quaestionis et summa consisteret primo enim
quasi eminus cum hinc dicatur factum esse inde non esse factum
nulla pugna est sed quasi futurae pugnae meditatio deinde cum
propius accessum est et quasi ad manus uentum altercationi et
contentioni mutuae media quaestio interuenit sit necne factum
in ea uterque consistit omisso quod ante dicebat unde ei
quaestioni status nomen inpositum est hoc idem theodorus
 appellat translatione usus uidelicet a principali
parte corporis quod in hoc etiam complexu duorum quae utrimque
dicta sunt quasi caput quoddam totius controuersiae efficitur

 consequens huic locus est aut perinde aut magis etiam
necessarius quo demonstratur quid sit causa quid
continens quid de quo contenditur causam hermagoras
 uocat  continens de quo contenditur 
est igitur causa quae nisi praecesserit controuersia fieri non
potest quod dico tale est abdicatur a patre filius
controuersia idcirco non est quia nulla cur abdicaretur a patre
causa praecessit denique addamus causam et statim controuersia
effecta est iurauit se non ducturum uxorem et abdicatur quod
iurauit  factum est id est causa cur abdicationem
mereretur  id est continens est quod ad refutandum
 id est ad refellendam causam uidetur adferri ut est in
hac materia militem qui iurauerat se deserturum imperator
occidit et reus fit caedis hic enim  est id est causa
iudicii quod occidit neque enim fieret reus nisi occidisset
 est id est continens id propter quod occidisse se
dixit ius iurandum scilicet militis quo deserturum se esse
iurauerat hoc interdum  hermagoras id est continens
appellat ab eo quod omnis rei defensio ab illo contineatur
interdum   uocat quasi causam causae nam quem
ad modum reatus causa est quod militem occidit ita occidendi
causa quod miles deserturum se esse iurauit

 nunc quoniam scimus quid sit causa quid continens uideamus
etiam quid sit de quo contenditur id est quid sit  
est autem nihil aliud quam exploratio   id est
continentis quod dico tale est etenim in eadem controuersia
perseuerandum puto quo sint lucidiora quae tradimus  est
quod occidit militem hic imperator  est quo reus
nititur id est ratio propter quam occidisse se dicit est
autem quod miles iurauit se deserturum  est
examinatio huius ipsius quod ad defensionem reus attulit in quo
ita quaeritur num alia causa imperatori fuerit cur occiderit
militem et haec praetexatur ut uideatur non quia iurauerit
occisus sed alia quadam uel simultatis uel inuidiae causa
poterit etiam hoc modo articulus iste tractari an etiam si
iurauerit parum tamen haec iusta causa fuerit cur debuerit
occidi et tota perspectio totius  quod ad 
adfertur  uocatur euenit tamen nonnumquam ut in una
controuersia non semel  et  et  sed
saepius ipsa omnia per uices reuoluta tractentur ut in hac
controuersia reus est ulixes laesae rei publicae quod procos
occiderit hic enim  est quod occiderit   uel
 quod eos qui bona sua depopulabantur et pudicitiae
uxoris insidiabantur occidit  est numquid tamen
etsi hae res praecesserunt alia tamen causa quam praetexit
occiderit uel numquid ne pessime quidem de se meritos indemnatos
debuerit occidere deinde ad hoc  aliut  adfert
ulixes quo dicat se iussu mineruae interemisse deinde hoc
ipsum  fit  quod quaeritur utrum non propter
iussum mineruae occiderit et utrum in tali re ne mineruae
quidem obtemperare debuerit est autem  proprius
accusatoris locus  defensoris  utriusque
commune

 subinde dicendum puto quem ad modum et quot modis
controuersiae asystatae fiant tametsi ne dici quidam
controuersias oportet quae statum non habent sed plegmata
inrationabilia id est  fiunt igitur asystatae modis
quattuor uno cum aliquid deest ex circumstantia quae autem uis
sit circumstantiae et supra diximus id est cum quaestionibus
aut causa aut persona aut locus aut aliquid eorum deest quibus
effici circumstantiam diximus hoc autem genus asystati in
scholasticam materiam non potest cadere idcirco quia ne fingi
quidem poterit ullum thema deficiente circumstantia in ueritate
tamen nonnumquam euenit ut aliquid horum desit et per
inprudentiam actoris profligata causa ueniatur ad iudicem alter
est modus asystati quem   appellant nos tametsi
nomen latinum dare non possumus tamen uim intellegere debemus
nam cum eadem utrimque dicuntur et nulla re ne parua quidem
discernuntur tum huius modi  propter aequalitatem
utriusque partis statum implicat ut uicini adulescentuli qui
speciosas uxores habebant noctu alter alterum obuium habuerunt
accusant inuicem adulterii nam quidquid altera pars dixerit
hoc altera dicat necesse est uerisimile est te adulterium
uoluisse committere quia adulescens es te quoque uerisimile
est uoluisse quia adulescens es uerisimile est quia
speciosam uxorem habeo te quoque uerisimile est quia et ego
speciosam uxorem habeo facultatem tibi uicinitas praebuit
et tibi eadem uicinitas praebuit facultatem cur nocte in me
cur tu autem in me incidisti nihil est quo distinguatur et
idcirco uteruis eorum siue accusat alterum se criminatur siue
se purgat defendit eum quem criminari uidetur

 tertium est asystati genus quod graeci  
appellant id est cum reo nulla defensio est et aut color in
facto non inuenitur aut parum probabilis color inuenitur unde
etiam democrates praeceptor meus solitus erat dicere eas etiam
controuersias in quibus color diu quaeritur statum non habere
uerum ille constantius nos si adferatur aliquid ad defensionem
uel mediocriter probabile admittimus sed si euidenter confossa
causa est ut oportet secundum heteromerian explodemus
nonnunquam incidunt quaedam quaestiones maxime in ueritate quae
summam accusatori nullam reo largiantur facultatem uerum eas
non controuersias sed communes locos dicimus quippe est in his
non probatio criminis sed ut in expressum atque euidens facinus
expressio

quartus est modus asystati uel caliginosissimus adeo ut
nonnumquam etiam doctis hominibus soleat obrepere habet enim
nonnullam speciem probabilis consistentisque materiae ea est
huius modi in qua iudex ferendae sententiae rationem explorare
non potest hoc graeci  uocant sed subiciamus exemplum
petebat ab alio usuram quasi pecuniae creditae ille accepisse
se pecuniam confitebatur sed depositam et idcirco uelle se
restituere sortem sine usura pendente interea iudicio lex de
nouis tabulis lata est repetit ille quasi depositam ille
retinet quasi creditam non enim uideo quid sit hic quod in
sententia ferenda iudex sequi possit cum petitor idem interdum
credidisse interdum deposuisse se dicat et ille alter interdum
depositam accepisse interdum creditam et neuter sua priore sed
uterque alter alterius praeterita sententia utatur

 pertinere etiam nonnihil ad rem uidetur scire figuras
controuersiarum quibus inuicem differant quo magis in euidenti
sit quem ad modum quamque tractemus sunt igitur schemata
idest figurae controuersiarum quattuor  quod nos
opinionis bonae possumus dicere  quod nos opinionis
confusae ex utroque bono ac malo possumus dicere 
quod nos opinionis malae possumus dicere tametsi quidam parum
diligenter graece loquentes paradoxa pro his quae sunt bonae
opinionis accipiunt unde uulgo etiam olympionicas et ceteros
uictores graecorum et sacrorum certaminum paradoxos uocant magis
consuetudine quam ratione ducti nam ut opinor  est
quod est    contra opinionem bonam denique licet
alias uulgarem illam significationem huius nominis probare
malimus tamen hoc loco ut multa noue tam a technicis quam a
philosophis cognominantur accipere debemus non pro solito usu
consuetudinis quam pro condicione praecepti quarta est species
controuersiae quae graece  dicitur quam nos non ut
uulgo malae opinionis sed nullius opinionis id est humilem et
sordidam uocamus sed euidenter haec propositis exemplis
liquebunt

  controuersia huius modi est in qua tam persona quam
res est honesta uelut scipio uictis poenis petit praemium ut
spectet ludos laurea coronatus et persona honesta est
scipionis et quod petitur non inprobum  est in qua
uel honestatem personae turpitudo rei maculat uelut si idem
scipio petat praemii nomine mortem tiberi aselli nam petitoris
honesta persona est quod petitur inhonestum uel contra si
abdicatus fortiter fecerit et petat praemii nomine redire in
domum patris persona quae petit inhonesta abdicati res quam
petit honesta ut in domum patris redeat  est
controuersiae genus ut supra definiebam in quo utraque
inhonesta sunt tam res quam persona uelut inpudicitiae reus
fortiter fecit petit praemii nomine accusatoris sui mortem nam
et persona petentis inhonesta est si quidem fuit reus
inpudicitiae tametsi aliquid turpitudini derogauerit quod
fortiter fecit et res quam petit improba  est
controuersiae genus sine opinione utraque humile et sordidum
pauper uestimenta uendebat extitit alius pauper qui uindicaret
ea et furto ablata esse sibi diceret ille uenditor ait se ab
adultero deprehenso illa uestimenta detraxisse inuicem accusant
ille adulterii hic furti hic enim et personae humiles
pauperum et res quae fecisse uidentur quaestionem abiectae
uestimentorum uindicatio et agnitio et quamquam interuenit
crimen adulterii non abiectum tamen quia plura sunt  
 humilia et sordida totius controuersiae speciem sibi
uindicant dinoscere autem has controuersiarum figuras cum ad
multa alia conuenit tum uel in primis ad id ut modum praefandi
id est principia edendi congruentem qualitati materiae inuenire
possimus non enim eadem species debet esse principii in themate
endoxo et amphidoxo et paradoxo et adoxo sed sua cuique forma
tribuenda

 iam primum in endoxo genere materiae hermagoras negat esse
praefandum nam si beniuolentiae inquit conciliandae gratia
praefari solemus in bonae opinionis themate quale est illud
scipionis benigni sunt ii aput quos sumus locuturi nihil autem
attinet parare quod paratum est sed mihi longe aliter uidetur
et pace tanti uiri dixerim neque enim est semper spectanda
auctoritas utique cum ratione uincatur censeo igitur nihil
prohibere in endoxo genere materiae quo minus praefemur nihil
enim opinor mali benignos iudices benigniores facere praefando
ut cum offensos aduersariis uidemus offensionem illam dicendo
augere conemur denique auloedos et citharoedos et ceteros huius
modi artifices quamquam non polliceantur orationem uidemus
tamen praeloqui quia ante actionem et omnino curta et sine
capite oratio est quae sine principio ab ipsis rebus orditur
utemur etiam principiis in bonae opinionis controuersiis sed
breuioribus et erectioribus paulo et confidentibus et plenis
dignitatis sine iactantia dumtaxat ne res pariat inuidiam ut
est illud aput m tullium contra contionem metelli in qua
exultare uidetur contra tribunum pl ubi uis uel in ipsa
consistere sic enim ut opinor insequar fugientem quoniam
congredi non licet cum resistente quod numquam profecto tam
magnifice dicere in exordio statim orsus fuisset nisi et ipsius
actoris esset honesta persona et res de qua locuturus erat non
improba itemque alio loco cum de coniuratorum animaduersione
loqueretur  uideo p c in me omnium uestrum ora atque
oculos esse conuersos et deinceps quae omnia huius modi sunt
ut actor et splendore suo et rebus his de quibus locuturus est
quasi honestissimis uidetur merito confidere pleraque huius
modi exordia aput g gracchum quanto nobilior is fuit tanto
maioris sunt spiritus quae dicentem profecto m erucium aut
aliquem ex cannensi caterua nemo ferret

 in amphidoxo genere materiae moderatione quadam utendum erit
cum principia ducemus ut et turpitudinem quae subest et
dignitatem quae est in re aut persona  uel inlustrando
augeamus ita uarie utrumque miscebimus ut alterius partis
turpitudinem alterius honestas tegat neque tamen cum tanta
iactatione quanta in illo superiore genere materiae sed quasi
cum quadam confidenti uerecundia si in re turpitudo erit
quantum fieri poterit auocabimus iudicem ad personae dignitatem
si in persona ad rei dignitatem quasi de periculoso in tutiorem
locum refugiemus sed summatim leuiterque cedentes despicere ut
potius suspicionem metus quam timere uideamur laborabimus autem
in eo ut confusa utraque dignitate rei et personae plus
fiduciae in honestate quam metus in turpitudine habere uideamur
sed ut limpidius hoc genus principandi deprehendatur dabo
exemplum quod habuit m tullius cum pro m scauro loqueretur
erat enim controuersia amphidoxos quippe qui niteretur dignitate
personae m scauri premeretur turpitudine criminis de pecuniis
repetundis utrumque in principio statim ita confudit orator ut
et turpitudinem criminis dignitate personae contegeret neque
tamen largiter nimium neque exultanter sed ita ut exprimat
nonnullam etiam metus suspicionem maxime fuit optandum m
scauro iudices ut nullo suscepto cuiusquam odio sine offensione
ac molestia et cetera

 in paradoxo id est in malae opinionis themate ubi et
personae et rei dignitas pariter laborabit longioribus
principiis utendum erit et purgandis suspicionibus opera
tribuenda et demisse loquendum cum sententiis tum uerbis etiam
propius blanditiam sitis et querimoniam quasi falsi inlati
criminis et falsae infamiae conpositae aduersus nos per inuidiam
summissiore toto corpore conformato ad uerecundiam summisso
uultu oculis terram intuentibus neque illam acriter sed si
possumus etiam rumore simulato

in adoxo id est in humili genere materiae proxima sermoni
debent esse principia neque sententiis alte petitis neque uerbis
ultra modum ornatis nec structura grauiore sed quasi resoluta
et simplici uis autem omnium sententiarum quam his principiis
adhibemus ea esse debebit ut rem a proprietate reuocet ad
communitatem et dicat omnium interesse illam rem uindicari
propterea quod quanto quaeque minora sunt tanto crebrius et
magis inter multos cadere possint nec tam oportere spectari
magnitudinem rerum et personarum quam rationem aequi et iniqui
ueri atque falsi eandem enim esse horum in minimis uim quam in
maximis talia principia sunt pleraque aput demosthenen in iis
libris qui inscribuntur idiotici et magis aput lysian et aput
quosdam ex nostris ueteribus certe m tullius cum pro archia
diceret non aliter exorsus est

