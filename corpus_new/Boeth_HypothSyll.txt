digiliblt biblioteca digitale di testi latini tardoantichi


 liber primus  

  cum in omnibus philosophiae disciplinis ediscendis atque
tractandis summum in uita positum solamen existimem tum
iocundius et ueluti cum quodam fructu etiam laboris arripio quae
tecum communicanda compono nam et si ipsa speculatio ueritatis
sua quadam specie sectanda est fit tamen amabilior cum in
commune deducitur nullum enim bonum est quod non pulchrius
elucescat si plurimorum notitia comprobetur namque alias
taciturnitate compressum et iam iamque silentio periturum latius
efflorescit et ab obliuionis interitu scientium participatione
defenditur  fit quoque iocundior disciplina cum inter
eiusdem sapientiae conscios iubet esse sapientem quod si
accedat ut tecum mihi nunc res est ea quae sponte iocunda sunt
in amicitiae participationem deduci necesse est studii
suauitatem quodam ueluti dulcissimo caritatis sapore condiri nam
cum id in se optineat amicitia proprium munus ut nolit habere
solitarias cogitationes tunc quod honeste quisque cogitat nulli
promptius nisi quem diligit confitetur quo factum est ut
etiam si immensus labor coepto operi uiam negabat animus tamen
ad efficiendum quod aggressus fuerat tui contemplatione
sufficeret  quid enim magnum studiosus tui amor efficeret si
intra facilitatis terminos constitisset quod igitur apud
scriptores quidem graecos perquam rarissimos strictim atque
confuse apud latinos uero nullos repperi id tuae scientiae
dedicatum noster etsi diuturnus coepti tamen efficax labor
excoluit nam cum categoricorum syllogismorum plenissime notitiam
percepissesde hypotheticis syllogismis saepe quaerebas in
quibus nihil est ab aristotele conscriptum theophrastus uero
uir omnis doctrinae capax rerum tantum summas exsequitur
eudemus latiorem docendi graditur uiam sed ita ut ueluti quaedam
seminaria sparsisse nullum tamen frugis uideatur extulisse
prouentum  nos igitur quantum ingenii uiribus et amicitiae
tuae studio sufficimus quae ab illis uel dicta breuiter uel
funditus omissa sunt elucidanda diligenter et subtiliter
persequenda suscepimus in qua re superatae difficultatis
praemium fero si tibi munus implesse uidear amicitiae etsi non
uidear satisfecisse doctrinae uale

omnis syllogismus certis et conuenienter positis propositionibus
continetur propositio uero omnis aut categorica est quae
praedicatiua dicitur aut hypothetica quae conditionalis
uocatur  praedicatiua est in qua aliquid de alio praedicatur
hoc modo homo animal est hic enim animal de homine
praedicatum est hypothetica est quae cum quadam conditione
denuntiat esse aliquid si fuerit aliud ueluti cum ita dicimus
si dies est lux est hypotheticae autem propositiones ex
categoricis constant ut paulo posterius apparebit quo fit ut
syllogismus quidem qui ex categoricis propositionibus iunctus
estcategoricus appelletur id est praedicatiuus qui uero ex
hypotheticis propositionibus constat dicatur hypotheticus id
est conditionalis ut igitur horum syllogismorum differentia
peruideatur spectanda prius est eorum in propositionum natura
discretio  uidetur enim in aliquibus propositionibus nihil
differre praedicatiua propositio a conditionali nisi tantum
quidem orationis modo uelut si quis ita proponat homo animal
estid si ita rursus enuntiet si homo est animal est hae
propositiones orationis quidem modo diuersae sunt rem uero non
uidentur significasse diuersam primum igitur dicendum est quod
praedicatiua propositio uim suam non in conditione sed in sola
praedicatione constituit in conditionali uero consequentiae
ratio ex conditione suscipitur rursus praedicatiua simplex est
propositio conditionalis uero esse non poterit nisi ex
praedicatiuis propositionibus coniungatur ut cum dicimus si
dies est lux est dies est atque lux est duae sunt
praedicatiuae id est simplices propositiones  ad hoc illud
est quo maxime declaratur utrarumque proprietas quod
praedicatiua quidem propositio habet unum terminum subiectum
alterum praedicatum et id quod in praedicatiua propositione
subicitur illius suscipere nomen uidetur quod in eadem
propositione praedicatur hoc modo ut cum dicimus homo animal
est homo subiectum est animal praedicatum et homo
animalis suscipit nomen cum ipse homo animal esse proponitur

 at in his propositionibus quae conditionales dicuntur non
est idem praedicationis modus neque enim omnino alterum de
altero praedicatur sed id tantum dicitur esse alterum si
alterum fuerit ueluti cum dicimus si peperit cum uiro
concubuit non enim tunc dicitur ipsum peperisse id esse quod
est cum uiro concumbere sed id tantum proponitur quod partus
numquam esse potuisset nisi fuisset cum uiro concubitus quod si
quando in una eademque propositionum proprietas incurrerit tunc
secundum modum enuntiatae propositionis intelligendi ratio
uariabitur hoc modo nam cum dicimus homo animal est
propositionem facimus praedicatiuam at si ita proponamus si
homo est animal est in conditionalem uertitur enuntiationem
 in praedicatiua igitur id spectabimus quod ipse homo animal
sit id est nomen in se suscipiat animalis in conditionali uero
illud intellegimus quod si fuerit aliqua res quae homo esse
dicatur necesse sit aliquam rem esse quae animal nuncupetur
itaque praedicatiua propositio rem quam subicit praedicatae rei
suscipere nomen declarat conditionalis uero propositionis haec
sententia est ut ita demum sit aliquid si fuerit alterum
etiamsi neutrum alterius nomen excipiat ita igitur
propositionibus disgregatis ex enuntiationum proprietate
syllogismi quoque uocabulum perceperunt ut alii dicantur
praedicatiuae alii conditionales  nam in quibus propositiones
praedicatiuae sunt eos praedicatiuos syllogismos uocamus in
quibus uero hypothetica propositio prima est potest namque et
assumptio et conclusio esse praedicatiua hi tantum per unius
hypotheticae propositionis naturam hypothetici et conditionales
dicuntur at de simplicibus quidem id est praedicatiuis
syllogismis duobus libellis explicuimus quos de eorum
institutione confecimus post simplicium uero syllogismorum
disputationem ordo est ut de non simplicibus disseramus non
simplices autem syllogismi sunt qui hypothetici dicuntur quos
latino nomine conditionales uocamus  non simplices uero
dicuntur quoniam ex simplicibus constant atque in eosdem ultimos
resoluuntur cum praesertim primae eorum propositiones uim
propriae consequentiae ex categoricis id est simplicibus
capiant syllogismis namque prima propositio hypothetici
syllogismi si dubitetur an uera sit praedicatiua conclusione
demonstrabitur assumptio uero in pluribus modis talium
syllogismorum praedicatiua esse perspicituritemque conclusio
uelut cum dicimus  si dies est lucet atqui dies est haec
assumptio praedicatiua est et si quaeraturpraedicatiuo
probabitur syllogismo lucet igitur consecuta rursus est
praedicatiua conclusio  super haec omnis conditionalis
propositio ex praedicatiuis ut dictum est iungitur quod si ex
his et fidem capiunt et ordinem partium sortiuntur necesse est
categoricos syllogismos hypotheticis uim conclusionis ministrare
sed quoniam de hypotheticis loquimur quid significet hypothesis
praedicendum est hypothesis namque unde hypothetici syllogismi
accepere uocabulum duobus ut eudemo placet dicitur modis aut
enim tale adquiescitur aliquid per quamdam inter se
consentientium conditionem quod fieri nullo modo possit ut ad
suum terminum ratio perducatur aut in conditione posita
consequentia ui coniunctionis uel disiunctionis ostenditur 
ac prioris quidem propositionis exemplum est ueluti cum res
omnes corporales materiae formaeque concursu subsistere
demonstramus tunc enim quod per rerum naturam fieri non potest
ponimus id est omnem formae naturam a subiecta materia si non
re saltem cogitatione separamus et quoniam nihil ex rebus
corporeis reliquum fit demonstratum atque ostensum putamus
eisdem conuenientibus corporalium rerum substantiam confici
quibus a se disiunctis ac discedentibus interimatur in hoc
igitur exemplo posita consentiendi conditione ut id paulisper
fieri intelligatur quod fieri non potest id est ut formae a
materia separentur quid consequatur intendimus perire scilicet
corpora ut eadem ex iisdem consistere comprobemus  nam
quoniam interitus corporalium rerum consequitur iure dicimus res
omnes corporeas forma materiaque constaresed hae quidem
huiusmodi propositiones quae ex consentientium conditione
proueniunt nihil his differunt quas simplices categoricae
institutionis primi libri tractatus ostendit quae uero a
simplicibus differunt illae sunt quando aliquid dicitur esse uel
non esse si quid uel fuerit uel non fuerit

  hae semper cum coniunctionibus proponuntur ut cum
dicimus si homo est animal est si ternarius est impar
estuel caetera huius modi haec enim ita proponuntur ut si
quodlibet illud fuerit aliud consequatur uel cum dicimus  si
homo est equus non est rursus haec eodem modo proponitur in
negatione quo superior in affirmatione proponebatur hic enim
dicitur si hoc est illud non est et ad hunc modum caeterae
possunt autem aliquando etiam hoc enuntiari modocum hoc sit
illud est ueluti cum dicimus  cum homo estanimal est uel
cum homo est equus non est quae enuntiatio propositionis
eiusdem potestatis est cuius ea quae hoc modo proponitur si
homo est animal est si homo est equus non est  fiunt
uero propositiones hypotheticae etiam per disiunctionem ita aut
hoc aut illud est nec eadem uideri debet haec propositio quae
superior quae sic enuntiatursi hoc est illud non est haec
enim non est per disiunctionem sed per negationem negatio uero
omnis infinita est atque ideo et in contrariis et in
contrariorum medietatibus et in disparatis fieri potest
disparata autem uoco quae tantum a se diuersa sunt nulla
contrarietate pugnantia ueluti terra ignis uestis et
caetera  nam si album est nigrum non est si album est
rubrum non est si disciplina est homo non est at in ea quae
disiunctione fit alteram semper poni necesse est hoc modo aut
dies est aut nox est quod si cuncta ea quae per negationem
dici conuenit ad disiunctionem transferamus ratio non procedit
quid enim si quis dicat aut album est aut nigrum aut album
est aut rubrum aut disciplina est aut homo fieri enim
potest ut nihil horum sit igitur quoniam per disiunctionem
propositio in certis tantum rebus in quibus alterum eorum euenire
necesse est ponitur haec autem per negationem separatio in
omnibus etiam his quae suam inuicem naturam non perimunt poni
potest aperta ratione discreta est  omnis igitur hypothetica
propositio uel per conexionem fit per conexionem uero illum
quoque modum qui per negationem fit esse pronuntio uel per
disiunctionem uterque enim modus ex simplicibus propositionibus
comparatur simplices autem propositiones sunt quas praedicatiuas
primo institutionis categoricae libro diximus haec uero sunt
cum aliquid de aliquo praedicatur uel affirmando uel negando
ut dies est lux est at si his media conditio interueniat
fiet si dies est lux est fitque una hypothetica propositio
ex duabus categoricis iuncta  sed quoniam omnis simplex
propositio uel affirmatiua est uel negatiua quatuor modis per
conexionem fieri hypotheticae propositiones possunt aut enim ex
duabus affirmatiuis aut ex duabus negatiuis aut ex affirmatiua
et negatiua aut ex negatiua et affirmatiua harum omnium exempla
subdenda sunt quo id quod dicimus clarius innotescat ex duabus
affirmatiuis si dies est lux est ex duabus negatiuis si
non est animal non est homo ex affirmatiua et negatiua si
dies est nox non est ex negatiua et affirmatiua si dies non
est nox est  sed quoniam dictum est idem significare si
coniunctionem et cum quando in hypotheticis propositionibus
ponitur duobus modis conditionales fieri possunt uno secundum
accidens altero ut habeant aliquam naturae consequentiam
secundum accidens hoc modo ut cum dicimus cum ignis calidus
sit coelum rotundum est non enim quia ignis calidus est
coelum rotundum est sed id haec propositio designat quia quo
tempore ignis calidus est eodem tempore coelum quoque rotundum
est sunt autem aliae quae habent ad se consequentiam naturae
harum quoque duplex modus est unus cum necesse est consequi ea
tamen ipsa consequentia non per terminorum positionem fit alius
uero cura fit consequentia per terminorum positionem ac prioris
quidem modi exemplum est ut ita dicamus cum homo sit animal
est  non enim idcirco animal est quia homo est sed fortasse a
genere principium ducitur magisque essentiae causa ex
uniuersalibus trahi potest ut idcirco sit homo quia animal est
causa enim speciei genus est at qui dicit cum homo sit animal
est rectam ac necessariam consequentiam facit per terminorum
uero positionem talis consequentia non procedit sunt autem aliae
hypotheticae propositiones in quibus et consequentia necessaria
reperitur et ipsius consequentiae causare terminorum positio
facit hoc modo si terrae fuerit obiectus defectio lunae
consequitur hic enim consequentia rata est et idcirco defectio
lunae consequitur quia terrae interuenit obiectus istae igitur
sunt propositiones certae atque utiles ad demonstrationem

  partimur autem propositiones hypotheticas in suas ac
simplices propositiones et primam quidem cui coniunctio
praeponitur praecedentem dicimus secundam uero consequentem ut
in hac si dies est lux est praecedentem dicimus eam quae
dicit si dies est consequentem uero partem lux est in
disiunctiuis uero propositionibus ordo enuntiandi praecedentem
uel consequentem facit ut aut dies est aut nox est nam quae
prima proponitur praecedens quae posterior consequens
appellatur ac de partibus quidem hypotheticarum propositionum
ista sufficiunt illud nunc expediendum uidetur quod etiam ab
aristotele dicitur  idem cum sit et non sit non necesse est
idem esse ueluti cum sit a si idcirco necesse est esse b idem
a si non sit non necesse est esse b idcirca quoniam non est a
ad huiusmodi uero rei demonstrationem impossibilitatis diffinitio
praemittenda est quae est huiusmodi impossibile est quo posito
aliquid falsum atque impossibile comitatur eo nomine quod
impossibile primitus propositum fuit sit igitur positum cum sit
a esse b id est hanc inter a atque b esse consequentiam ut si
concessum fuerit esse a necesse sit concedere esse b itaque
proponatur si a est b est dico quia si a non fuerit non
necesse est esse b  ac primum quae sit propositionum
consequentia consideremus si enim fuerit tale coniunctum ut si
sit a etiam b esse necesse sit si b non fuerit a non esse
necesse est quod tali demonstratione cognoscitur si sit a
necesse sit esse b dico quia si b non sit a non erit ponatur
enim non esse b et sit si fieri potest a sed dictum est si sit
a necessario concedi esse b cum igitur sit b non erit b nam
quia ponimus non esse b non erit b quia uero ponimus esse a
erit b erit igitur b ac non erit quod fieri non potest 
impossibile est igitur non esse b et esse et demonstratione
quidem firma sic utimur  exemplo uero id clarius innotescet
nam si homo est animal est si non est animal non est homo non
uero si homo non fuerit animal non est multa enim sunt animalia
quae homines non sunt itaque in consequentia propositionis
coniunctae si est primum secundum esse necesse est si secundum
non fuerit non erit primum at uero si primum non fuerit non
necesse est ut non sit secundum nec uero necesse est ut sit id
enim demonstrandum esse dudum nobis propositum fuit sit enim a
idque cum sit necesse sit esse b dico quia si non fuerit a non
necesse est esse b nec id dico quoniam si non fuerit a necesse
est non esse b sed tantum non necesse est esse b  nam quia
paulo ante demonstratum est si b non fuerit necessario non esse
a si eundem b terminum non esse contingerit non erit a sed si
cum non sit a necesse est esse b idem b ex necessitate erit
ac non erit nam quia b terminum non esse contingit non erit
quia uero si a non fuerit b esse necesse est erit idem igitur
b terminus erit ac non erit quod est impossibile ex his igitur
demonstratum esse arbitror in coniuncta hypothetica
propositione si sit primum consequi ut sit secundum si non sit
secundum consequi ut non sit primum si uero non sit primum non
consequi ut sit uel non sit secundum  nam et illud apparet
si sit secundum non consequi ut sit uel non sit primum ut in ea
propositione quae est si homo est animal est si animal sit
non consequitur ut sit homo uel non sit quod sit primum non sit
non consequitur ut necessario sit uel non sit secundum uelut in
eadem propositione si homo non fuerit non necesse est ut aut
sit animal aut non sit ex omnibus igitur solae duae
consequentiae stabiles sunt et immutabiliter constant si sit
primum ut consequatur ut sit secundum si secundum non fuerit
necessario consequi ut non sit primum  his ita determinatis
illud adiungam quoniam cum omnis hypothetica propositio simplex
non sit atque ex aliis propositionibus coniungatur sunt tamen
quaedam hypotheticae quae si reliquis conditionalibus
comparentur simplices existimentur omnis enim conditionalis
propositio aut conexa est aut disiuncta haec uero quoniam ex
praedicatiuis copulantur in conexis propositionibus quatuor
fieri necesse est huius copulationis modos

  namque hypothetica propositio aut ex duabus simplicibus
coniuncta est et uocatur simplex hypothetica ut haec si a
est b est ueluti cum dicimus si est homo animal est homo
est enim et animal est duae sunt simplices propositiones
aut ex duabus hypotheticis copulatur et dicitur composita
ueluti cum dicimus si cum a est b est cum sit c est d
ueluti cum tali propositione enuntiamus si cum homo est animal
est cum sit corpus erit substantia etenim si cum homo est
animal est una est hypothetica alia uero cum sit corpus
substantia est ex quibus coniungitur una propositio quae
composita nuncupatur  aut ex una simplici et ex una
hypothetica copulatur uelut haec si a est cum sit b est c
ueluti cum dicimus si homo est cum sit animal est
substantia namque homo est simplex est propositio cum sit
animal esse substantiam hypothetica ex ipsa consequentia
conditionis ostenditur aut ex priore hypothetica et simplici
posteriore committitur ut cum dicimus si cum sit a est b
erit et c ueluti hoc modo si cum sit homo animal est est et
corpus hypothetica namque est prior ea quae proponit si cum
sit homo animal est simplex posterior quae hanc hypotheticam
propositionem sequitur id est corpus esse haec quoque quoniam
non ex simplicibus copulatae sunt compositae dicuntur  sed
priores quidem quae ex simplicibus propositionibus constant et
simplices hypotheticae nuncupantur in duobus terminis
constitutae sunt terminos autem nunc partes propositionis
simplices quibus iunguntur appello quae uero compositae
hypotheticae sunt illae quidem quae ex duabus hypotheticis
constant quatuor terminis copulatae sunt illae uero quae ex
hypothetica et simplici uel simplici atque hypothetica
coniunctae sunt ex tribus terminis coniunctae sunt harum igitur
quae sunt hypotheticae simplices uel compositae differentiae
similitudinesque dicendae sunt  nam quae ex simplicibus
copulantur si ad eas quae ex hypotheticis duabus iunctae sunt
comparentur consequentia quidem eadem est et proportio manet
tantum termini duplicantur nam quem locum in his propositionibus
hypotheticis quae ex simplicibus constant ipsae simplices
propositiones tenent eundem in his propositionibus quae sunt
hypotheticae ex hypotheticis constantes illae conditiones tenent
quibus illae propositiones inter se iunctae et copulatae esse
dicuntur  nam in hac propositione quae dicitsi est a est
b et in ea quae dicit si cum sit a est b cum sit c est d
quem locum in ea propositione quae ex duabus simplicibus
continetur tenet ea quae prior est si est a eundem locum
tenet in ea propositione quae ex duabus hypotheticis
propositionibus copulatur ea quae prior est si cum est a est
b hic namque duarum inter se propositionum coniunctionis
conditione facta est consequentia itemque quam uim optinet ex
utrisque propositionibus copulatae hypotheticae portio quae
infertur id est esse b eandem uim optinet in propositione ex
hypotheticis iuncta ea quae sequitur id est cum sit c esse d
atque id tantum differt quia cum in prima propositione ex
simplicibus iuncta propositio propositionem sequatur in secunda
propositione ex hypotheticis iuncta conditio consequentiae
conditionis consequentiam comitatur  nihil est enim aliud
dicere si est a est b quam ei propositioni per quam dicimus
esse a illam esse comitem per quam b esse praedicamus at in ea
propositione quae ex hypotheticis iuncta est cum dicimus si cum
sit a est b cum sit c esse d illud dicitur ei consequentiae
quae inter a et b est eam esse consequentiam comitem quae est
inter c et d ita ut si consequitur posito a esse b consequatur
sine dubio c posito esse d at in his propositionibus quae ex
simplici et hypothetica consistunt illa ratio est ut uel
propositionem conditio consequentiae consequatur uel conditionem
consequentiae propositio comitetur  nam cum dicimus si a
est cum sit b esse c id intellegi uolumus ei propositioni
per quam dicimus est a consequi eam conditionem per quam
dicimus cum sit b esse c id est ut si est a necesse sit b
termino comitem esse c terminum cum uero dicimus si cum a
est b est esse c nihil aliud intellegi uolumus nisi duarum
inter se consequentium propositionum alterius propositionis
consequi ueritatem ut si habeant inter se consequentiam a atque
b necesse sit hanc conditionem consequentiae propositionis eius
per quam dicimus esse c consequi ueritatem id est si necesse
est a posito esse b necesse est etiam c esse

  similes igitur syllogismi fient earum propositionum quae
ex simplicibus et earum quae ex non simplicibus utrisque
iunguntur earum uero quae ex una simplici et ex altera
hypothetica copulantur diuersi quidem a superioribus ipsi tamen
inter se similes fiunt nec interest utrum prima hypothetica
secunda sit simplex an e conuerso ad syllogismorum modos nisi
forsitan ad ipsius tantum ordinis permutationem cum igitur
demonstrata fuerit earum propositionum quae ex simplicibus
constant syllogismorum ratio demonstrata quoque uidetur earum
propositionum esse quae ex hypotheticis committuntur et cum
quarumlibet earum propositionum quae ex simplici et hypothetica
constant syllogismorum natura perspecta sit etiam conuersi
ordinis propositionum natura quales faciat syllogismos
ostenditur  est etiam species alia propositionum in conexione
positarum quae media quodammodo sit earum propositionum quae ex
hypotheticis simplicibusque iunguntur et earum quae duabus
hypotheticis copulantur nam si ad numerum respicias
propositionum quasi ex tribus terminis constant quod si ad
conditionales animum referas quasi ex duabus conditionalibus
uidentur esse compositae quae medietas idcirco euenit quoniam
unus in his terminus communis utrisque conditionalibus inuenitur
proponuntur uero hae uel per primam figuram uel per secundam
uel per tertiam  per primam hoc modosi est a est b et si
est b est c igitur b in utrisque numeratur et sunt tres
quidem termini hi est a est b est c duae uero
conditionales hoc modo si est a est b si est b est c
namque b utrisque communis est atque ideo inter eas
propositiones quae ex tribus terminis et eas quae ex quatuor
componuntur mediae sunt huiusmodi propositiones per secundam
uero figuram proponitur hoc modo si est a est b si non est a
est c per tertiam uero figuram sic si est b est a si est
c non est a ac de conexis quidem ista sufficiunt disiunctiuae
uero propositiones semper ex contrariis constant ut haec aut
a est aut b est  altero enim posito alterum tollitur et
interempto altero ponitur alterum nam si est a non est b si
non est a est b eodem modo etiam si sit b non erit a si non
sit b erit a his igitur expeditis ad conexas reuertamur in
illis enim uel propositio propositionem uel conditio
conditionem uel propositio conditionem uel conditio sequitur
propositionem dicendum igitur est quae propositiones quarum
propositionum consequentes esse uideantur et quae contrarietatis
modo quam longissime a se differant quae uero oppositionis
contradictione dissentiant  simplicium namque id est
praedicatiuarum propositionum aliae praeter modum proponuntur
aliae cum modo praeter modum sunt quaecumque purum esse
significant hoc modo dies est socrates philosophus est et
quae similiter proponuntur quae uero cum modo sunt ita
proponuntur socrates uere philosophus est hoc enim uere
modus est propositionis sed maximas syllogismorum faciunt
differentias haec propositiones cum modo enuntiatae quibus
necessitatis aut possibilitatis nomen adiungitur necessitatis
hoc modo cum dicimus  ignem necesse est calere
possibilitatis ut cum ita proponimus possibile est a graecis
superari troianos  quo fit ut omnis propositio aut inesse
significet aut necessario inesse aut cum non sit aliquid
tamen enuntiet posse contingere quarum quidem ea quae inesse
significat simplex est neque in nullas partes alias diduci
potest ea uero quae ex necessitate aliquid inesse designat
tribus dicitur modis uno quidem quo ei consimilis est
propositioni quae inesse significat ut cum dicimus necesse
esse socratem sedere dum sedet haec enim eandem uim optinet ei
quae dicit socrates sedet alia uero necessitatis
significatio est cum hoc modo proponimus hominem necesse est
habere cor dum est atque uiuit hoc enim significare uidetur
haec dictio non quoniam tandiu eum necesse sit habere quandiu
habet sed tandiu eum necesse est habere quandiu fuerit ille qui
habeat  alia uero necessitatis significatio est uniuersalis
et propria quae absolute praedicat necessitatem ut cum dicimus
necesse est deum esse immortalem nulla conditione
determinationis apposita possibile autem idem quoque tribus
dicitur modis  aut enim quod inest possibile esse dicitur
utpossibile est socratem sedere dum sedet aut quod omni
tempore contingere potest dum ea res permanet cui aliquid
contingere posse proponitur ut possibile est socratem legere
quandiu enim socrates est legere potest item possibile est
quod absolute omni tempore contingere potest ut auem uolare

  ex his igitur apparuit alias propositiones esse inesse
significantes alias necessarias alias contingentes atque
possibiles quarum necessariarum et contingentium cum sit trina
partitio singulae ex iisdem partitionibus ad eas quae inesse
significant referuntur restant igitur duae necessariae et duae
contingentes quae cum ea quae inesse significat numeratae
quinque omnes propositionum faciunt differentias omnium uero
harum propositionum aliae sunt affirmatiuae aliae negatiuae
affirmatiua inesse significans est quae dicit est socrates
negatiua quae proponit non est socrates  necessariarum
uero propositionum affirmatiuarum duae uidentur esse negationes
una contraria altera uero opposita eius namque quae dicit
necesse est esse a quolibet modo ex utrisque qui dicti sunt
aut ea est negatio quae dicit  necesse est non esse a aut ea
quae dicit non necesse est esse a quarum quidem ea quae
dicitnecesse est non esse a contraria est ei quae dicit
necesse est esse a utraeque enim falsae poterunt inueniri
ueluti si dicimus necesse est socratem legere necesse est
socratem non legere utraque mentitur nam et cum legit non ex
necessitate legit et cum non legit nulla ne legat necessitate
costringitur sed est utrumque possibile  at uero ea quae
dicitnon necesse est esse opposita est ei quae proponit
necesse est esse una enim semper uera est semper falsa altera
reperitur in contingentibus uero atque possibilibus eadem ratio
est huic enim quae dicit contingit esse a tum ea uidetur
obiecta quae dicit contingit non esse a tum ea quae
proponitnon contingit esse a atque ea quidem quae dicit
contingit non esse a contingens negatio nuncupatur ueraque
esse potest cum ea affirmatione quae dicit contingit esse a
ueluti cum dicimuscontingit sedere socratem contingit non
sedere socratem  et haec quidem non dicuntur esse
contrariae quoniam simul uerae esse possunt at uero opposita
sunt quotiens ipsum contingens negatur ut si aduersus eam quae
dicit contingit esse a ea proponatur quae dicit non
contingit esse a id enim ista significat omnino non posse
contingere quae cum ita sint cumque inesse significantes
propositiones praeter ullum dicuntur modum his ad esse iuncto
aduerbio negatiuo negatio piena perficitur quae uero cum modo
proponuntur si necessariae sint et ad esse negatio coniungatur
ut ea quae dicit necesse est non esse fit necessaria negatio
 si uero ipsi necessario negatio praeponatur fit negatio
necessarii uehementer affirmationi opposita ut ea quae dicit
non necesse est esse item in contingentibus si ad esse negatio
ponatur fit contingens negatio ut ea quae dicit contingit
non esse si uero ipsi contingenti negatio iungatur fit
contingentis negatio contingenti affirmationi uehementer
opposita ut ea quae dicit non contingit esse  sed quoniam
omnis propositio aut uniuersalis aut particularis aut indefinita
aut singularis proponitur  uniuersalis hoc modo omnis homo
legit particularis sic quidam homo legit indefinita sic
homo legit singularis sic socrates legit  necesse est ut
sicut in categoricorum syllogismorum institutione monstratum est
illae sibi maxime uideantur oppositae quaecumque uel uniuersale
affirmant si particulariter denegetur uel uniuersale denegant
si particulariter affirmetur et quae singulares sunt si illa
quidem in affirmatione sit posita illa uero in negatione quae
cum ita sint si haec eadem ratio ad contingentes et necessarias
referatur idem in necessariis et contingentibus inuenitur ut si
quis dicat omnem a terminum esse necesse est aliusque neget
dicens non necesse est omnem a terminum esse fecit oppositam
negationem  et si dicat aliquis contingit omnem a terminum
esse itaque aliquis neget non contingit omnem a terminum
esse fecerit oppositam negationem in utrisque enim negatio et
modum remouet et significationem uniuersalitatis exstinguit
atque hoc quidem in simplicibus et categoricis propositionibus
euenire necesse est de quarum natura diligentius persecuti sumus
in his uoluminibus quae secundae editionis expositionum in
aristotelis   inscripsimus si quis igitur
propositionum omnium conditionalium numerum quaerat ex
categoricis poterit inuenire ac primum in conexis ex duabus
simplicibus inquirendus est hoc modo

  nam quoniam propositio simplex hypothetica ex categoricis
duabus iungitur una earum uel inesse significabit uel
contingere esse dupliciter uel necesse esse dupliciter quod si
sint affirmatiuae quinquies affirmatiua enuntiatione
proponentur sed quoniam omnis affirmatio habet oppositam
negationem rursus quinquies negatiua enuntiatione poterunt
pronuntiari  erunt igitur in prima propositione quae una
pars est hypotheticae propositionis in negatione et affirmatione
constitutae modorum propositiones decem secunda etiam
propositio quae pars est hypotheticae totidem affirmationibus
et negationibus proponi potest erunt igitur eius quoque
enuntiationes decem sed cum prima propositio secundae
propositioni quadam consequentia copuletur ut una hypothetica
fiat omnes decem affirmatiuae ac negatiuae propositiones omnibus
decem affirmatiuis negatiuisque propositionibus applicabuntur
 itaque complexae centum omnes efficiunt propositiones haec
quae conexae ex simplicibus coniunguntur secundum hunc uero
modum potest propositionum numerus inueniri etiam in his
propositionibus quae ex categorica et hypothetica copulantur uel
quae ex duabus conditionalibus fiunt nam quae ex categorica et
conditionali constant uel e diuerso haec tribus categoricis
iunctae sunt  quod si duarum inter se praedicatiuarum in
affirmatione uel negatione complexio secundum esse uel
necessario uel contingenter esse quinque modos centum efficit
complexiones quoniam tertia proposito uel affirmatiua erit uel
negatiua et si affirmatiua quinque modis uel inesse significans
uel necessario inesse dupliciter uel contingenter inesse
dupliciter itemque totidem negabitur modis simul non amplius
quam decies proponetur  quo fit ut tertia propositio cum
duabus superioribus centum inter se modis copulatis atque
complexis iuncta atque commissa mille omnes faciat
complexiones centum namque duarum propositionum modi cum decem
modis tertiae propositionis complicati mille perficiunt decies
enim centum mille sunt rursus quoniam ex duabus hypotheticis
iuncta conditionalis quatuor categoricis copulatur et duae inter
se primae categoricae centum complexionibus iungebantur necesse
est ut posteriores quoque duae centum complexionibus
conectantur quod si centum superiorum propositionum
categoricarum modi centum posteriorum categoricarum modis
complicentur fient decem milia complexiones  in illis autem
propositionibus quae tribus uariantur figuris siquidem medius
terminus similiter et in prima et in secunda hypothetica
proponatur mille erunt complexiones ad earum similitudinem quae
ex tribus categoricis conectuntur tunc enim unus atque idem
terminus in utrisque tres neque amplius faciet enuntiationes
similiter uero in utrisque proponitur hoc modo si est a est b
si est b est c hic enim b terminus et ad a terminum et ad c
positus est esse significans  idem in necessariis et
contingentibus intelligendum est at si ita proponatur si est
a est b et si necesse est esse b est uel non est c duae
propositiones conditionales id est quatuor praedicatiuae fiunt
quo fit ut secundum eas quae ex quatuor praedicatiuis
conectuntur decem milia faciunt complexiones atque hi numeri
tam in prima quam in secunda uel tertia figura sunt inspiciendi
et nos quidem quantus esse propositionum numerus posset
ascripsimus

  numquam tamen dissimiliter medius terminus enuntiatur
namque ut fiat extremorum conclusio medius terminus intercedit
cuius communitas extrema coniungit quod si medius diuersis modis
in utraque propositione dicatur nec conectuntur extrema atque
ideo ne syllogismus quidem ullus fieri potest cum praesertim ne
una quidem propositio dici possit in qua medius terminus
dissimiliter enuntiatur  longe autem multiplex propositionum
numerus existeret si inesse significantes et necessarias et
contingentes affirmatiuas negatiuasque propositiones per
uniuersales ac particulares uel oppositas ac subalternas
uariaremus sed id non conuenit quia conditionalium termini
propositionum indefinito maxime enuntiantur modo  atque ideo
superuacuum iudicaui determinatarum secundum quantitatem
propositionum quaerere multitudinem cum determinatae
conditionales proponi non soleant fere autem hypotheticae
propositiones ne per necessitatem quidem uel per contingens
enuntiantur sed illae maximae in usum collocutionis deducuntur
quae inesse significant omnes uero necessariam tenere
consequentiam uolunt et quae inesse significant et quibus
necessitas additur et quibus praedicatio possibilitatis aptatur
haec enim terminis applicatur  necessitas uero hypotheticae
propositionis et ratio earum propositionum ex quibus iunguntur
inter se conexiones consequentiam quaerit ut cum dico si
socrates sedet et uiuit neque sedere eum neque uiuere necesse
est sed si sedet uiuere necesse est item cum dicimus si
sol mouetur necessario ueniet ad occasum tantumdem significat
quantum si sol mouetur ueniet ad occasum necessitas enim
propositionis in consequentiae immutabilitate consistit  item
cum dicimus  si possibile est legi librum possibile est ad
uersum tertium perueniri rursus necessitas consequentiae
conseruata est nam si possibile est legi librum necesse est
etiam id esse possibile ut ad uersum tertium perueniatur
opponuntur autem hypotheticis propositionibus illae solae quae
earum substantiam perimunt substantia uero propositionum
hypotheticarum in eo est ut earum consequentiae necessitas
ualeat permanere  si quis igitur recte conditionali
propositioni repugnabit id efficiet ut earum destruat
consequentiam ueluti cum ita dicimus  si a est b est non in
eo pugnabit si monstret aut non esse a aut non esse b sed si
posito quidem a ostendit non statim consequi esse b sed posse
esse a etiamsi b terminus non sit uel si negatiua sit
conditionalis eodem destruetur modo ut cum dicimus si a est
b non est non ostendendum est aut non esse a aut b esse sed
cum a sit posse esse b terminum  sunt autem hypotheticae
propositiones aliae quidem affirmatiuae aliae negatiuae sed de
his nunc loquor quae in consequentia positae in conexione esse
dicuntur affirmatiuae quidem ut cum dicimus si est a est b
si a non est b est negatiuae uero si a est b non est
si non est a non est b ad sequentem enim propositionem
respiciendum est ut an affirmatiua uel negatiua sit propositio
iudicetur idem de compositis syllogismis conditionalibus
intellegi oportebit de his autem propositionibus quae in
disiunctione sunt positae cum de earum syllogismis tractauero
commodius atque uberius dicam

 liber secundus  

  hypotheticos syllogismos quos latine conditionales
uocamus alii quinque tribus alii constare partibus arbitrantur
quorum mox controuersiam diiudicabo si prius quibus nominibus
talium syllogismorum partes appellentur ostendero quoniam enim
omnis syllogismus ex propositionibus texitur prima uel
propositio uel sumptum uocatur secunda uero dicitur assumptio
his quae infertur conclusio nuncupatur cum enim ita dicimus
si homo est animal est homo autem est animal igitur est ea
quidem enuntiatio per quam diximus si homo est esse animal
propositio uel sumptum uocatur ea uero quam huic adiunximus
est autem homo assumptio dicitur tertia conclusio nominatur
per quam ostendimus animal esse qui fuerit homo  sedquoniam
saepe euenit ut propositionis enuntiatae consequentia non sit
uerisimilis propositioni saepe adiungitur approbatio per quam
id quod est propositum uerum esse monstretur assumptio saepe ad
fidem per se non uidetur idonea huic quoque iuuamen probationis
adiungitur ut uera esse uideatur quo fit ut saepe quinque
partes saepe quatuor interdum tres hypotheticos syllogismos
habere contingat nam quinque constabit partibus si et propositio
et assumptio probationibus indigebunt quod siue propositio
siue assumptio probatione indigent quadripartitus est
syllogismus quod si neutra est approbanda tripartitus esse
relinquitur  in hac uero sententia etiam marcus tullius esse
deprehenditur in rhetoricis enim syllogismos quosdam
quinquepartitos quadripartitos alios esse confirmat quibus uero
non placet talium syllogismorum partes ultra ternarium numerum
propagati hi probationes propositionum atque assumptionum non
putant in syllogismi partibus esse ponendas neque enim
propositionem esse de qua syllogismus possit existere cui non
consentit auditor quod si per se dubia est ea probatio quae
propositioni dubiae iungitur fidem faciens eidem cui coniungitur
propositioni faciat ut sit idonea syllogismo  ac per hoc
tunc incipit esse propositio syllogismi cum talis per
probationem redditur ut ex ea colligi aliquid possit tunc uero
colligi ex se aliquid potest cum probationis auxilio poterit ab
auditore concedi quocirca membrum quoddam et quasi fulcimentum
dubiae propositionis uel assumptionis probatio esse uidetur non
pars etiam syllogismi sed nostra sententia his potius accedit
qui tribus eum partibus constare pronuntiant etenim quaelibet
probatio quae uel propositioni uel assumptioni copulatur
propositionis esse uel assumptionis probatio dicitur  cum
igitur non ad syllogismum sed ad propositionem uel assumptionem
cuius est probatio referatur non oportet eam syllogismi proprie
partem uideri nam illud quod obici potest nullus ignorat quin
partium partes etiam totius partes esse dicantur sed plurimum
refert utrum ipsae sint primitus partes totius an in secundarum
partium postremitate ponantur amplius si sit per se nota ac
probabilis propositio totus syllogismus probatione non indiget
quod si per se propositionis nulla fides est necesse est ut ea
propositio quodam ueluti testimonio probationis indigeat  non
igitur syllogismus probatione in eo quod syllogismus est
indigebit sed propositio si fide propria fuerit destituta idem
etiam de assumptione dici potest quare manifestum est eorum
esse sententiam praeponendam qui syllogismum putant tribus
partibus constare praeterea si qua propositio probationis
indigeat ut eam ueri fides sequatur aliquo demonstrabitur
syllogismo quocirca qui fieri potest ut recte syllogismus pars
syllogismi simplicis esse dicatur ipsam enim probationem
propositionis syllogismum uel ex syllogismo esse necesse est
 his itaque determinatis de his protinus syllogismis quorum
propositiones in conexione positae duobus terminis constant
explicandum uidetur horum autem duplex forma est quatuor enim
fiunt per praecedentis positionem qui sunt primi hypothetici
atque perfecti quatuor uero per sequentis negationem qui cum
demonstratione egeant non uidentur esse perfecti prioris uero
negatione uel sequentis positione nullus omnino syllogismus
efficitur omnium igitur talium propositionum primum numerus
explicetur ut qui fiant ex his syllogismi facilis acquiratur
agnitio sunt autem quatuor si est a est b si est a non
est b si non est a est b si non est a non est b ac de
prioribus quidem syllogismis atque perfectis primo loco dicendum
est

  horum enim primus modus est hic ueniens a prima
propositione si a est b est atqui est a est igitur b cum
enim prima propositio eam conditionem proponat ut si sit a
necesse sit consequi essentiam b termini idem assumptio quod
praecedit assumit ac ponit dicitque at est a consequitur
igitur ut sit b si enim ex consequentia primae propositionis id
quod secundum est assumendo ponamus nullus efficitur
syllogismus  age enim sit huiusmodi consequentia ut si sit
a sit b assumaturque quod sequitur hoc modo at est b non
consequitur ut sit uel non sit a id uero clarius fiet exemplo
sit enim propositio si homo est animal est assumaturque esse
animal scilicet quod consequitur non necesse erit esse hominem
uel non esse potest enim cum sit animal homo uel esse uel non
esse secundus uero modus est eorum in quibus prior
propositionis pars in assumptione repetitur uenit autem ex
secunda propositione superius digesta hoc modo si est a non
est b atqui est a non est igitur b id enim propositum fuerat
si esset a non esset b sumpto igitur praecedente consequentis
est fatta conclusio quod si consequens sumas nullus uidetur
fieri syllogismus quia nec consequitur ulla necessitas hoc
modo si est a non est b atqui non est b non necesse est
esse a uel non esse  age enim ita sit propositio si est
nigrum album non est et id quod sequitur assumatur atqui non
est album non necesse erit esse nigrum uel non esse quia cum
non sit album potest aliquid esse medium tertius uero modus est
talium syllogismorum qui uenit ex tertia propositione quorum in
assumptione id ponitur quod praecedit hoc modo si non est a
est b atqui non est a est igitur b haec igitur conclusio
rursus ex conditione propositionis euenit id enim fuerat
propositum ut si non esset a esset b quod si conuertas et sumas
esse b id est quod sequitur non necesse erit uel esse uel non
esse id quod praecedit  sed huius exemplum non potest
inueniri eo quod si ita proponitur ut cum non sit a sit b
nihil esse medium uideatur inter a atque b sed in his si alterum
non fuerit statim necesse est esse alterum et si alterum
fuerit statim alterum non esse necesse est uidetur ergo
quodammodo et sequenti posito in his fieri syllogismus sed
quantum ad rerum naturam ita est quantum uero ad propositionis
ipsius pertinet conditionem minime consequitur quod quidem ex
his patet quae superius dicta sunt in utrisque enim superioribus
modis sequenti posito nihil ex necessitate collectum est hic
uero tertius modus quantum ad complexionem propositionum
pertinet in quo ponendo si id quod consequebatur assumitur
nullum efficit syllogismum  quantum uero ad rerum naturam in
quibus solis hae propositiones enuntiari possunt uidetur esse
necessaria consequentia hoc modo ut si dies non est nox sit
si nox sit dies non sit ex necessitate consequitur similesque
sunt hi syllogismi his qui in disiunctione sunt constituti de
quibus paulo posterius commemorabo quorumque ad illos et
differentias et similitudines dabo quartus uero modus est ex
quarta propositione cum ita proponitur si a non est b non
est atqui non est a non est igitur b rursus enim id quoque
consequi ex propositione monstratur quae proposuit non fore b
si a prior terminus non fuisset  at si id quod consequitur
assumamus nulla uidetur fieri posse necessitas ueluti si ita
dicamus non est autem b non necesse erit uel esse uel non
esse a age enim proponatur si animal non est non esse
hominem assumaturque at non est homo non necesse est ut uel
sit animal uel non sit demonstratum igitur est in huiusmodi
syllogismis si id quidem quod praecedit ponendo assumatur
perfectos atque ex ipsis propositionibus probabiles et
necessarios fieri syllogismos  si uero id quod sequitur
ponendo assumatur nullam fieri necessitatem praeter in tertio
modo qui cum sit similis his syllogismis qui secundum
disiunctionem propositis enuntiationibus fiunt uidetur in rebus
de quibus proponi possit seruare necessitatem cum in complexione
non seruet quod ex caeteris tribus modis arguitur primo
secundo atque quarto in quibus assumpta ponendo sequente
propositionis parte nihil ex necessitate conficitur ac de his
quidem syllogismis qui duobus terminis coniunguntur quorum
prima pars propositionis ponendo assumitur quantum ad
institutionis pertinet modum sufficienter expressimus

  nunc uero de his dicendum est quorum consequens
propositionis pars ita assumitur ut perimatur ex his quoque
quatuor fiunt modi cum prior propositionis pars in assumptione
non possit interimi ut ulla syllogismi necessitas consequatur
est igitur primus modus talium syllogismorum a prima ueniens
propositione sic si est a est b atqui non est b non est
igitur a hic igitur b terminus qui in prima propositione
consequens fuerat in assumptione est interemptusut a terminus
qui propositionis prima pars fuerat interimeretur eaque
necessitas tali ratione probabitur  positum namque est si a
sit b esse et assumptio facta est ut consequens pars
propositionis interimeretur id est non esse b dico quia
consequitur non esse a nam si potest esse a ut non sit b
frustra erit prior propositio quae ait si a sit b esse atqui
ea propositio ualet cum igitur a sit est b quod si cum non sit
b sit a quod scilicet ex assumptione proponitur idem b erit
et non erit non erit quidem quia b non esse proponit assumptio
erit autem quia si est a erit b quod fieri non potest non
igitur si b non fuerit erit a hic est igitur primus modus
talium syllogismorum qui ex interempta parte consequenti
propositionis fiunt qui non sunt perfecti neque ex se cogniti
sed indigent uel eius quam superius proposui uel cuiuslibet
alterius probationis ut ueri esse monstrentur  quod si prima
pars interimatur non erit syllogismus age enim ita dicamus
si est a est b atqui non est a non consequitur ut sit uel
non sit b ut exemplo etiam demonstratur sit enim propositio
si est homo animal est sed homo non est non necesse erit uel
esse animal uel non esse secundus modus per contradictionem
assumptionis qui a secunda propositione descendit ille est cum
ita proponimus si a est b non est atqui est b igitur a non
est hic enim rursus secunda pars propositionis est interempta
nam cum secunda pars propositionis b non esse diceret si a
fuisset assumptio b esse pronuntiat  affirmatio autem
perimit negationem quam assumptionem consequitur ut a non sit
hoc modo sit enim propositio si a est b non est et sit b
dico quia a non erit nam si erit a cum sit b idem b erit et
non erit  non erit quidem ex prima propositione quae dicit si
a est b non est  erit autem per assumptionem qua dicimus esse
b at si praecedens propositionis pars auferatur non fiet ulla
necessitas age enim in huiusmodi propositione si a est b non
est ita dicamus atqui non est a non consequitur ut b sit
aut non sit id uero tali arguitur exemplo  dicamus enim si
nigrum est album non est assumamusque non esse nigrum non
statim consequitur ut uel album sit uel non sit potest enim
aliquid esse mediorum tertius modus ille est ex tertia
propositione deductus cum ita proponimus si a non est b est
b autem non est a igitur est hic quoque consequens pars
propositionis assumpta est et cum in propositione affirmaretur
in assumptione negata est et est rata consequentia et
perficiens syllogismum hoc modo nam si uerum est cum non sit a
esse b dico quia si b non sit esse a  nam si poterit cum b
non sit non esse a frustra est prima propositio quae dicit
cum non sit a esse b eritque b ac non erit non erit quidem ex
ea assumptione quae proponit non esse b erit autem quia si
a terminus esse negabitur posito non esse b termino cum non sit
a erit b quod est impossibile  non igitur potest fieri ut
cum non sit b non sit a consequitur igitur ut cum non sit b
sit a quod si prior pars propositionis quae praecedens est
auferatur nullus est syllogismus hoc modo cum enim dicimus
si a non est esse b si assumamus  atqui est a nihil
euenit necessarium ut uel sit b uel non sit secundum ipsius
complexionis naturam nam hic quoque ut in his in quibus in
assumptione secundus terminus ponebatur dicendum est secundum
quidem ipsius complexionis figuram nullum fieri syllogismum
secundum terminos uero in quibus solis dici potest necesse esse
si a fuerit b non esse in contrariis enim tantum et in his
immediatis id est medium non habentibus haec sola propositio
uere poterit praedicari ueluti cum dicimus si dies non est
nox est siue non fuerit dies nox erit siue nox non fuerit
dies erit siue dies fuerit nox non erit siue nox fuerit dies
non erit  quartus modus est horum syllogismorum ex quarta
propositione descendens cuius haec prima est propositio si a
non est non est b est autem b erit igitur a hic quoque
secunda pars propositionis assumpta est et quoniam eadem in
negatione fuerat posita affirmatione est interempta affirmatio
enim uim negationis interimit hic quoque eodem modo syllogismi
necessitas continetur nam si posito cum non sit a non esse
b sumatur esse b dico quia consequens est etiam a esse nam si
potest cum sit b non esse a frustra est prima propositio
quae cum a non sit b non esse pronuntiat fiet igitur rursus ut
idem b sit ac non sit  ex assumptione namque erit b ita
enim dicitur atqui est b si uero hoc posito possit non esse
a rursus b non erit quia prima propositio ait si non sit a
non est b quod est impossibile quod si ea portio propositionis
quae praecedens est auferatur nihil euenit necessarium age
enim ita dicamus si non est a non est b assumamusque atqui
est a non consequitur ut b uel esse uel non esse necessario
concludatur ut in hoc syllogismo si non est animal non est
homo atqui est animal non necesse est uel esse hominem uel non
esse hi igitur quatuor syllogismi imperfecti dicuntur idcirco
quoniam per se non habent apertam atque perspicuam consequentiae
necessitatem eaque illis ex probatione conficitur

  ut igitur breuiter concludendum sit in hypotheticis
simplicibus syllogismis conexas habentibus propositiones quoquo
modo factis si quidem prima pars propositionis assumitur sic a
ponatur fient quatuor syllogismi per se cogniti atque perfecti
si uero id quod consequitur assumatur nulla est syllogismo
necessitas nisi in tertio tantum modo qui non propter
complexionis naturam sed propter terminorum contrarietatem in
quibus solis dici potest uidetur conclusionis necessitatem
tenere  itaque si quid in assumptione ex his quae in
propositione sunt prolata ponatur quatuor uel quinque fieri
necesse est syllogismos perfectos quatuor ubi prima pars
propositionis quintum uero ubi secunda pars propositionis
ponendo assumitur si non ad complexionis naturam sed ad
terminos aspiciamus si quid uero ex his quae in assumptione
prima propositio enuntiat auferatur si quidem consequens pars
propositionis auferatur fient imperfecti et probatione
indigentes quatuor syllogismi si uero prior propositionis pars
auferatur nulla erit necessitas syllogismi nisi in tertio
tantum modo ubi non facit necessitatem complexionis sed
terminorum natura  quocirca hi quoque quatuor uel quinque
sunt syllogismi quatuor quidem si secunda propositionis pars
fuerit interempta quintus uero si eum non complexionis natura
sed terminorum proprietate metiamur quocirca si ex duobus
terminis propositio prima consistat octo sunt uel decem nec
amplius syllogismi ac de his quidem conditionalibus syllogismis
quorum propositiones conexae sunt et ex duabus praedicatiuis
simplicibus constant sufficienter expeditum est nunc de his
syllogismis dicendum est qui uel ex praedicatiua et hypothetica
uel ex hypothetica praedicatiuaque nectuntur horum autem facile
complexiones omnium syllogismorum apparebunt si prius earum
numerus exponatur  sunt igitur priores quidem quae ex
praedicatiua atque hypothetica conectuntur hae

si sit a cum sit b est c

si est a cum sit b non est c

si est a cum non sit b est c

si est a cum non sit b non est c

si non est a cum sit b est c

si non est a cum sit b non est c

si non est a cum non sit b est c

si non est a cum non sit b non est c

 ac primum quae sit earum natura uidetur esse tractandum
neque enim quoquo modo conditio ponatur conditionalis propositio
fiet sed si illa consequentia propter positam euenit
conditionem nam si quis ita dicat si homo est cum sit animal
animatum est non uidetur facere apposita conditio
consequentiae necessitatem nam etiam si non sit homo
nihilominus tamen cum sit animal animatum est at si ita
ponatur si homo est cum sit animatum animal est uidetur
consequentiae ratio in conditione consistere neque enim necesse
est cum animatum sit esse animal nisi homo uel tale aliquid
fuerit quod animatum esse proponitur tunc enim quod animatum
est animal esse necesse est homo namque uel quodlibet aliud
tale animal est per singulas igitur propositiones eundum est et
spectanda est earum singularis natura hoc modo  prima
propositio per quam enuntiatur si est a cum sit b esse c
talis esse debet ut b quidem possit esse etiam praeter a si
tamen a fuerit b non esse non possit rursus idem b terminus
possit esse etiam cum non est c nec sit necesse ut b posito sit
etiam c sed tunc tantum necesse sit esse c quando b terminus a
terminum sequitur ut si sit a homo b animatum c animal
animatum enim et praeter hominem et praeter animal esse potest
si uero sit homo animatum esse necesse est et cum animatum
hominis essentiam consequatur consequitur ut idipsum animatum
sit animal  item secundam propositionem quae ait si est a
cum sit b non esse c huiusmodi esse oportebit ut b quidem
praeter a esse possit sed cum fuerit a necesse sit esse etiam
b at uero c tale sit ut simul quidem cum a esse non possit cum
b uero esse possit sed tunc tantum cum b esse non possit quando
b terminus a terminum sequitur ut si sit a homo b animatum c
insensibile namque animatum praeter hominem esse potest at si
homo sit ut sit animatum necesse est insensibile uero potest
esse animatum sed tunc insensibile et animatum non conueniunt
cum idcirco est animatum quia homo esse praedictus est

  tertia uero propositio a quidem terminum debet habere qui
numquam simul esse possit cum b termino c uero terminum talem
esse oportebit ut possit quidem non esse si non fuerit b sed
tunc tantum necesse sit si b terminus non sit esse c terminum
si idcirco non est b quoniam terminus a esse praedietus est ut
si sit a homo b inanimatum c sensibile nam si est homo non
est inanimatum sensibile uero potest simul non esse cum
inanimatopossunt enim esse quaedam quae nec inanimata sint nec
sensibilia ut arbores idem tamen sensibile necesse est esse
cum non sit inanimatum si idcirco inanimatum non est quia homo
esse praedictus est  rursus quarta propositio huius debet
esse proprietatis ut b quidem terminus nullo modo esse possit
si fuerit a at uero c possit esse si non fuerit b sed tunc
tantum c cum non fuerit b non esse necesse sit si b terminus
non sit quia prius a terminus esse positus est ut si sit a homo
b inanimatum c insensibile inanimatum enim non erit si fuerit
homo insensibile uero potest esse et non esse si non sit
inanimatum tunc tamen insensibile non esse necesse est cum
inanimantum non sit cum idcirco inanimantum non est quia homo
esse praedicuts est  quinta quoque propositio tales habere
terminos debet ut a quidem si non sit necesse sit esse b si b
terminus sit c et esse possit et possit non esse  tunc tantum c
esse necesse sit cum fuerit b cum idcirco est b quia a
terminus esse negatus est ut si sit a quidem animatum b uero
insensibile c inuitale igitur si non sit animatum statim
consequitur ut sit insensibile inuitale autem potest esse si
sit insensibile ut lapis potest uero non esse inuitale si sit
insensibile ut sunt arbores sed tunc tantum posito
insensibili consequitur ut inuitale esse necesse sit cum
idcirco est insensibile quia non est animatum  sexta uero
propositio tales terminos habere desiderat ut b quidem esse
necesse sit si non fuerit a at uero c terminus si sit b uel
esse uel non esse possit tunc tamen c non esse necesse sit cum
sit b quando idcirco est b quia a terminus non esse propositus
est ueluti si sit a animatum b insensibile c uitale nam
necesse est esse insensibile si non fuerit animatum cum uero
sit insensibile fieri quidem potest ut non uiuat ueluti lapis
fieri autem potest ut uiuat ueluti arbor tunc tamen necesse est
non uiuere cum sit insensibile quando idcirco est insensibile
quia animatum non esse propositum est  septimus modus talibus
terminis debet esse contextus ut b quidem sine a esse non
possit c autem si non sit b et esse et non esse possit tunc
tamen necesse sit c terminum esse si non sit b cum idcirco b
non esse propositum est quoniam a fuerit ante denegatum sit enim
a quidem animatum b uero sensibile c inuitale sensibile
igitur esse non potest nisi fuerit animatum si igitur non sit
animatum non erit sensibile si uero non sit sensibile potest
esse inuitale uelut in lapidibus idem potest non esse uelut in
arboribus tunc tamen sensibili denegato inuitale necesse est
esse cum idcirco non est sensibile quia prius animatum non esse
propositum est  octaua propositio his terminis conectenda
est ut b terminus esse non possit si non fuerit a cum uero non
sit b terminus c et esse et non esse possit sed tunc necesse
sit c terminum non esse cum non fuerit b cum idcirco non est b
quia a terminus prius esse negatus est ut si sit a quidem
animatum b uero sensibile c uitale sensibile igitur esse non
potest nisi fuerit animatum idem tamen sensibile si non sit et
non esse uitale potest ut lapides et esse uitale ut arbores
tunc tamen necesse est uitale non esse si non sit sensibile cum
idcirco sensibile non est quia prius animatum esse negatum est
 ex his igitur constat c terminum quoquo modo fuerit b in
conditionalibus propositionibus quae in tota enuntiatione post
praedicatiuas locantur posse tam loco affirmationis quam
negationis assumi ex quibus assumptionibus fiunt complexiones
uariae syllogismorum his igitur ita expeditis de omnibus in
commune praecipiendum uidetur nam cum sint octo propositiones
quae ex praedicatiua hypotheticaque nectuntur quae superius
ascriptae sunt earum quatuor ita faciunt consequentiam si a
terminus sit quatuor uero ita conditionem proponunt si a
terminus non sit

  fiunt uero ex his syllogismi hoc modo ex prima
propositione si est a cum sit b est c atqui est a cum
igitur sit b est c uel sic atqui cum sit b non est c non
est igitur aposse autem huiusmodi esse assumptionem ex superius
descripta propositionum natura cognoscitur ex secunda
propositione si est a cum sit b non est c atqui est a cum
igitur sit b non est c uel ita atqui cum sit b est c non
est igitur a ex tertia si est a cum non sit b est c atqui
est a cum igitur non sit b est c uel ita  atqui cum non sit
b non est c non est igitur a  ex quarta si est a cum
non sit b non est c atqui est a cum igitur non sit b non est
c uel ita  atqui cum non sit b est c non est igitur a in
his igitur quatuor propositionibus in quibus a terminus esse
proponitur si assumptum fuerit eundem a terminum esse c
terminus uel esse uel non esse monstratur idem uero si c
terminus assumatur siquidem cum est non esse uel cum non est
esse assumatur a terminus non esse monstrabitur  ex quinta
etiam propositione ita syllogismi fiunt  si non est a cum sit
b est c atqui non est a cum igitur sit b est c uel ita
atqui est a cum igitur sit b non est c uel ita atqui cum
sit b non est c est igitur a uel sic atqui cum sit b est
c non est igitur a quod idcirco euenit ut huiusmodi propositio
quatuor colligat syllogismos quia in his tantum si non sit
aliquid esse aliud proponi potest in quibus contraria
medietatibus carent in his enim uel interempto altero alterum
ponitur uel posito altero alterum necesse est perimatur  ex
sexta si non est a cum sit b non est c atqui non est a cum
igitur sit b non est c uel ita atqui cum sit b est c est
igitur a ex septima si non est a cum non sit b est c atqui
non est a cum igitur non sit b est c uel ita atqui est a
cum igitur non sit b non est cuel ita atqui cum non sit b
non est c est igitur a uel ita atqui cum non sit b est c
non est igitur a in hac quoque complexione propter eandem
causam quatuor collectiones fiunt  ex octaua si non est a
cum non sit b non est c atqui non est a cum igitur non sit b
non est c uel ita atqui cum non sit b est c est igitur a
in his quoque quatuor propositionibus si quidem a non esse
assumatur c uel esse uel non esse concluditur si uero c cum est
non esse uel cum non est esse assumatur a terminus semper esse
concluditur nisi in quinto et septimo tantum modis ubi cum c
esse assumatur a non esse monstratur omnium uero communis est
ratio praeter quintum ac septimum modum ut si a terminus ita
assumatur quomodo in prima enuntiatione propositus est conditio
quae sequitur in conclusione firmetur  si uero conditio quae
sequitur contrario modo atque in enuntiatione proposita est
assumatur categorica propositio quae prima est interimetur in
septimo autem uel quinto modo quaque ratione sumptum si
alterum in utrisque partibus faciet conclusionem itaque fiunt
sedecim uel uiginti potius syllogismi octo quidem si a
terminus ut est propositus assumatur octo uero si c terminus
conuerso modo atque in propositione est positus assumatur
quatuor uero ex quinto et septimo modis utrobique facientibus
conclusionem reliquis uero complexionibus nulla est consequentia
necessitatis  ut autem plenior fieret intellectus ipsas
propositiones cum suis terminis positas annotaui ut secundum
praedictos assumptionum modo non ratione solum demonstratio
fieret uerum etiam per exempla currentibus doctrina clarior
elucesceret

si est a homo cum sit b animatum est c animal

si est a homo cum sit b animatum non est c insensibile

si est a homo cum non sit b inanimatum est c sensibile

si est a homo cum non sit b inanimatum non est c insensibile

si non est a animatum cum sit b insensibile est c inuitale

si non est a animatum cum sit b insensibile non est c uitale

si non est a animatum cum non sit b sensibile est c inuitale

si non est a animatum cum non sit b sensibile non est c uitale

  expeditis igitur his syllogismis qui ex talibus
propositionibus fiunt quae ex prima praedicatiua secunda
hypothetica copulantur nunc ad eos transitum faciamus qui ex
prima conditionali secunda uero praedicatiua nectuntur quarum
omnium numerus proponendus est ut de quibus loquimur lector
agnoscat

si cum sit a est b est c

si cum sit a est b non est c

si cum sit a non est b est c

si cum sit a non est b non est c

si cum non sit a est b est c

si cum non sit a est b non est c

si cum non sit a non est b est c

si cum non sit a non est b non est c

 prima igitur propositi tales habere terminos debet ut a
quidem possit esse praeter c ac b sed tunc si a fuerit c esse
necesse sit cum a terminum b terminus subsequatur ut si sit a
quidem animatum b homo c animal animatum namque praeter animal
et praeter hominem esse potest tunc uero id quod animatum est
etiam animal esse necesse est si id quod est animatum homo est
secunda propositio talibus terminis contexenda est ut a quidem
praeter b atque c et cum eisdem esse possit tunc tamen necesse
sit non esse c si a posito b sequatur ut si a sit animatum b
homo c equus  animatum quippe et ut homo uel equus sit aut
non sit fieri potest tunc uero necesse est id quod animatum est
non esse equum si id ipsum quod animatum est homo fuerit
tertia propositio his terminis copulatur ut a quidem cum b et c
uel esse uel non esse possit tunc tamen necesse sit simul esse
cum c si posito a termino b terminus abnuatur ut si sit a
animatum b animal c insensibile nam quod animatum est uel
animal uel non animal uel insensibile uel non insensibile esse
potest sed tunc necesse est id quod animatum est esse
insensibile si animato posito animal abnuatur  quartae
propositionis hi termini sunt ut a quidem cum b atque c esse et
non esse possit tunc uero ab eo modis omnibus separetur si
posito a termino b terminus abnuatur ut si sit a quidem
animatum b animal c homo nam quod animatum est uel animal esse
uel non esse itemque homo esse uel non esse potest tunc tamen
necesse est ut cum sit animatum non sit homo cum posito esse
animato animal denegatur quinta uero propositio his terminis
conectatur ut si non sit a possit et esse et non esse b atque
c tunc tamen cum non sit a terminum c esse necesse sit si
posito non esse a esse b terminum consequatur ut si sit a
quidem inuitale b homo c animal  nam si non sit inuitale
tunc possunt homo atque animal esse uel non esse at necesse est
esse animal negato inuitali si cum inuitale negabitur esse
hominem subsequatur sextam uero propositionem talia debent
membra coniungere ut si non sit a terminus b atque c uel esse
uel non esse possint tunc uero denegato a termino c non esse
necesse sit cum negationem a termini b termini affirmatio
comitabitur ut si sit a inuitale b homo c equus nam quod non
est inuitale potest esse homo uel equus uel non esse sed
necesse est non esse equum inuitali denegato si negationem
inuitalis hominis positio subsequatur  septimae propositionis
hos esse terminos oportebit ut si non sit a terminus b atque
c et esse et non esse possint sed tunc necesse sit esse c
terminum si negationem a termini b termini negatio subsequatur
ut si sit a animal b animatum c inuitale animal quidem si non
sit animatum et inuitale esse uel non esse potest tunc uero
necesse est si animal non sit esse inuitale quando si animal
non sit non erit animatum octaua propositio est cum negato a
termino possunt et esse et non esse b atque c termini sed tunc
necesse est si a terminus abnuatur non esse c terminum cum
negationem a termini negatio b termini subsequetur ut si sit a
inuitale b animal c homo  si igitur non sit inuitale
potest esse uel non esse animal uel homo tunc uero si non sit
inuitale necesse est hominem non esse cum animal non fuerit his
igitur ita expeditis illud in commune dicendum est quod
superiores quatuor propositiones ita faciunt conditionem si
fuerit a posteriores uero si non fuerit ex quibus omnibus
syllogismi tali ratione nascuntur

  ex prima propositione si cum sit a est b est c atqui
cum sit a est b est igitur c uel ita atqui non est c cum
igitur sit a non est b posse uero tales fieri conclusiones ex
superius descriptarum propositionum natura cognoscimus poterat
enim a terminus esse uel non esse cum b iter ex secunda si cum
sit a est b non est c atqui cum sit a est b non est igitur
c uel ita atqui est c cum igitur sit a non est b  ex
tertia uero utrobique assumptis terminis collectiones fiunt ut
si cum est a non est b est c atqui cum est a non est b est
igitur c uel ita atqui cum sit a est b non est igitur c
uel ita atqui non est c cum igitur sit a est b uel sic
atqui est c cum igitur sit a non est b quae idcirco facta
est utrobique collectio quoniam in his terminis hae
propositiones poterant poni in quibus immediata contraria
reperiebantur in illis enim alterius positio alterum perimebat
et alterius interemptio ponebat alterum  ex quarta si cum
sit a non est b non est c atqui cum sit a non est b non est
igitur c uel ita atqui est c cum igitur sit a est b ex
quinta si cum non sit a est b est c atqui cum non sit a est
b est igitur c uel ita atqui non est c cum igitur non sit
a non est b ex sexta si cum non sit a est b non est c
atqui cum non sit a est b non est igitur c uel ita atqui
est c cum igitur non sit a non est b  ex septima utrobique
colligitur hoc modo si cum non sit a non est b est c atqui
cum non sit a non est b est igitur c uel ita atqui cum non
sit a est b non est igitur c uel sic atqui non est c cum
igitur non sit a est b uel ita atqui est c cum igitur non
sit a non est b hic quoque propter eandem causam in alterutra
assumptione syllogismus fiet non esse aliquid cum aliud non sit
in immediatis tantum contrariis dicebatur  ex octaua si cum
non sit a non est b non est c atqui cum non sit a non est b
non est igitur c uel ita atqui est c cum igitur non sit a
est b in omnibus igitur superius descriptis syllogismis haec
ratio est ut si b terminus assumatur ita ut in propositione
est positus ita c terminum concludat ut in eadem propositione
fuerit collocatus  at si c terminus contrario modo assumatur
quam in propositione fuerit positus contrario modo b terminus in
conclusione monstrabitur praeter tertium et septimum modum in
quibus etiamsi b terminus contrario modo atque in propositione
est positus assumatur c terminum contrario modo atque positus
est colligit uel si c terminus ita ut in propositione est
positus assumatur simili modo b terminum concludit ut in eadem
propositione fuerat collocatus quare sedecim quidem uel uiginti
fiunt syllogismi assumptis namque primis hypotheticis
propositionibus octo octo uero si secundae praedicatiuae
assumantur quatuor autem his adiunguntur ex tertio et septimo
modo utrobique colligentibus ut omnes etiam in his propositionum
complexionibus fiant sedecim uel uiginti syllogismi  quoquo
autem modo aliter assumptiones uerteris nihil euenit
necessarium ut autem omnis propositionum ac syllogismorum ratio
colliquescat exempla subiecimus quibus facilius id quod
superius docuimus declaretur

si cum sit a animatum est b homo est c animal

si cum est a animatum est b homo non est c equus

si cum sit a animatum non est b animal est c insensibile

si cum sit a animatum non est b animal non est c homo

si cum non sit a inuitale est b homo est c animal

si cum non sit a inuitale est b homo non est c equus

si cum non sit a animal non est b animatum est c inuitale

si cum non sit a inuitale non est b animal non est c homo

  ac de his quidem syllogismis qui talibus propositionibus
conectuntur quae ex hypothetica praedicatiuaque consistunt
sufficienter est dictum nunc de his dicendum est syllogismis
quorum propositiones ita tribus terminis continentur ut mediae
sint earum quae ex hypothetica categoricaque texuntur et earum
quae ex duabus hypotheticis conectuntur quas idcirco hoc loco
proponimus quia ut superiores ita haec quoque tribus terminis
continentur et a similibus ad similia facilior transitus fiet
 harum uero fiunt multiplices syllogismi quorum nullus
poterit esse perfectus cum nec per se perspicui sint et ut his
fides debeat accomodari adiumento extrinsecus positae probationis
indigeant est autem probatio talium syllogismorum alio
constitutus ordine syllogismus fiunt uero ut dictum est tum
per primam tum per secundam tum uero per tertiam figuram sunt
autem primae figurae propositiones hae

si est a est b et si est b est c

si est a est b et si est b non est c

si est a non est b et si non est b est c

si est a non est b et si non est b non est c

si non est a est b et si est b est c

si non est a est b et si est b non est c

si non est a non est b et si non est b est c

si non est a non est b et si non est b non est c

 ergo ratio colligentiae talis est ut si constituat et
confirmet assumptio quod enuntiatio prima pronuntiat sexdecim
necesse est fieri complexiones ex quibus octo tantum seruant
consequentiae necessitatem reliquae uero octo nihil habere
idoneum uidentur ad fidem rursus id quod propositio prima
constituit euertat assumptio sic quoque sexdecim necesse est
fieri complexiones quarum octo firma necessitas tenet octo uero
reliquas infida saepius uarietas mutat fiunt uero hi
syllogismi tum in prima figura tum in secunda tum uero in
tertia omnes igitur trium figurarum modos a prima ordientes ut
nihil subterfugiat explicemus  est enim primae figurae
primus modus a prima ueniens propositione cum ita proponimus
si est a est b si est b necesse est esse c tunc enim si est
a etiam c esse necesse est cuius haec demonstratio est nam si
est a consequitur ut sit b id est enim quod proponit prima
conditio si sit a esse b at si b fuerit est c id est enim
quod propositionis pars secunda pronuntiat si sit b consequi
necessario ut sit c quibus ita concessis euenit ut cum sit a
etiam c esse necesse sit imperfectum uero hunc dicimus
syllogismum quia testimonio probationis indiguit probatio uero
ea fuit per syllogismum demonstratio  ita namque firmauimus
talis consequentiae necessitatem cum enim ita proponeretur si
est a est b et si est b necesse est ut sit c poneretque
assumptio id quod affirmatio constituerat esse a eamque
assumptionem talis sequi conclusio diceretur quod necessario
esset c neque id esset ipsius syllogismi natura et proprietate
perspicuum addita est probatio per syllogismum hoc modo si est
a est b at si est b est c si igitur est a necesse est ut
sit c et in reliquis quidem eandem rationem exspectari oportere
manifestum est  et haec quidem complexio ea est quae id
quod primo in propositione positum fuerat assumit atque
constituit quod si id ponendo quis quod sequebatur assumat
nulla est necessitas syllogismi ueluti cum dicimus si est a
est b et si est b necesse est esse c atqui est c non necesse
est esse b uel non esse sed cum non sit necesse esse b uel non
esse non erit necesse a esse uel non esse idem quoque tale
firmabit exemplum si est homo animal est et si est animal
erit corpus animatum atqui est corpus animatum non necesse
erit esse animal quocirca ne hominem quidem  secundus uero
modus est hic primae figurae cum ita proponimus si est a est
b et si est b necesse est non esse c at uero est a non est
igitur c huius demonstratio talis est nam si est a est b
id enim prima conditio monstrabat quae est si sit a esse b cum
uero sit b necesse est non esse c id enim consequentia
praeferebat in qua pronuntiabatur si esset b consequi ex
necessitate ut non esset etiam c si igitur sit a non erit c
quod si id quod ultimum propositio constituit ponat assumptio id
est non esse c nullus est syllogismus nam si de aliqua re
ita proponatur si homo sit est animal et si est animal non
est lapis at non est lapis non necesse erit aut esse aut non
esse animal eodem modo nec hominem potest enim si lapis non
sit esse lignum uel caetera quae neque animalia sunt nec inter
homines numerantur

  tertius uero modus est primae figurae cum id assumptio
constituit quod propositio prima ponebat cuius ex tertia
propositione principium est cum ita proponimus si est a non
est b et si non est b necesse est esse c hic enim rursus si
a terminus assumatur ita ut in prima est enuntiatione propositus
ita dicetur atqui est a est igitur c probatio uero
superioribus similis nam quia est a non est b et quia non est
b est c quia igitur est a est c quod si c terminus assumatur
nihil necessarium fiet ut si ita proponamus si homo est non
est insensibile si non est insensibile animal est est autem
animal non est necesse esse hominem  quartus uero modus est
qui ex quarta propositione principium capit qui tali
propositione formatur si sit a non est b si non est b non
est etiam c hic enim si est a necesse est c non esse
demonstratio uero eadem quae in prioribus modis quod si c
assumatur nulla erit necessitas complexionis hoc modo age enim
proponatur si est homo lapis non est si lapis non est non
est inanimatum atqui non est inanimatum non necesse est esse
hominem  quintus modus est ex quinta enuntiatione descendens
cuius prima talis est propositio si non est a est b si est
b etiam c esse necesse est atqui non est a c igitur necesse
est esse hic quoque prius dicta conditio facit consequentiam
necessitatis at si id quod est c assumatur nulla necessitas
euenit sit enim propositio si non est irrationabile
rationabile est et si rationabile est animal est et
assumamus sed est animal non necesse erit uel esse uel non
esse irrationabile sextus modus est ita propositus quem
sexta propositio facit si non sit a est b et si est b non
est c atqui non est a non est igitur c similis uero
superioribus demonstratio at si c assumatur eodem modo nullus
est syllogismus nam si sit propositio si animatum non est
inanimatum est et si inanimatum est sensibile non est si
assumatur atqui non est sensibile non necesse erit uel esse
uel non esse animatum  septimus modus est qui ex septima
propositione est si a non est b non est et si b non est
necesse est esse c atqui non est a necesse est igitur esse c
quod si c assumatur nihil fit necessarium nam si proponamus si
animatum non est animal non esse et si animal non sit
insensibile esse assumamusque at est insensibile non
necesse est uel esse uel non esse animatum octauus uero modus
est qui ita proponitur si non est a non est b et si non est
b necesse est non esse c atqui non est a non est igitur c
quod si c assumatur nec in complexione nec in terminis erit ulla
necessitas  age enim ita proponamus si non est animatum
non est animal et si non est animal necesse est non esse
sensibile atqui non est sensibile non necesse erit non esse
animatum ut arbores herbas et quidquid uitali tantum anima
non etiam sensibili uegetatur in prima igitur figura ex tribus
terminis fiunt hypotheticae sexdecim complexiones ita ut id quod
positum est in propositione idem in assumptione quoque ponatur
octo quidem si a terminus in propositione ponatur octo uero
si c  quod si a terminus ponendo assumatur erunt octo
necessaria syllogismi si uero c terminus ponendo assumatur
quinque equidem complexiones id est quae primo secundo tertio
quarto atque octauo respondent modo nullius necessitatis esse
deprehenduntur tres uero complexiones quae quinto sexto
septimoque modo accomodantur per complexionis quidem naturam
nullam necessitatis constantiam seruant per terminorum uero
proprietatem necessarium colligunt syllogismum ut sint omnes
octo uel undecim syllogismi

  eodem quoque modo syllogismorum complexionumque ordo
constabit si id in assumptione quod in propositione positum
fuerat auferatur fient quippe sexdecim complexiones quarum
octo quidem ubi id quod sequitur aufertur integra necessitate
perdurant octo uero in quibus id quod praecedit aufertur
necessitatem non eadem ratione conseruant sed hae quidem
complexiones quae primo secundo ac tertio quarto atque octauo
modo accomodantur nihil colligunt nec per terminorum nec per
complexionis proprietatem tres uero id est quintus sextus et
septimus nihil quidem colligunt secundum complexionis naturam
uidentur uero colligere secundum terminorum proprietatem ut hinc
quoque octo uel undecim sint syllogismi  horum uero omnium
subdantur exempla primus igitur modus hic est si est a est b
et si est b etiam c esse necesse est at non est c igitur a
non est quod si assumamus  at non est a nihil euenit
necessarium sit enim propositio haec si est homo animal est
et si animal est animatum esse necesse est atqui non est homo
necesse non erit ut non sit animatum  secundus modus est
si est a est b et si est b non esse c necesse est atqui est
c igitur a non erit  quod si assumamus ita atqui non est a
non necesse erit esse c uel non esse nam si sit propositio
talis si est homo animal est et si animal est lapis non
est si assumamus atqui non est homo non necesse erit
lapidem uel esse uel non esse tertius modus si est a non est
b et si non est b necesse est esse c atqui non est c necesse
est igitur non esse a  quod si a terminum tollat assumptio
nihil euenit necessarium age enim sit propositio si homo est
non est inanimatus et si inanimatus non est animatum esse
necesse est atqui non est homo non necesse est uel esse uel
non esse animatum quartus si est a non est b et si non est
b necesse est non esse c at est c igitur a non erit quod si
assumamus non esse a nulla complexionis necessitas inuenitur
nam si sit propositio si homo est non est irrationabile si
irrationabile non est inanimatum eum non esse necesse est atqui
non est homo non necesse est eum uel esse inanimatum uel non
esse  quintus si a non est b est et si b est c esse
necesse est atqui non est c igitur a esse necesse est quod si
a terminus assumatur non fiet syllogismus sit enim propositio
si irrationabile non est rationabile est et si rationabile
est animal est atqui irrationabile est non necesse erit esse
uel non esse animal sextus si non est a est b et si est b
necesse est non esse c atqui est c igitur a esse necesse est
 quod si a terminum sumam nulla necessitas inuenitur sit
enim propositio talis si animatum non sit inanimatum est et
si inanimatum est sensibile non est atqui animatum est non
erit necesse uel esse uel non esse sensibile septimus si a non
sit b non est et si b non est c esse necesse est atqui c non
est igitur a esse necesse est quod si a terminum sumpserimus
complexio nullam faciet necessitatem sit enim proposititio
talis si non est animal non est rationabile si rationabile
non est irrationabile est et si assumamus atqui animal est
non necesse est uel esse irrationabile uel non esse  octauus
modus est qui hac propositione formatur si a non est nec b
est et si b non est c non esse necesse est atqui est c igitur
a esse necesse est quod si a terminum sumpserimus non fiet
ulla necessitas sit enim propositio si non est animal non est
homo et si non est homo necesse est non esse risibile atqui
est animal non necesse erit uel esse uel non esse risibile ac
de prima quidem figura satis dictum est sequenti uero uolumine
de secunda tractabitur

 liber tertius  

  conditionalium propositionum quae tribus terminis
constant secunda figura est quotiens cum aliquid dicitur uel
esse uel non esse consequitur ut duo quaedam uel esse uel non
esse dicantur uariantur autem in ipsis propositionibus uel etiam
in conclusionibus secundum assumptionis ordinem multis modis
quod ut facilius innotescat prius cunctae propositiones ordine
digerantur in quibus illud est praedicendum quod saepe
aequimodae propositiones ponuntur saepe uero non aequimodis
quidem nullus est syllogismus aequimoda enim propositio est si
ita dicamus si a est b est et si a est c non est
inaequimoda uero secundae figurae propositio est in his
syllogismis hypotheticis quorum enuntiationes tribus terminis
componuntur ueluti cum ita proponimus si est a est b si
autem non est a est c  huius propositionis tale
intellegatur exemplum si animal est animatum est si animal
non est insensibile est hic igitur animal quod est a non est
uno modo utrisque propositum sed ad b quidem affirmatiue ad c
autem negatiue coniungitur et id uocatur non aequimode
praedicari quod si in utrisque a esse uel non esse poneretur
aequimoda praedicatio diceretur disponantur igitur ut dictum
est omnes non aequimodae propositiones hoc modo

si est a est b si non est a est c

si est a est b si non est a non est c

si est a non est b si non est a est c

si est a non est b si non est a non est c

 nunc igitur a quidem esse propositum est cum b non esse uero
cum c rursus a non esse ponamus cum b esse uero cum c

si non est a est b si est a est c

si non est a est b si est a non est c

si non est a non est b si est a est c

si non est a non est b si est a non est c

si igitur non sit aequimoda praedicatio assumpto quidem b fiunt
sexdecim complexiones quarum tantum octo sunt syllogismi
rursus si assumatur c sic quoque sexdecim complexiones fiunt
sed in octo tantum syllogismorum deprehenditur firma necessitas
sit igitur secundae figurae primus modus hic ex prima ueniens
propositione si est a est b si autem non est a est c 
dico quoniam si non est b est c quoniam enim si est a est b
secundum ordinem consequentiae si non est b non erit a atqui si
non esset a esset c si igitur non sit b erit c quod si idem
b esse ponatur nihil euenit necessarium age enim sit b non
necesse est esse uel non esse a nihil igitur necessarium
sequitur ut sit uel non sit c ut si sit a animal b animatum c
insensibile nam si est animal est animatum si uero non est
animal insensibile est atqui si sit animatum non necesse est
esse animal uel non esse non igitur necesse est esse
insensibile uel non esse  quod si c terminus assumatur
siquidem non esse ponatur erit necessario b si uero esse
nullus est syllogismus nam si non est c est a at si est a est
b si igitur non est c est b quod si est c non necesse est
esse a aut fortasse necesse sit non esse haec enim propositio
id est si non est a est c in talibus tantum euenit in
quibus alterum eorum esse necesse sit quod si est c non erit a
si non est a nihil ad b ueluti si est insensibile non erit
animal at si non sit animal nihil animatum uel esse uel non
esse necesse erit  ex secunda rursus propositione fit
syllogismus cum ita proponimus si est a est b si non est a
non est c dico quia si non est b non est c propositum
quippe est si est a est b ordo uero consequentiae est si
non est b non esse a quod si non est a non est c si igitur
non est b non est c quod si fuerit b non necesse est esse c
sit enim a animal b animatum c rationabile et proponatur si
animal est animatum est si animal non est rationabile non est
atqui est animatum non necesse est esse animal quo fit ut ne
rationabile quidem  quod si c terminum dicat assumptio si
quidem c terminus affirmatus fuerit erit b quod si idem c
terminus abnuatur nullus est syllogismus nam quoniam si est a
erit b si non est a non erit c si est c erit a at cum est a
est b si est igitur c erit b quod si non sit c nihil sit
necessarium nam in hac propositione quae dicit si animal est
animatum est si animal non est rationabile non est assumamus
atqui non est rationabile non necesse erit esse uel non esse
animal quocirca ne animatum quidem

  item ex tertia propositione talis est syllogismus si est
a non est b si non est a est c dico quia si est b est c
nam quoniam ita propositum est si est a non esse b necesse
est consequi ut si sit b non sit a at si non sit a erit c si
igitur sit b erit c quod si non sit b nihil est necessarium
si enim sit a animal b inanimatum c insensibile in hac
propositione quae dicit si est animal non est inanimatum si
non est animal est insensibile si assumamus non esse
inanimatum non necesse erit esse animal uel non esse quare ne
insensibile quidem si uero a c termino fiat assumptio si quidem
non sit c non erit b si uero sit nulla erit necessitas
conclusionis  nam quoniam ita propositum est ut si sit a
non sit b si uero non sit a sit c ea est consequentia ut si
non sit c sit a in his enim tantum terminis dici potest qui
medietate priuati sunt sit a non est b si igitur non sit c
non erit b quod si sit c nullus est syllogismus nam in hac
propositione quae dicit si est animal non est inanimatum si
uero non est animal insensibile est assumat aliquis esse
insensibile sequitur quidem ut non sit animal sed non
consequitur ut uel sit uel non sit inanimatum  ex quarta
propositione est syllogismus ita si est a non est b si non est
a non est c dico quoniam si est b non est c nam quoniam
ita propositum est si est a non est b ea rerum consequentia
est ut si sit b non sit a atqui cum non sit a positum fuerat
non esse c si igitur sit b non est c quod si b non esse
assumatur nullus est syllogismus age enim sit a quidem animal
b inanimatum c rationabile et sit haec propositio si est
animal non est inanimatum si non est animal non est
rationabile assumamus igitur non esse inanimatum non necesse
erit esse animal quocirca nec rationabile  rursus si c
terminus assumatur si quidem esse ponatur necesse erit non esse
b at si non est c nullus est syllogismus nam quoniam
propositum est si a sit non esse b si a non sit non esse c
necesse est ut cum sit c sit etiam a at si sit a non sit b
si igitur sit c non erit b quod si c non esse ponatur nullus
est syllogismus ueluti in hac propositione si est animal non
est inanimatum si non est animal non est rationabile si quis
igitur assumat non esse rationabile non necesse erit esse
animal quocirca ne inanimatum quidem uel esse uel non esse 
atque in his quidem quatuor propositionibus ita a terminus
positus est ut ad b quidem esse diceretur ad c uero non esse
quod si ordo mutetur rursus quatuor erunt alii syllogismi si b
terminus assumatur quatuor etiam alii si c ex utraque autem
parte quaternae complexiones erunt quae nullos faciant
syllogismos sit enim quinta propositio si non est a est b si
est a est c dico quia si non est b erit c assumatur enim
atqui non est b erit igitur a hic enim consequentiae ratus
ordo constabat sed cum est a est c si igitur non est b erit
c  quod si b esse ponatur nihil sit necessarium si enim est
b non erit a quod si a non est nihil ad c quocirca nullus
est syllogismus non esse autem a si b sit ea propositio
monstrat per quam dicimus si a non est est b haec enim
immediatis tantum contrariis conuenit age enim sit a quidem
animal b uero insensibile c animatum et proponatur si animal
non est insensibile est si animal est animatum est et
ponatur esse insensibile non necesse est esse uel non esse
animal quocirca ne animatum quidem esse uel non esse necesse
est  quod si c terminus assumatur si quidem negatiue faciet
syllogismum affermatiue uero nullo modo nam si non est c non
est a quod si non est a est b si igitur c non est b est quod
si sit c non necesse est esse uel non esse aquo fit ut ne b
quidem esse aut non esse necesse sit nam si est animatum non
necesse est esse uel non esse animal cum uero animal non sit
non necesse est esse uel non esse insensibile propositio uero
eadem quae superius

  rursus ex sexta propositione fit syllogismus hoc modo si
non est a est b si est a non est c dico quia si non est b
non erit c si enim non est b est a at si est a non est c
si igitur non est b non erit c quod si b terminum ponat
assumptio nulla est necessitas conclusionis si enim est b non
est a id enim ex superioribus manifestum est at si non est a
nihil ad c tunc enim c non erat si esset a exemplum uero hoc
est ut si sit a animal b insensibile c inanimatum si igitur
sit propositio talis si non est animal est insensibile si est
animal non est inanimatum atqui est insensibile  non est
igitur animal sed non consequitur ut sit uel non sit inanimatum
 quod si c terminum sumpseris si quidem affirmes facies
syllogismum nam si est c non erit a quod si a non sit erit b
si igitur fuerit erit b at si negaueris nihil est
necessarium si enim assumas atqui non est c non necesse erit
esse uel non esse a quocirca ne b quidem nam si inanimatum
negaueris non necesse est esse uel non esse animal quocirca ne
insensibile quidem esse uel non esse ex septima propositione
conclusio est cum ita proponimus si non est a non est b si
est a est c dico quia si est b erit c nam quoniam ita
propositum est si non esset a non esse b si sit b erit a
atqui si sit a erit c si igitur sit b erit c quod si b
terminum neget assumptio nulla est in conclusione necessitas
nam si non sit b nihil erit necessarium esse uel non esse a
quocirca nec quidem uelut in his terminis si enim sit a
animatum b animal c uiuere si sic enuntiemus si non est
animatum non est animal si est animatum uiuit si igitur
assumamus  atqui non est animal non necesse est esse uel non
esse animatum quocirca nec uiuere quod si assumamus c terminum
si quidem negemus erit syllogismi perfecta necessitas si uero
affirmemus nulla conclusio est nam si non est c non erit a si
non est a non erit b si igitur non sit c non est b  quod
si affirmetur nihil est necessarium siue enim necesse est esse
siue non necesse est esse a nihil ad b ut in superioribus
terminis poterit ostendi si enim uiuit et si necesse est esse
animatum non necesse est tantum esse animal quod si non est
necesse esse animatum non necesse est esse uel non esse animal
ut uero necesse sit non esse animatum fieri non potest ex
octaua enuntiatione conclusio est cum ita proponitur si non
est a non est b si est a non est c dico quoniam si est b
non est c nam si est b est a quod si est a non est c si
igitur est b non erit c  quod si b terminum neget assumptio
nihil est necessarium si enim non sit b non necesse erit a uel
esse uel non esse quo fit ut ne c quidem uelut in his
terminis si sit a animatum b animal c inanimatum si igitur
proponamus si non est animatum non est animal si est
animatum non est inanimatum et assumamus sed non est
animal non necesse est uel esse uel non esse animatum quocirca
ne inanimatum quidem at si c terminus assumatur si quidem cum
affirmatione ponatur erit necessitas syllogismi nam si est c
non est a quod si non est a non est b si igitur est c non est
b at si c terminum neget assumptio nihil est necessarium nam
si non est c non necesse erit esse uel non esse a quo fit ut ne
b quidem  nam si non est inanimatum fortasse quidem necesse
sit esse animatum sed non necesse est esse animal inuenientur
autem termini ut non sit necesse esse a ueluti si c ponamus
nigrum a album negato enim nigro non consequitur ut affirmetur
album et secundae quidem figurae inaequimodas complexiones omnes
ut arbitror explicuimus si uero aequimodae sint nullus
omnino fit syllogismus aequimodae uero fiunt hoc modo
quotiescumque enim a terminus ad b et ad c simul uel esse uel non
esse ponitur quoquomodo b atque c termini uarientur harum
igitur quae aequimodae complexiones esse dicuntur nulla est
collectibilis  sunt autem omnes aequimodae complexiones hae

si est a est b si est a est c

si est a est b si est a non est c

si est a non est b si est a est c

si est a non est b si est a non est c

si non est a est b si non est a est c

si non est a est b si non est a non est c

si non est a non est b si non est a est c

si non est a non est b si non est a non est c

  quarum imbecillam conclusionem atque omni carentem
necessitate ex assumptionibus quoquo modo factis inueniemus nec
non secundum superius descriptos modos etiam terminos facillime
reperire poterimus per quos demonstratur nullam in talibus
complexionibus inueniri posse constantiam ac de secunda quidem
figura quanti sint quotque modis fiant syllogismi diligenter
ostendimus fiunt autem si inaequimodae quidem complexiones
fuerint b termino assumpto syllogismi octo totidemque si c
terminus assumatur sunt igitur secundae figurae sedecim
syllogismi totidem uero b atque c termino non ita ut oportet
assumptis complexiones fiunt quibus nihil admodum colligatur
 nunc igitur de tertia figura dicendum est in qua quidem
totidem complexiones fiunt et totidem syllogismi sed ita ut non
aequimodae propositiones ponantur quod si aequimodae fuerint
nullus omnino ut in secunda figura dictum est fiet syllogismus
exponamus igitur omnes figurae tertiae inaequimodas
propositiones

si est b est a si est c non est a

si est b est a si non est c non est a

si non est b est a si est c non est a

si non est b est a si non est c non est a

et nunc quidem a cum b esse cum c uero non esse propositum est
rursus uero a quidem cum b non esse cum c uero esse proponatur

si est b non est a si est c est a

si est b non est a si non est c est a

si non est b non est a si est c est a

si non est b non est a si non est c est a

 tertiae igitur figurae primus modus huiusmodi est si est b
est a si est c non est a qui quidem diuersus est a secundae
figurae primo modo illic enim si a esset uel non esset b et c
esse dicebantur nunc uero si b uel c fuerint a esse uel non
esse proponitur aequimodae autem propositiones non sunt quae in
alia parte esse in alia non esse constituunt uelut in superius
comprehensa nam si b est a est si autem c est a non est
quibus ita positis dico quoniam si est b c non esse necesse
est si enim est b est a quod si est a non est c si igitur
est b non est c quod si b terminus abnuatur nullus est
syllogismus si enim b non sit non necesse erit esse uel non
esse a nec c igitur necesse erit esse uel non esse uelut in hoc
exemplo  si sit b animal a animatum c mortuum et
proponatur si animal est animatum est si mortuum est
animatum non est atqui non est animal non necesse est esse uel
non esse animatum quae enim non sunt animalia possunt esse
animata ut arbores possunt esse non animata ut lapides
quocirca si animal non fuerit ne mortuum quidem esse uel non
esse necesse est plura enim non sunt animalia quae mortua non
sint ut lapides ea enim mortua dicuntur quae aliquando
uixerunt ab assumptione uero c termini affirmatio faciet
syllogismum nam si c est b non erit si enim c est non est a
at si non sit a non erit b si igitur c est b non erit 
negatio uero nihil explicat necessitatis nam si non est c non
necesse est esse uel non esse a quo fit ut ne b quidem nam si
non sit mortuum non necesse est esse animatum uel non esse
quaedam enim quae non sunt mortua animata sunt ut arbores
quaedam uero cum mortua non sint non sunt animata ut lapides
quo fit ut ne animal quidem esse uel non esse necesse sit si
mortuum destruatur ex secunda uero propositione hic modus est
colligendus si est b est a si non est c non est a dico
quia si est b erit c nam si est b est a quod si est a est
c  ita enim conuertitur talis propositio  si igitur est b est
c

 quod si b terminus negetur nulla est necessitas syllogismi
nam si non est b non necesse est esse uel non esse a quocirca
ne ad c quidem ulla necessitas perueniet ut in terminis patet
nam si sit b animal a animatum c corporeum et proponatur si
est animal est animatum si non est corporeum non est
animatum et assumatur atqui non est animal non necesse est
esse uel non esse corporeum c uero terminus si negetur erit
necessitas syllogismi nam si non est c non est a quod si non
est a non est b ita enim conuerti potest si igitur non est c
non erit b si affirmetur c nulla est necessitas nam si est
corporeum non necesse est animatum esse uel non esse quocirca
nec animal quidem esse uel non esse necesse est  tertia
propositio talem recipit conclusionem si non est b est a si
est c non est a dico quia si non est b non erit c si enim
non sit b est a quod si sit a non erat c ita enim poterat
conuerti ea pars propositionis quae si esset c terminus a
terminum non esse dicebat fit igitur ut si non sit b non sit
c quod si affirmetur esse b terminum nulla est necessitas
conclusionis nam si sit b necesse est quidem non esse a sed
non necesse est esse c ut in his terminis si sit b animatum a
inanimatum c animal si quis igitur sic proponat si non est
animatum inanimatum est si est animal non est inanimatum si
igitur ponamus esse animatum sequitur quidem ut non sit
inanimatum sed non necesse est ut sit animal  c uero
terminus si affirmetur fiet necessaria conclusio hoc modo nam
si est c non est a si non est a est b id enim sequebatur eam
propositionem quae si non esset b terminus a terminum esse
dicebat si igitur sit c est b quod si idem c terminus
abnuatur nullus est syllogismus nam si non sit c non necesse
est esse uel non esse a quo fit ut ne b quidem nam si non est
animal non necesse est esse uel non esse inanimatum quocirca ne
animatum quidem

  ex quarta propositione talis est syllogismus si non est
b est a si non est c non est a dico quia si non est b est
c nam si non est b est a si uero a fuerit necesse est esse c
id enim consequitur eam propositionis partem quae ait si non
est c non est a si igitur non sit b est c at si b terminus
affirmetur nullus est syllogismus sequitur namque ut non sit a
sed non sequitur ut sit uel non sit c uelut in his terminis
nam si sit b quidem insensibile a animal c animatum et
proponatur si sit insensibile non est animal sed non necesse
est esse uel non esse animatum  c uero terminus si negetur
fiet protinus syllogismus nam si non est c non est a si non
est a erit b id enim consequitur eam propositionis partem quae
dicit si non est b est a si igitur non sit c erit b quod
si sit c non est necesse esse uel non esse a quo fit ut ne b
quidem nam si est animatum non necesse est esse animal uel non
esse quo fit ut ne insensibile quidem esse uel non esse necesse
sit et hactenus quidem quatuor modos ita disposuimus ut ad b
terminum quoquo se modo haberet a terminus esse poneretur ad c
uero non esse nunc ita statuamus ut a terminus ad b terminum
non esse dicatur ad c uero esse ordine scilicet immutato 
omnes uero non esse aequimodas propositiones illud ostendit quod
a quidem si affirmatiue est ad b ad c negatiue proponitur aut
si negatiue ad b affirmatiuam ad c retinet enuntiationem quinta
igitur propositio talem facit syllogismum cum talis est
propositio si est b non est a si est c est a dico quia si
est b non est c nam si est b non est a si uero non sit a
non est c id enim talem propositionem consequebatur quae si
esset c terminus a quoque esse dicebat si est igitur b non
est c at si negetur b nullus est syllogismus si enim non sit
b non necesse est esse a quo fit ut ne ad c quidem necessitas
ulla perueniat  et in terminis idem patet nam si sit b
quidem mortuum a animatum c animal et sit ita propositio si
est mortuum non est animatum si animal est animatum est et
assumamus non esse mortuum non necesse est esse uel non esse
animatum nam et quae adhuc animata sunt et quae numquam
fuerunt non sunt mortua quocirca non sequitur ut sit uel non
sit animal quod enim mortuum non est potest et esse animal ut
canis uiuens et non esse ut lapis at si c terminus affirmetur
erit perfecta conclusio non esse b nam si sit c est a si uero
sit a non erit b id enim consequitur superius positum
propositionis modum si igitur sit c non erit b at si
negetur c neque ad a neque ad b necessitas ulla perducitur
uelut in his terminis  nam si non est animal neque animatum
neque mortuum uel esse uel non esse necesse est sextae
propositionis haec conclusio est si est b non est a si non
est c est a dico quia si est b erit c nam si est b non
est a si non sit a erit c talis enim in hac parte
propositionis est consequentia si igitur sit b erit c quod si
b terminus abnuatur nihil necessarium fiet nam si non sit b
nec a nec c terminos uel ad esse uel ad non esse sequitur ulla
necessitas ut in terminis patet nam si sit b mortuum a
animatum c inanimatum si non sit mortuum non necesse est esse
uel non esse animatum quocirca ne inanimatum quidem  at si c
terminus assumatur si quidem in negatione sit positus fiet
rata conclusio non esse b terminum nam quoniam non est c est a
at si sit a non est b si igitur non sit c non erit b quod si
affirmetur c terminus nihil est necessarium neque enim si sit
c quamuis a non esse necesse sit ad b terminum necessitas ulla
perueniet ut etiam in terminis patet nam si sit inanimatum
necesse est non esse animatum sed non necesse est esse mortuum
septimae propositionis talis est syllogismus enuntietur enim
si non est b non est a si est c est a dico quia si non est
b non est c si enim non sit b non erit a quod si a non
fuerit non erit c id enim sequebatur eam propositionem qua
dicebatur si esset c terminus a quoque consequi ut esset si
igitur non sit b non erit c  quod si affirmetur b nihil est
necessarium neque enim si sit b uel a uel c aut esse aut non
esse necesse est ut in terminis patet nam si sit b animatum a
animal c sensibile et sit propositio si animatum non est non
est animal si sensibile est animal est si assumatur esse
animatum neque animal necesse est esse neque sensibile at si
per c terminum fiat assumptio si quidem affirmabitur erit firma
conclusio si negetur nullus est syllogismus nam si est c est
a si sit a erit b id enim consequebatur eam propositionem
quae ait si non sit b non esse a si igitur sit c erit b
at si idem c terminus abnuatur nihil est necessarium nam si non
sit c neque a neque b terminum necessitas ulla constringit
uelut si non sit sensibile non sit forsitan animal sed non
necesse est esse animatum  reperientur uero termini quibus ne a
quidem non esse necesse sit

  octauus modus est in quo ita proponitur si non est b
non est a si non est c est a dico quia si non est b est c
si enim non sit b non erit a quod si non sit a erit c id
enim consequebatur eam partem propositionis quae dicebat si non
est c est a si igitur non sit b erit c quod si b terminus
affirmetur nihil est necessarium nam si sit b neque esse neque
non esse necesse est a terminum quo fit ne c quidem id uero
tali liquet exemplo si sit b animatum a animal c insensibile
et proponatur si non sit animatum non est animal si non sit
insensibile est animal  si igitur in assumptione affirmemus
b terminum ac dicamus atqui est animatum non necesse est
esse uel non esse animal uel insensibile quocirca nullus est
syllogismus at si c terminus abnuatur fiet protinus
syllogismus nam si non est c est a si uero est a erit b si
igitur non sit c erit b quod si c terminus affirmetur nihil
est necessarium nam et si a terminum non esse necesse est
quantum ad b terminum nihil necessarium cadit id uero tali
demonstratur exemplo si sit insensibile non est animal quod
si animal non est non necesse est esse uel non esse animatum in
non aequimodis igitur propositionibus siue b siue c terminus
assumatur octo necesse est ex utraque parte fieri syllogismos
reliquae uero ex utraque parte octonae complexiones necessitate
priuatae sunt  at si sint aequimodae nullus omnino est
syllogismus aequimodae uero dicuntur quotiens a terminus ad
utrosque uel esse uel non esse proponitur omnes autem aequimodae
propositiones sunt huiusmodi

si est b est a si est c est a

si est b est a si non est c est a

si non est b est a si est c est a

si non est b est a si non est c est a

si est b non est a si est c non est a

si est b non est a si non est c non est a

si non est b non est a si est c non est a

si non est b non est a si non est c non est a

 in quibus et per consequentiam propositionum superius
designatam et per exempla currentes possumus lucide et
constanter agnoscere nullam omnino in syllogismis fieri
necessitatem quocirca cum tribus terminis texitur propositio
ex prima quidem figura fiunt syllogismi sedecim ex secunda
syllogismi sedecim ex tertia etiam totidem colliguntur omnes ex
tribus terminis syllogismi quadraginta octo restat nunc ut de
his syllogismis dicamus qui duabus hypotheticis continentur
quorum quidem similis consequentiae modus est ut in his
propositionibus quae ex duabus categoricis ac simplicibus
efficiebantur  in omnibus enim si quidem uelimus astruere
primam totius propositionis assumemus partem si uero in
conclusione aliquid destruendum est secunda negabitur siue
autem prima denegetur siue posterior affirmetur nulla fit
omnino necessitas nisi in quinta septima tertia decima et
quinta decima propositione in quibus non complexionis natura
sed terminorum proprietas consequentiam facit sicut in his
syllogismis fieri docuimus qui in his propositionibus constant
quae duabus simplicibus continentur horum autem omnium qui ex
duabus hypotheticis constant propositiones apposui quarum
differentias cum lector agnouerit ad earum exempla necesse est
reuertatur quae ex simplicibus et categoricis iunctae sunt 
sunt autem omnes propositionum differentiae quae ex duabus
hypotheticis copulantur huius modi

si cum est a est b cum sit c est d

si cum est a est b cum sit c non est d

si cum est a est b cum non sit c est d

si cum est a est b cum non sit c non est d

si cum sit a non est b cum sit c est d

si cum sit a non est b cum sit c non est d

si cum sit a non est b cum non sit c est d

si cum sit a non est b cum non sit c non est d

si cum non sit a est b cum sit c est d

si cum non sit a est b cum sit c non est d

si cum non sit a est b cum non sit c est d

si cum non sit a est b cum non sit c non est d

si cum non sit a non est b cum sit c est d

si cum non sit a non est b cum sit c non est d

si cum non sit a non est b cum non sit c est d

si cum non sit a non est b cum non sit c non est d

 in his quoque propositionibus illud inspiciendum est quod
cum sedecim sint octo quidem ita uariantur ut tamen in omnibus
a terminus esse ponatur octo uero ita ut idem a terminus non
esse dicatur non uero quoquo modo positae fuerint habebunt uim
conditionalium propositionum ex duabus hypotheticis constantium
nam si quis sic dicat  si cum homo est animal est cum sit
animatum corpus est non fecerit eam propositionem quae ex
duabus conditionalibus constet neque enim idcirco quod animatum
est corpus est quia qui homo est animal est nec conditio
sequitur conditionem sed si eas separes per seque pronunties
utraque habet in terminorum consequentia necessitatem nam et qui
homo est animal est et quod animatum est corpus est et per se
istae propositiones uerae sunt nec conditione iunguntur

  ut igitur singularum natura clarescat de unaquaque est
disserendum prima igitur propositio talis esse debet ut si sit
a positum b terminus non continuo subsequatur itemque si c
ponatur non necesse sit d terminum consequi sed posito quidem
a termino c terminum posito uero b terminum d esse necesse
sit tunc enim eueniet ut si posito a fuerit b necesse sit c
posito subsequi d ut si sint termini a homo b medicus c
animatum d artifex posito enim homine non necesse est ut
medicus sit et cum sit animatum non necesse est ut sit artifex
at si homo sit necesse est ut sit animatum et si medicus sit
necesse est ut artifex sit hoc itaque posito eueniet ut si cum
homo sit medicus est cum sit animatum sit artifex 
secunda propositio ita esse debet ut a atque b itemque c atque
d praeter se esse possint sed a praeter c esse non possit b
autem atque d simul esse non possint tunc enim eueniet ut si
posito a termino b fuerit consecutum posito c non esse d
necesse sit ut si sit a homo b niger c animatum d albus 
homo namque praeter nigrum et animatum praeter album uel esse
uel non esse potest homo uero praeter animatum nigrum autem cum
albo esse non potest euenitque ut si cum sit homo niger sit
cum sit animatus non sit albus item tertiae propositionis tales
terminos esse oportebit ut a praeter b esse possit c uero uel
cum a uel cum d simul esse non possit  quocirca euenit ut si
a posito fuerit b negato c termino d esse necesse sit ut si
sit a quidem animatum b medicus c inanimatum d artifex
animatum enim praeter medicum esse potest inanimatum uero neque
cum animato neque cum artifice iungi potest itaque si cum
animatum est medicus est cum inanimatum non sit artifex est
quarta propositio his terminis contexenda est ut a quidem cum b
termino c autem cum d uel esse uel non esse possit neque uero a
cum c neque b cum d ulto modo esse possibile sit tunc enim
euenit ut si a posito b subsequatur c negato negetur etiam d
ut si sit a homo b niger c inanimatum d album homo quidem
praeter nigrum inanimatum uero praeter album esse et non esse
potest neque tamen homo cum inanimato neque nigrum cum albo
esse possibile est  si tamen cum homo sit niger est
sequitur ut cum non sit inanimatum non sit album quintae
propositionis haec membra sunt ut a praeter b et c praeter d
esse uel non esse possit sed a praeter c esse non possit b
atque d numquam simul esse possint ita ut si alterum non sit
alterum esse necesse sit tunc enim eueniet ut si a posito b
negetur c posito d sequatur ut si sit a quidem homo b aeger c
animatum d sanus homo quidem praeter aegritudinem animatum
uero praeter sanitatem et esse et non esse potest sed si homo
sit animatum esse necesse est itaque fiet ut si cum homo sit
non sit aeger cum sit animatus sanus sit  sexta propositio
hos terminos habere desiderat ut a praeter b et c praeter d et
esse et non esse possit idem uero a praeter c et d praeter b
esse non possit tunc enim eueniet ut si a posito non est b
posito c non sit d ut si sit a homo b artifex c animatum d
medicus homo quidem praeter artificium animatum uero praeter
medicinam et esse et non esse potest neque uero homo praeter
animatum neque medicus praeter artificium esse potest quo fit
ut si cum homo est artifex non est cum sit animatum non sit
medicus  septimae propositionis hi termini sunt ut a quidem
praeter b esse et non esse possit c autem neque cum d neque cum
a esse possit b etiam cum c simul esse et non esse non possit
ita namque eueniet ut si posito a esse b denegetur negato c
termino d sequatur ut si a quidem sit animatum b sanum c
inanimatum d aegrum animatum quidem praeter sanitatem et esse
et non esse potest inanimatum uero neque cum animato neque cum
aegro conuenire potest quo fit ut si cum animatum est sanum
est cum non sit inanimatum aegrum sit  item octaua
propositio his terminis copulanda est ut a quidem praeter b
terminum et esse et non esse possit c autem cum d non esse
possit sed a cum c et d praeter b esse non possit hoc enim
pacto eueniet ut si a posito b denegetur denegato c termino d
terminus non sit ut si sit a animatum b artifexc inanimatum d
medicus animatum enim praeter artificium et esse et non esse
potest inanimatum uero neque cum animato neque cum medico
conuenit medicus uero praeter artificium esse non potest unde
euenit ut si cum animatum est non sit artifex cum non sit
inanimatum non sit medicus

  nona propositio fiet si a quidem atque b simul esse non
possint c uero possit esse praeter d cum a uero esse non
possit tunc enim eueniet ut si a denegato b esse consequitur
posito d sequatur ut si sit a quidem inanimatum b medicus c
animatum d artifex inanimatum quippe medicus esse non potest
animatum uero potest non esse artifex inanimatum uero atque
animatum simul esse non possunt quo fit ut si quod non est
inanimatum medicus sit cum sit animatum sit artifex decimam
propositionem tales termini copulabunt ut a quidem praeter b at
uero c praeter d esse possit sed a cum c et b cum d esse non
possit  ita enim proueniet ut si negato a esse b
consequatur posito c termino d non esse necesse sit ut si sit a
inanimatum b nigrum c animatum d album inanimatum quippe
praeter nigrum et animatum praeter album esse et non esse
possunt sed inanimatum cum animato et nigrum cum albo simul
esse non possunt sed si negatum fuerit inanimatum et consecutum
fuerit nigrum posito animato album esse negabitur item undecima
propositio ea sit ut neque a cum b neque c cum d simul esse
possit a uero sine c et b sine d esse non possit ita enim si
cum a sit negatum b sequitur cum c negabitur d esse necesse
est ut si sit a inanimatum b medicus c inuitale d artifex
inanimatum quidem medicus esse non potest quocirca ne inuitale
quidem artifex sed quod inanimatum est non potest non esse
inuitale itemque qui medicus est non potest non esse artifex
 si igitur inanimatum negetur et medicum esse consequatur cum
negabitur inuitale artifex esse conseguitur duodecima
propositio est quam talibus terminis constare oportebit ut a
quidem praeter b at uero c praeter d uel esse uel non esse
possit a uero sine c et b cum d esse non possint ita enim
cadet ut si a negato b sequitur c negato d etiam denegetur ut
si fuerit a inanimatumb album c inuitale d nigrum inanimatum
quidem praeter album inuitale autem praeter nigrum uel esse uel
non esse potest si tamen inanimatum non sit et sit album cum
inuitale non sit non erit nigrum  tertia decima propositio
his terminis conectenda est ut a quidem praeter b at uero c
praeter d esse possit a uero atque c et b atque d ita simul
esse non possint ut si alterum eorum non fuerit alterum esse
necesse sit ita namque fiet si cum a negatum sit b negetur cum
c affirmatum sit d affirmetur ut si sit a irrationabile b
aegrum c rationabile d sanum irrationabile namque praeter
aegrum et rationabile praeter sanitatem esse potest
irrationabile uero atque rationabile et aegrum atque sanum simul
esse non possunt si tamen alterum eorum non fuerit alterum
esse necesse est itaque fit ut si irrationabili denegato aegrum
denegetur rationabili posito sanum ponatur  quarta decima
propositio his texenda membris est ut a quidem praeter b et c
praeter d esse possint sed a atque c simul esse non possint ita
ut cum alterum non fuerit alterum esse necesse sit d uero
praeter b esse non possit fit igitur ut si cum sit a denegatum
b denegetur cum sit c non sit d ut si sit a inanimatum b
artifex c animatum d medicus inanimatum quidem praeter
artificem animatum uero praeter medicum esse potest inanimatum
uero cum animato non conuenit et medicus ab artifice nullo modo
separatur fit igitur ut si cum non est inanimatum non sit
artifex cum sit animatum non sit medicus  quinta decima
propositio hos terminos habere debet ut aquidem cum c at uero b
cum d esse non possit b uero atque d talia sint ut altero
eorum negato alterum eorum esse necesse sit ita namque fiet ut
si cum sit a denegatum b negetur cum negabitur c affirmetur d
ut si sit a quidem irrationabile b sanum c inanimatum d
aegrum irrationabile quidem si non sit non est inanimatum
sanum etiam atque aegrum simul esse non possunt et qui sanum
negauerit aegrum necesse est affirmet itemque e diuerso est
igitur ut si negato irrationabili negetur sanum negato
inanimato aegrum ponatur  sexta decima propositio est quae
his terminis constat ut a quidem praeter c at uero d praeter b
esse non possit a uero cum b et c cum d esse nullo modo queant
euenit igitur ut si a quidem negato negetur b denegato c
terminus d abnuatur ut si sit a inanimatum b artifex c
inuitale d medicus inanimatum igitur praeter inuitale et
medicus praeter artificem esse non potest inanimatum uero cum
artifice et inuitale cum medico esse non poterit si igitur
negato inanimato negetur artifex negato inuitali negatur
medicus

  atque haec quidem ratio propositionum quarum superius
exempla descripsimus idcirco intellegatur assumpta ut earum
natura claresceret non quo aliter inter se termini esse non
possint nam ut superius dictum est non sufficit quolibet modo
iungere terminos ut fiant hypotheticae propositiones ex duabus
conditionalibus coniugatae neque enim si quis dicat  si cum
homo est animal est cum dies est lucet talem fecerit
propositionem quae ex duabus conditionalibus constet idcirco
quia prior conditio non est secundae causa conditionis hoc
igitur superius positarum propositionum ratio demonstrat
quemadmodum fit ut conditionem conditio consequatur quae cum ita
sint de earum dicendum est syllogismis  fit igitur ex prima
propositione syllogismus hoc modo si cum est a est b cum sit
c est d atqui cum sit a est b cum igitur sit c erit d uel
ita atqui cum sit c non est d cum igitur sit a non est b
posse uero hanc esse assumptionem superius descripta
propositionum natura demonstrat item ex secunda propositione
si cum est a est b cum sit c non est d atqui cum sit a est
b cum igitur sit c non est d uel ita atqui cum sit c est
d cum igitur sit a non est b ex tertia si cum sit a est b
cum non sit c est d atqui cum sit a est b cum igitur non sit
c est d uel ita atqui cum non sit c non est d cum igitur
sit a non est b  item ex quarta si cum sit a est b cum
non sit c non est d sed cum sit a est b cum igitur non sit c
non est d uel ita atqui cum non sit c est d cum igitur sit
a non est b ex quinta propositione fiunt quatuor
collectiones ita namque termini proponuntur ut utrobique fiat
rata conclusio hoc modo si cum est a non est b cum sit c est
d atqui cum sit a non est b cum igitur sit c est d uel
ita atqui cum sit a est b cum igitur sit c non est d uel
ita atqui cum sit c non est d cum igitur sit a est b uel
ita atqui cum sit c est d cum igitur sit a non est b ex
sexta si cum est a non est b cum sit c non est d atqui cum
sit a non est b cum igitur sit c non est d uel ita atqui
cum sit c est d cum igitur sit a est b  ex septima itera
fiunt quatuor syllogismi hoc modo si cum est a non est b cum
non sit c est d atqui cum est a non est b cum igitur non sit
c est d uel ita atqui cum sit a est b cum igitur non sit
c non est d  uel itaatqui cum non sit c non est d cum
igitur sit a est b uel ita atqui cum non sit c est d cum
igitur sit a non est b ex octaua propositione si cum est a
non est b cum non sit c non est d atqui cum sit a non est b
cum igitur non sit c non est d uel ita atqui cum non sit c
est d cum igitur sit a est b  hactenus quidem ex his
propositionibus quae a esse proponebant atque ita caeteros
terminos affirmando negandoque uariabant ostendimus qui fierent
syllogismi nunc ex his propositionibus quinam syllogismi fiant
dicendum est quae ita caeteros terminos uariant ut a non esse
proponant ex nona enim propositione ita fit syllogismus si cum
non est a est b cum sit c est d atqui cum non sit a est b
cum igitur sit c est d uel ita atqui cum sit c non est d
cum igitur non sit a non est b item ex decima si cum non est
a est b cum sit c non est d atqui cum non est a est b cum
igitur sit c non est d  uel ita  atqui cum sit c est d cum
igitur non sit a non est b  ex undecima si cum non est
a est b cum non sit c est d atqui cum non est a est b cum
igitur non sit c est d uel ita atqui cum non sit c non est
d cum igitur non sit a non est b ex duodecima si cum non
est a est b cum non sit c non est d atqui cum non sit a est
b cum igitur non sit c non est d uel ita atqui cum non sit
c est d cum igitur non sit a non est b item ex tertia
decima quae quatuor colligit syllogismos hoc modo si cum non
est a non est b cum sit c est d atqui cum non sit a non est
b cum igitur sit c non est d uel ita atqui cum non sit a
est b cum igitur sit c non est d uel ita atqui cum sit c
non est d cum igitur non sit a est b uel ita atqui cum sit
c est d cum igitur non sit a non est b  item ex quarta
decima si cum non est a non est b cum sit c non est d atqui
cum non est a non est b cum igitur sit c non est d uel ita
atqui cum sit c est d cum igitur non sit a est b quinta
decima rursus quatuor colligit syllogismos hoc modo  si cum
non est a non est b cum non sit c est d atqui cum non sit a
non est b cum igitur non sit c est d uel ita atqui cum non
est a est b cum igitur non sit c non est d uel ita atqui
cum non sit c non est d cum igitur non sit a est b uel ita
atqui cum non sit c est d cum igitur non sit a non est b ex
sexta decima propositione si cum non est a non est b cum non
sit c non est d atqui cum non sit a non est b cum igitur non
sit c non est d uel ita atqui cum non sit c est d cum
igitur non sit a est b

  ex quibus omnibus quadraginta conclusiones fiunt sedecim
quidem assumpta prima conditione ita ut in prima propositione
est posita sedecim uero assumpta secunda conditione contrario
modo atque in propositione est collocata octo uero ex quinta
septima tertia decima et quinta decima propositionibus fiunt
assumptis primis quidem conditionibus contrario modo atque in
propositione proferebantur secundis uero conditionibus eodem
modo assumptis ut in propositione fuerant collocatae  ut
igitur omnium propositionum conclusionumque ratio clarescat
omnes huiusmodi enuntiationes cum propositis apposuimus exemplis

si cum est a homo est b medicus cum sit c animatum est d
artifex

si cum est a homo est b niger cum sit c animatum non est d
albus

si cum est a animatum est b medicus cum non sit c inanimatum
est d artifex

si cum est a homo est b niger cum non sit c inanimatum non
est d albus

si cum est a homo non est b niger cum sit c animatum est d
sanus

si cum est a homo non est b artifex cum sit c animatum non est
d medicus

si cum est a animatum non est b sanum cum non sit c inanimatum
est d aegrum si cum est a animatum non est b artifex cuna non
sit inanimatum non est d medicus

si cum non est a inanimatum est b medicus cum sit c animatum
est d artifex

si cum non est a inanimatum est b niger cum sit c animatum non
est d albus

si cum non est a inanimatum est b medicus cum non sit c
inuitale est d artifex

si cum non est a inanimatum est b albus cum non sit c inuitale
non est d nigrum

si cum non est a irrationale non est b aegrum cum sit c
rationale est d sanum

si cum non est a inanimatum non est b artifex cum sit c
animatum non est d medicus

si cum non est a irrationale non est b sanum cum non sit c
inanimatum est d aegrum

si cum non est a inanimatum non est b artifex cum non sit c
inuitale non est d medicus

 ac de his quidem qui per conexionem fiunt haec dicta sunt hi
uero qui in disiunctione sunt positi illis uidentur adiuncti
eorumque modos formasque suscipiunt quos superius in conexione
positos ex his propositionibus fieri diximus quae duabus
simplicibus iungerentur si igitur in disiunctione propositarum
propositionum ad eas similitudinem demonstrauerim quae in
conexione positae ex simplicibus copulatae sunt quot modi
qualesque conclusiones sunt in unaquaque illarum quae per
conexionem fiunt propositionum tot etiam in his esse necesse est
quae per disiunctionem pronuntiatae eamdem uim conexioni habere
monstrantur quatuor ergo superius differentias per conexionem
enuntiatarum propositionum esse diximus si ex simplicibus
propositionibus copularentur hoc modo  si est a est b si
non est a non est b si est a non est b si non est a est
b  per disiunctionem quoque propositiones quatuor
differentias tenent hoc modo aut a est aut b est aut a non
est aut b non est aut a est aut b non est aut a non est
aut b est quarum quidem ea quae prima est et proponit aut a
esse aut b in his tantum dici potest in quibus alterum eorum
esse necesse est uelut in contrariis medietate carentibus
similisque est ei propositioni quae dicit si a non est b est
quae enim proponit aut a est aut b est id intellegit neque
simul utraque esse posse et si unum non fuerit consequi ut
sit alterum itaque si non sit a erit b sed haec una est earum
propositionum quas in his quae per conexionem fiunt superius
numerauimus  quicumque igitur syllogismi in ea propositione
fiunt quae est si a non est b est hi etiam in ea faciendi
sunt quae per disiunctionem proponitur cum dicimus aut a est
aut b est fiunt autem in superiore quatuor modis quamlibet
enim partem propositionis assumpseris siue praecedentem siue
etiam consequentem siue negatiuo modo siue affirmatiuo faciet
syllogismum nam si haec propositio sit si non est a est b
siue non sit a erit b siue sit a non erit b siue non sit b
erit a siue sit b non erit a  in propositione quoque
disiunctiua idem est nam cum dicitur aut a est aut b est
siquidem a fuerit b non erit quod si a non fuerit erit b et
si b non sit erit a si b fuerit non erit a id quoque tali
declaratur exemplo nam si sit propositio aut aeger est aut
sanus quidquid horum in assumptione assumptum fuerit uel
negatum altera pars uel affirmabitur uel negabitur hoc modo
nam si sanus est non est aeger si non est sanus aeger est si
aeger est non est sanus si non est aeger sanus est  item
ea propositio disiunctiua quae proponit aut non est a aut non
est b fit quidem de his quae quolibet modo simul esse non
possunt etiamsi non alterum eorum necesse sit esse similisque
est ei propositioni conexae per quam ita proponatur si est a
non est b quae enim sic enuntiat aut non est a aut non est
b id nimirum sentit quod si a sit b esse non possit id ita
probabitur cum enim proponitur hoc modo aut non est a aut non
est b tum si assumatur esse a non erit b quocirca ei
propositioni conexae similis est quae ita enuntiat si sit a non
esse b in hac uero propositione duae tantum complexiones
syllogismos creabant nam si esset a non erat b et si esset b
non erat a siue autem non esset a non necesse erat esse uel non
esse b siue non esset b non necesse erat esse uel non esse a

  quocirca et in disiunctiua propositione totidem
syllogismos esse necesse est totidem uero incollectibiles
complexiones nam cum ita proponitur aut non est a aut non est
b ita dicitur si sit a non erit b et si sit b non erit
a siue autem non sit a non necesse erit esse uel non esse b
siue non sit b non necesse erit esse uel non esse a ueluti in
his apparet exemplis  si enim quis dicat aut non est album
aut non est nigrum si igitur assumat atqui est album non
erit nigrum uel rursus atqui est nigrum non erit album siue
autem album non esse assumpserit non necesse erit esse uel non
esse nigrum siue nigrum non esse assumpserit ut sit uel non sit
album nullam faciet necessitatem item ea propositio per quam
ita proponitur aut est a aut non est b dicitur quidem de
sibimet adhaerentibus proponiturque in his propositionibus quae
ad minora de maioribus tendunt similisque est ei propositioni
conexae quae enuntiat si non est a non est b  nam qui
dicit aut est a aut non est b si assumat atqui non est a
modis omnibus non erit b si igitur non sit a non erit b id
enim haec disiunctio praemittebat in hac uero siquidem a
negaretur uel confirmaretur b fiebat aliquis syllogismus siue
autem a affirmaretur siue b negaretur nulla erat in conclusione
necessitas idem prouenit in disiunctis nam cum proponitur
aut est a aut non est b siquidem non sit a non erit b si
uero sit b erit a quod si sit a uel non sit b nihil est
necessarium  id uero in his terminis approbatur si quis ita
proponat aut animal est aut non est homo si igitur animal
non sit non est homo si homo sit animal est siue autem animal
sit non necesse est esse hominem siue homo non sit animal non
necesse est interire ea uero propositio quae dicitaut non est
a aut est b in his quae siti adhaerent proponi potest et a
minoribus ad maiora contendit sed est similis ei propositioni
conexae quae dicit si est a est b nam cum ita quis enuntiat
siquidem assumat esse a statim consequitur ut sit b sed in hac
propositione siquidem affirmaretur esse a sequebatur ut esset
b  quod si negaretur b sequebatur ut non esset a siue autem
negaretur a siue affirmaretur b nihil necessarium uidebatur
accidere et in ea igitur propositione disiuncta quae dicit aut
non est a aut est b siquidem fuerit a erit b si non fuerit
b non erit a siue autem non sit a siue sit b nulla est
necessitas syllogismi ut in hoc declaratur exemplo aut non est
homo aut animal est si igitur assumamus atqui est homo
erit animal si negemus esse animal non erit homo si autem
hominem negemus uel animal affirmemus nihil necessarium cadit
 quocirca ex his quae superius dicta sunt declaratur quot
disiunctarum propositionum syllogismi sint uel quibus ab his
quae conexae sunt differentiis segregentur quae enim conexae
sunt quandam in eo quod est esse uel non esse consequentiam
monstrant quae uero secundum disiunctionem proponuntur ita sunt
ut sibimet consentire non possint inuenias quoque per
conexionem propositiones quae id intellegi uelint ut a se
nequeant separari ut cum ita proponimus si est a est b id
nimirum haec propositio intellegit quod si esse potuerit a
statim consequatur ut sit etiam b  nulla uero earum quae in
disiunctione sunt ita proponitur ut simul esse uideantur cum
enim dicimus aut a est aut b est aut easdem propositiones
quolibet modo alio uariamus id et coniunctio quae disiunctiua
ponitur sentit simul eas esse non posse et cum late earum pateat
differentia idcirco nunc de eisdem pauca subiunximus quoniam
totidem syllogismos fieri dicebamus in his propositionibus quae
per disiunctionem fierent quot etiam fuerant in conexis et
quoniam de omnibus qui quoquo modo fieri possunt hypotheticis
syllogismis sufficienter dictum est hic operis longitudinem
terminemus

