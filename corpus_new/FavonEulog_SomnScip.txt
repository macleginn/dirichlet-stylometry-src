

 imitatione platonis cicero de re publica scribens locum etiam
de eris pamphylii reditu in uitam qui ut ait rogo impositus
reuixisset multaque de inferis secreta narrasset non fabulosa
ut ille assimulatione commentus est sed sollertis somnii
rationabili quadam imaginatione composuit uidelicet scite
significans haec quae de animae immortalitate dicerentur
caeloque nec somniantium philosophorum esse commenta nec
fabulas incredibiles quas epicurei derident sed prudentium
coniecturas insinuat scipionem illum qui carthagine subiugata
cognomen familiae suae peperit africanum huic scipioni pauli
filio futuras a propinquis insidias et fatalis metae denuntiare
curriculum quod necessitate numerorum in uitae perfectae tempora
coartetur ponitque illum aetatis suae quinquagesimo ac sexto
anno duobus in se coeuntibus numeris plenis absolutam caelo
animam unde acceperat redditurum quod et immortalis esset
animi mentisque substantia et bene meritis de re publica
patriaeque custodibus lactei circuli lucida ac candens habitatio
deberetur has igitur rationes quibus supra positi uiri uita
perficitur arithmeticis approbationibus explanantes prudentiae
tuae superi uir clarissime atque sublimis non ut nouas
ignotasque narramus sed in recordationem qua possumus
commemoratione reducimus quae si doctis auribus tuis placere
peruidero ad alia quoque audacius quae iubere dignaris operam
stilumque conuertam


ac primum illud existimo praelibandum quod italicae sapientiae
conditor pythagoras numeris censet constare naturam mundumque
omnem ratis et competentibus interuallis ad musicam caeli consona
modulatione decurrere aliumque alii rei numerum conuenire ut
concordiae publicae nuptialem ut edendis partibus cybicum
aliosque caelestibus alios terrenis quid sit hoc totum pro
captu meo curabo distinguere


numerus igitur res aeterna intellegibilis incorrupta cuncta
quae sunt ui sua complectitur totumque sub numerum uenit
quicquid aut sensibus aut animi cogitatione comprehenditur nam
et corpora figuram ex numeris trahunt et figurae lineis pari
ratione formantur ipsaeque artes praecepta sua non sine numeri
ammixtione pronuntiant et cum rhetorica status causarum quatuor
philosophia totidem asserit esse uirtutes et cum dicimus
trigona lineis tribus quatuor quadrata describi utique uides
hoc ad numeros oportere conuerti

 sed numerus est quantitas congregabilis a duobus initium
sumens et in denariam metam crescendi accessione perueniens nam
monadem non numerum sed semen et substantiam numerorum esse
manifestum et ex illa supra posita definitione perficitur nec
enim unum ac singulare quoddam congregabilis quantitas
intellegitur nec par aut impar haberi potest quae sunt genera
numerorum ergo initium monas numerus dyas et trias caeterique
ita reliqui uocabuntur breuiterque dicemus quid monas quid
dyas quid sequentes numeri ualeant in natura

 monas singularitas insecabilis indiuisa sola non ex partibus
constans cum sit aliud unum alium unum solum unum enim
dicimus mundum sed non unum solum quia confit ex partibus unum
populum ex pluribus ciuibus exercitum ex multis militibus unum
nullumque corpus unum solumque corpus unum solum recte
dicetur quod in partes sui diuisione discedat at si unum
animum non minutis et coeuntibus portionibus in sui habitum esse
compositum sed naturali simplicitate subsistentem reperimus
non unum sed solum quoque nominamus quamuis circa corpora
diuisibilem plato testatur genere tamen unum eundemque
cognoscit quicquid enim numerosa progressione non perit
singulare natura est unus solus igitur deus etsi sint eius
innumerae diuisaeque uirtutes sexu per fabulas nominibusque
discretae at non sic mundus unus solus cuius aut duae sunt
partes mens et materia aut uero quatuor elementa momentis
potentiaque distantia illud igitur numerus hoc quod
numerabile est recte dicetur ille complectitur uniuersa ut in
eo diuina etiam numerentur hoc autem accidit numero ac subiacet
numerabile estque numerus ut xenocrates censuit animus ac
deus non enim aliud est quam quod ei subest sed illud ipsum
quod est unum ac singulare tantummodo quod ante omnia in
omnibus et post omnia quantam enim uelis colligas quantitatem
ducetur ab uno texetur ab uno desinetque in unum ac
pereuntibus aliis quae id recipere possunt immutabile
perseuerat

 dyas uero ut theologi asserunt secundus est motus primus
enim motus in monade stabilis et consistens in dyadem uelut foras
egreditur primumque conubium poetae fabulose dixerunt sororis
et coniugis quod uidelicet unius generis numero coeunte
copuletur et iunonem uocant uni scilicet ioui accessione
alterius inhaerentem ab hoc numero mundus apparuit mente ac
materia quae graece dicitur  constructus ab hoc iustitia
naturalis uirtus librata partium aequalitate diluxit namque
diuisus hic nunc numerus quia prior diuidi potest aequali
sectione discedit nec tamen adhuc totus est quia initium
finemque demonstrat medio nullo censetur diciturque femineus
quia iunctus alteri pari parem creat ex sese quod in eo qui
sequitur non potest inueniri bis enim bini fit quartus bis
terni non facit imparem sicut ille superior quod ex paribus par
ex imparibus impar esse non poterit

 sed trias primus est totus quod habet et medium estque ut
dicitur masculinus quod adiunctus alteri impari creare non
ualeat id quod ipse sit mundus ab hoc numero nomen accepit
namque ex duobus factus in tertium quod genus eualuit non enim
aut mens tantum aut sola materia sed utrumque est tertium quid
illorum commixtione compositum triaque tempora pro sui natura
sortitus est praeteritum praesens futurum triade uidelicet
operante fatalisque necessitas in eo numero est clotho
lachesis atropos tria rerum genera masculinum femininum
neutrum tria uocum discrimina acutum graue inflexum tria
genera litterarum uocales semiuocales mutae tribus lineis
figura prima componitur quae trigonon nominatur tria corporum
interualla monstrantur longitudo latitudo altitudo quibus
omne solidum continetur

 quatuor secunda generis alterius plenitudo duo media pro sui
qualitate complectitur primusque quadratus est numerus
quadratum arithmetici uocant qui ductus in se in maiorem
cumulum surgit bis enim bini quartus primus ter terni nonus
secundus quadratus est numerus deinceps caeteri in sese ducti
usque ad decimi metam quadratos efficiunt numeros nam uiginti
per se cum efficiunt quadringentos ad secundi uersus pertinent
rationem uersus arithmetici dicunt ordines numerorum ut ab uno
ad decem ab decem ad centum a centum ad mille et sic alios
uersus progressione maioris crementi coaedificant idemque ualet
decimus ad uicesimum quod unus ad duo dupli enim substantia
separantur at si diuersa fit summa ratio tamen eadem
perseuerat ac sic in denaria summa crescendi primi finis et
initium secundi uersus est sed is in quaternario numero subtili
disputatione colligitur nam duo tres quatuor adiuncta monade
in decadem procedunt ab hoc numero elementa ab hoc tempora
natura disposuit quae per terna caeli signa solis curriculis
dimensa uariantur nam uer in tribus signis agitur ariete
tauro geminis aestas in cancro leone uirgine autumnus in
libra scorpio sagittario hiems in capricorno aquario
piscibusque finiuntur uidesque duobus primis ac plenis numeris
mundani cursus tempora solis moderatione conuolui

 quinque autem caeli planetas sub zodiaco posuerunt locis
motibusque dissimiles in quinque partes circulum secuere ut sit
primum medium punctum quatuor absides quarum altitudo et
altitudo altitudinis humilitas et humilitas humilitatis in
lunari globo ratis erroribus obseruantur quod ea uidelicet ut
ima a caelo omne hoc interuallum quod a terra ad caelum usque
protenditur obire diuersis uidetur amfractibus ne in umbram
terrae quod dicitur eclipsis semper incurrat quam dum altior
aquilone humilior austro incurrat uidetur euadere nisi quod
aliquando pro mundanae sortis et corporum quibus aer praeest
necessitate perpetitur ueluti sui luminis mortem uides ergo quid
numerus iste quem diximus agat in caelo constat hic ex pleno
et non pleno tribus uidelicet et duobus nec diuiditur sicut
omnis impar aequaliter sensus corporis nostri sub hoc numero
manifestum esse hunc romani in populi diuisione secuti sunt in
quinque classes omnia ciuitatis membra claudentes

 senarius uero qui sequitur numerus potentem ac diuinam
naturae suae obtinet potestatem siquidem  primus id est
perfectus esse reperitur perfectum arithmetici uocant qui se
implet partibus suis partes calculatores dicunt quibus maior
aliqua summa componitur ut hic ex dimidia tertia sexta
coniunctis se senarius numerus complet nam tres duo et unus
quae portio est sexta senariam expedit quantitatem quod in
aliis ex primo uersu numeris non reperies nam caeteri pares
numeri aut non se complent aut etiam transeunt hic solus est qui
suis partibus sine ullo discrimine supputatus absoluitur nam
quaternarius habet dimidiam duo tertiam propter monadem
insecabilem non habet quarta accedens tertii numeri continet
summam colligi ergo non potest quatuor quod hic tertius ex
paribus suis partibus constans solus emeruit nam octo qui
ex paribus quartus est cum habeat dimidiam quatuor tertia
careat quartam duo accipiat quintam uero sextam septimamque
non habeat accedente octaua quae superest se complere non
poterit ut in his numeris cernas licet quatuor duo unus
septem sunt non octo qui supra sunt se itaque complere non
poterunt decas quintus par numerus habet dimidiam quinque
tertiam non habet quartam non habet quintam recipit duo sexta
septima octaua nona parte priuatus est accedens decima id
est unus facit octo non decem duodecim rursus attende quamuis
alterius uersus uideatur habere reliquias ut extra sortem
propositae rationis sit quia ut monas in primo uersu sic in
secundo decas obtinet fundamentum ergo si duodecim partium uelis
supputatione conficere transibit semet ipsum nec eadem quae
supra dicta est ratione quadrabit siquidem sex dimidiam
quatuor tertia quarta tres sexta duo et ipsa duodecima unus
sedecim faciunt ita sibi coaequari non ualent in has enim solas
partes duodecim separamus

 sed haec de aliis instructionis gratia diximus ne de septimo
aut octauo numero disputantes obscuritatem aliquam nulla
praestructione posita subiremus nunc dicendum est quae sit
horum plenitudo numerorum quibus per alterutrum ductis
quinquaginta et sex conficiuntur anni his enim africani
posterioris uita conclusa est

 septimus igitur numerus plenus est his de causis quia et
in initio duo et tres medio et duo fine complexus est tum
quod primus ex duobus diuersi generis plenis est ex tribus
imparibus scilicet et quatuor paribus iunctus fit ipse
plenissimus cuius totae sunt partes multumque in rerum natura
dominatur nam sidera quae obluceant caelo sunt septem si ad
quinque planetas solem lunamque iungamus totidem circulis
euolantia septem stellas cardo maximus aquilonius inocciduo
fulgore conuertit septem species luna crescentis ac decrescentis
luminis uarietate componit quarum prima est quae a graecis
 dicitur secunda  tertia  quarta
 quinta item  sexta  septima
 uocatur cum interlunio redit ad solem septem animi
motus philosophi stoici posuerunt quatuor perturbationes tres
constantias id est metum dolorem cupiditatem laetitiam
quibus insipientium animi uelut tempestatibus agitantur
sapientium uero motus non  sed constantiae sunt ut pro metu
cautio sit pro cupiditate uoluntas aut studium pro laetitia
gaudium quod distinctionis gratia separamus quartus ex malis
praesentibus sapienti nullus est motus quia nec in malum
incidere sapiens potest sunt ergo animi motus septem at uero
corporum totidem primus est circularis una linea comprehensus
reliqui sex dexter sinister sursum deorsum ante post sed
ille mundi comes totius hi partiles habentur diximus supra
quinque sensus esse corporeos hi septem foraminibus emittuntur
duo sunt uisionis duo auditus unum gustatus atque unum est
odoratus septimum tactus qui per totius corporis membra
diffusus est et quia cerebri purissimam partem animae
principatum existimant obtinere ministros eidem sensus septem
ueluti fenestris emitti manifestum est cum illos mineruae
tanquam in arce positae subiecerunt

 quid numerus septenarius mineruae tribuitur quae ex iouis
capite sine matris utero procreata memoratur uidelicet quod ad
senarium sapientem conuenientemque suis partibus numerum monas
quae est caput numerorum cum accesserit septenarium creat qui
ab arithmeticis minerua dictus est quod neque creatus est ex
duobus sui similibus neque procreare ipse alios potest intra
limitem primi uersus nam si respicias a principio dyas et
paritur ex singulis et ex se quaternarium creat trias non
equidem paritur quia non similibus numeris coeuntibus
aggregatur sed generat sex quaternarius et paritur ex binis et
ex se octonarium creat quinarius ipse non paritur sed decimum
ex duobus sui similibus parit in quo ut dictum est
crescentium finis est numerorum quorum ratio caeteris in
uersibus sub maiore summa repetitur sex paritur quidem sed ipse
non parit duodecim namque secundi uersus incipit habere
reliquias octauus uero ex duobus quaternariis exortus in sedecim
duplicatus exundat paritur ergo non parit enneadem tres
triplicati pariunt duodeuicesimus secundi uersus est numerus
qui a lege creandi diuersus est decas nata quidem ex bis quinis
cognoscitur sed uiginti quos colligit duplicatus hic numerus
non possunt dictae rationis habere consortium septimus igitur
solus nec creatur ex binis unius generis numeris nec ipse alium
geminatus effundit unde merito minerua sine matre uirgo sine
procreatione perhibetur

 hippocrates cous naturae scrutator egregius hunc numerum in
libris quos   appellat ait creandis inesse
corporibus nam semen fusum et fomite matris exceptum septimo die
in sanguinem commutari septimo mense perfici ac plerumque nasci
legitimam partus dinumerationem mansurum infantiumque dentes a
septimo mense prorumpere septimo mutari anno bis septimo
incipere pubertatem ter septeno florem barbae iuuenilis absolui
quatuor autem annorum hebdomadibus euolutis staturae crescentis
terminum fieri nec ultra proceritatem posse procedere triginta
uero et quinque annis exemptis etiam ingenii progressionem fere
desistere quidam putauere philosophi quod uidelicet in quinque
redigatur hebdomadas musici uero septem uocum discrimina duobus
tetracordis pro rata portione modulatis efficiunt una corda
communi quae utriusque concentum harmoniae modificatione
componat quod paulo post uberius exsequemur dialectici quoque
conclusionis hypotheticae modos in septenarium numerum
redegerunt quibus amplius nihil acuta quiuit disciplina
cognoscere

 de octauo autem numero non multa dicuntur sed quae huic loco
sufficiant ita sunt octo primus cybus  graeci nos
quadrantal dicimus id est forma quae tria corporum interualla
contineat nam cum  lineae semen et signum sine ullis
partibus animo cogitabis eadem cogitatione defluere uidebis in
lineam quae quia duobus finibus terminetur linea longitudinis
sub dualis numeri natura limitatur haec in quaternarium
duplicatione progreditur et facit epiphaniam id est superficiem
planipedem quam graeci  nominarunt quatuor lineis
angulisque descriptam quae si aeque dupli ratione grandescat
octauo numero quadrantal illud absoluet eritque ut diximus in
duobus longitudo in quatuor latitudo in octo altitudo qua
nihil amplius in lineis corpora perfecta conquirunt quae a nobis
solida a graecis  nominantur nam color qui ueluti
quartus accedit a plerisque non naturis corporum sed lucis
iactibus impressionibusque tribuitur unde illud recte uirgilius
et rebus abstulit nox atra colorem quod utique dies dederat
sustulit

 sed ne de primo cybo dicentes alium transeamus et sit
mutilantis subtilitatis assertio ut a numero pari qui femineus
habetur tribus illis limitibus duplicatis natus est cybus ita
tribus per sui naturam ter triplicatis efficitur alius cybus
generis imparis masculinus namque tres lineam faciunt
longitudinis nouem lineam latitudinis uiginti uero et septem
profunditatem illam soliditatis absoluent quod hac descriptione
sic intuere

fig img  


animaduerte quot summas descriptionis climax complectitur nempe
septem et hoc ad potentiam numeri septenarii referimus nam et
plato cum diuisionem primam ex cratere illo suo quo animam
temperabat efficeret et dupli ac tripli distantias
propinquioribus pro rata parte numeris inferciret eadem posuit
interualla primigenia in quibus dempto illo principe qui
communis omnibus lateribus inuenitur remanent summae sex et
hoc ad potentiam referimus huius numeri ut dictum est potentis
atque perfecti per quem hos duos cybos sibimet mixtos si
multiplices in ducentos et decem cumulus iste transibit nam
octo et uiginti septem fiunt triginta quinque hoc sexies ducito
facies ut supra proposuimus ducentos et decem qui dierum
numerus septem menses absoluit hac ratione partus ille
septimanus est plenus uide iterum cybos his numeris contineri
octo binarii generis cybus est uiginti septem septenarium
continent in reliquiis nam summa maior quae in uiginti est
binorum laterum instar reliquiae sunt eius in septem quem
plenum in loci huius expositione iam diu demonstrauimus

 ad hunc numerum cybicum ut uarroni placet lunaris cursus
congruit reuolutio quae in uiginti septem diebus omne tanti
sideris lumen exhaurit adde quod octauus hic numerus dierum
noctiumque crementa conuertit nam cum octauam arietis partem sol
ingreditur lucis umbraeque mensuram paribus momentis exaequat
indeque ad cancri octauam partem lux aucta producitur unde alia
rursus aequalitate regreditur ad librae octauam partem ut fiant
solis contractiora curricula nouissime pigras ac breues horas ad
capricorni humiliorem metam restringens in solstitium aliud
quod brumale dicitur tendit ac sic alterno discrimine dies a
noctibus umbraeque a solibus superantur octauae partis
quadrifariam limite disparato ut aequinoctia duo solstitia
totidem numerentur caeli uero in hunc numerum orbes seu deus
artifex seu prudens natura disposuit nam primus ac summus est
aplanes qui quia semper uno ac iugi continuatus agitur motu
nulli uidetur errori esse subiectus sub eo planetarum sunt
quinque circuli et solis ac lunae curricula nam terra ut ait
tullius nona immota semper sede manet et ab illorum motibus
segregata obstipo pondere defixa subsedit additur causis quod
in musica tonus octauae partis detractione consistit per numerum
qui epogdous nominatur

 iure igitur aetatem hominis hi numeri temperant quorum in
natura totius non est causa potentia quam colligi duorum
altrinsecus subductione perspicimus qui numerus africani clausit
aetatem hic quoque plenissimus intellegitur quia et ordinem
naturalem per analogiae constituit rationem et ex his partibus
constat in quibus est miranda perfectio id est duodetriginta
duplicatis in summam nam quinquaginta pro quinque debemus
accipere sicut pro monade decadem quinque autem in ordine
sequens senarius comitatur quem superioribus adhaerere
cognoscis duodetriginta perfectus est numerus in secundo uersu
sicut est in primo senarius quod impletur partibus suis nec
absque hoc alius habet autem partes has dimidiam quatuordecim
tertiam non habet quartam uero habet septem quinta sextaque
priuatus est septimam recipit numeris quatuor octauam nonam
decimam undecimam duodecimam tertiam decimam ne disquiras
quartam decimam uides in duobus existere a qua usque in
duodetricesimam nulla subductae rationis portio reperitur omnes
ergo partes eius in ordinem digere simulque subducito in cumulum
primitus positum remeabunt namque quatuordecim septem
quatuor duo unus et duodetriginta congregatio iugata componet
qui si perfectus est numerus ut ratio comprobauit duo perfecti
magis fecere perfectum non potuit igitur africanus uelut
immaturae mortis queri dispendia quia nihil minus est uitae
quam ratus est numerorum ordo compleuit


 adiungamus huic loco illud quoque de nouenario quod tullius
ait nouem tibi orbibus conexa sint omnia ut hoc demonstrato
totius primi uersus plena sit disputatio est igitur quadratus
numerus nouenarius quia ex tribus in se triplicatis exoritur
sicut haec figura composita est fig img  


quoquo uerteris quadraturam uidebis cuncta eius latera
congruentia totusque habetur ex totis quia et initium habet in
tribus et medium obtinent tres idemque finiunt partesque ipsius
totae sunt quod in aliis nequaquam numeris inuenitur tres enim
ut supra diximus totus est numerus sed non ex totis ipse
compositus at uero nouem et ipsi tribus partibus toti sunt et
ipsae partes totae de tribus ex quo mihi uidetur maro
doctissimus romanorum dixisse illud nouies styx interfusa
coercet terra enim nona est ad quam styx illa protenditur
mystice ac platonica dictum esse sapientia non ignores nam
poetica libertate inserit fontanae animae a caelo usque in terras
esse decursum hinc dicitur  nam sub pedibus summi
patris qui dis est styx posita per omnes circulos fluit
imponens singulis uelut in curru aurigam id est uitae
substantiam ex qua cuncta uiuentia originem sortiuntur et eidem
soluta redduntur manatque illa per cunctos circulos uolentes
commisceri quod ex natura sunt hiulci interiectu sui uigoris
separat et quod ipse mire uirgilius loquitur coercet ut sui
generis momenta conseruent inter caelum et terram nouem
interualla ipse consideres licet sic quoniam primi uersus
absolutio nouenario numero continetur neque ipsa decimum
circulum natura requirebat

 habes de numeris quod sine libris in agello positus potui
reminisci sequenti parte sermonis etiam symphoniam mundi qua
eum personare pythagoras existimat referemus

 sequitur locus cum rei obscuritate tum expositionis a tullio
positae breuitate difficilis qui sub personis hisdem quas
supra memorauimus sonitum mundi octo uidelicet orbium impulsione
concinere pythagorei dogmatis assertione perdocuit nam terra
ut ait idem nona immota semper sede consistens nullo canore
concutitur et uelut fundamenti uice circum se actis octo
cursibus defixa libratur atque ut in cithara testudo sic ipsa
mundanae harmoniae uelut machinam praebet sed quaedam primitus
ex musica disciplina tradenda sunt quo facilior intellectus
existat

 sicut in arte grammatica articulatae uocis maximae ac
principales partes edocentur nomina et uerba horum autem sunt
syllabae partes ac litterae syllabarum per quas in unum
collectae significant aliquid et in eas rursus diductae
soluuntur ita canorae uocis quae a graecis  dicitur et
est numeris modulisque contexta principales portiones habentur
 systematum uero partes ex certo contractu
pronuntiationis existunt quae  graeci nos interualla
nominamus diastematum uero partes sunt  qui soni latine
dicuntur hi soni quasi fundamentum sunt cantus est autem
sonorum plurima differentia iuxta cordarum intentionem quae non
ut libet efficitur sed certa obseruatione numerorum de quibus
mox loquemur et acuti quidem soni uehementius et citius percusso
aere excitantur grauiores autem quotiens lenius tardiusque
pulsantur et ubi nimius incitatiorque pulsus est accentio
uocitatur succentio uero cum lenior tardiorque pulsatio est ex
accentionibus et succentionibus ratione musicae cantio
temperata symphonia dicitur quam ita definiunt symphonia est
consonae uocis continua modulatio dicunturque aliae simplices
symphoniae aliae uero copulatae prima igitur symphonia in
quatuor primis modulis inuenitur quae diatesseron a musicis
appellatur secunda quae ex quinque primis modulis constat ac
diapente nominatur quibus mixtis in ordinem atque compositis
nascitur ea cantilena quae diapason habetur per epogdoum
numerum quia ueteres musici octo tantum cordis utebantur ad
circulorum caelestium similitudinem referentes tres sunt itaque
symphoniae simplices ac primigeniae diapente diatesseron
diapason quae in tetracordo numerorum ratione disposito
reperiuntur nam si unam cordam ut libet intentam semel aut
iterum uerberas sonabit quidem uel graue uel acutum
consonantiam tamen habere non poterit quae dicitur symphonia
huic cordae si alteram iungas diuersa ratione distentam quae
tamen diuersitas analogiae congruentiam haberet sonabunt non
irritum aut simplex sed quod et aures oblectet et rationi de
qua loquimur rite conueniat tendamus igitur primam cordam
momentis sex alteram uero octo comparatio istarum cordarum
symphoniam efficit diatesseron at si aliam duobus momentis
aliam tribus intendas diapente symphonia in utriusque
percussione resonabit si uero aliam sex momentis intorseris
aliam duodecim dicetur haec symphonia diapason quam dupli ratio
ex utraque superius demonstrata pepererit

 sed ne confusius haec a nobis tradantur dicam quot modis
inter se numeri comparentu dein quae sit numeris sonisque
cognatio ad efficiendam consonantem iugiter cantilenam numerus
igitur aut diplasius aut hemiolius aut epitritus aut epogdous
appellatur diplasius latine qui dicitur duplex sub exemplo
senarii ac duodecimi numeri demonstatur quae inter se summae ut
uides longius diducuntur hemolius uero propinquior ex duobus
ac tribus est numeris cum minorem summam maior alia collata
media minoris superat portione namque uides tres duobus uno
anteire numero qui minoris dimidia pars est tertia
comparationis est ratio ex epitrito numero cum scilicet maior
minorem summam non medietate minoris eiusdem sed tertia parte
progreditur ut quatuor ad tria sunt quamquam enim uno
superentur tamen hic unus non media portio minoris est sed
tertia uidelicet epogdous autem tunc esse dicitur numerus cum
maior minorem summam octaua parte minoris anteuenit ut sunt
nouem ad octo qui cum uno similiter ut superiores anteeat
tamen ut uides octaua pars minoris est unus qua comparatione
nullam artiorem fieri posse arithmetici asserunt uel in numeris
uel in sonis nec enim possumus decem ad nouenariam summam pari
ratione conferre prohibente epogdoi uersus memorato superius
limite


 expositis igitur comparationibus numerorum dicamus quae cum
his sit symphoniarum ab harmonica disciplina coniunctio fac
igitur tetracordum ex his quos proponam numeris temperatum
quorum sit prior senarius perfectus ac sapiens numerus secundus
octauus tertius nouenarius duodecimus qui est locetur
extremus in his quatuor cordis omnes simplices symphoniae uaria
cordarum percussione nascuntur nam ex interuallo senariae atque
octonariae summae symphonia diatesseron efficitur atque epitrito
numero continetur qui etiam in duabus quae sunt reliquae
sicuti cernis apparet nam duodecim ad nouem eodem comparantur
epitrito recinuntque similiter symphoniam quae diatesseron
appellatur at si altrinsecus prima tertiaque item secunda et
extrema pulsetur symphonia resonabit quae dicitur diapente ex
hemiolia orta ratione prima ergo et extrema percussae diapason
efficiunt symphoniam ex diplasio numero consonantem cuius
umbilicum epogdous ille contineat qui per octo ac nouem
uidetur insertus huius igitur figuram aspice tetracordi fig
img  




 at quia non quatuor circulis sed octo ut traditum est
harmonia mundana compacta est non diapason sed disdiapason
symphonia concinit ex duobus uelut tetracordis inter se
coeuntibus quorum interualla doctissimus ille pythagoras
ostendit qui a terra usque ad illum uerticem qui dicitur
aplanes duodecim hemitonia patere cognouit quorum diuisio ad
dupli conuenit rationem si octo ad quaternarium numerum referre
uolueris namque ait a terra ad lunam tonon esse a luna ad
mercurii circulum hemitonion indeque ad ueneris hemitonion a
quo ad solem tria hemitonia a solis autem orbe ad circulum
martium tonon esse a quo ad iouem hemitonion indeque ad saturni
hemitonion a quo ad signiferum circulum similiter hemitonion
ita fieri ut sex tonis caelum distet a terra duodecim scilicet
hemitoniis fierique his traditas symphonias namque a terra ad
solis circulum diatesseron reboat symphonia a solis uero ad
zodiacum diapente totum autem diapason quae ex duobus primis
 aeque duo sunt hemisphaeria superius et inferius et
disdiapason totius mundi sonitus concinit uiginti quatuor
uidelicet hemitoniis quae rursus ad duplum licet accipias nam
ut octo a quaternario duplo distant sic uiginti quatuor a
duodecim habent enim eosdem in se et alios totidem duplicatos
quae dupli natura est sic ergo per tonos qui epogdoa ratione
consertim iunctimque miscentur efficitur consonae iugitatis
continua modulatio quam ut ait cicero imitati docti atque
sapientes aperuerunt sibi reditum in caelum quod et musica
disciplina purgatos animos faciat labe corporea et imperiosis
pateat uia carminibus in usque illum circulum qui dicitur
galaxias animarum beata luce fulgentem uerba igitur ciceronis
attende dixerat africanus quis est qui implet aures meas sonus
 mirifice implet quid enim eo plenius aut grandius cogitaueris
qui auditum nostrum nimio sono uocis obtundat et oculos multo
lumine caligantes ipsa sui substantia cernendi nimietate
debilitet cui responsum est hic est qui interuallis disiunctus
imparibus quae sunt interualla quae ut dixi graeci
 nominauerunt non locorum sed numerorum spatia quae
in metris aures sensu metiuntur disparibus tamen sed non
pugnantibus quod hac ratione quoque probabitur quatuor posuimus
summas fig img  


quid tam diuersum tamen naturalem inter eas cerne concordiam
duc primam cum extrema item unam ex mediis in sese eandem
colligent quantitatem bis etenim sedecim ducti triginta duo
efficiunt et sex decies bini idem colligunt medietas uero prima
in se ducta triginta duo colligit quod faciunt ambae medietates
sibi consertae namque quater octoni triginta duo colligit et
octies quaterni triginta duo efficiunt atque ita naturalis illa
unitas congruentiaque seruatur dum idem sint extrema quod
media mediumque in se uersum extremorum efficiat quantitatem
quid quod item notare nos conuenit ad perspiciendam numerorum
inter se caritatem ut enim prima medietas cum extrema summa
collecta sexaginta quatuor efficit ita secunda medietas sibi
complexa atque in semet adducta eandem quam modo posui exhibet
quantitatem

 haec in arithmetica disciplina proportio graece 
censetur quae pari crementorum ordine sic progreditur ut mediis
extrema primaque coniungat faciatque eadem quae fuerant natura
discreta quam in sonis quoque caelestium circulorum diuinitus
esse seruatam doctissime tullius ipse commendat dicens qui
interuallis disiunctus imparibus sed tamen pro rata parte
ratione dispositis inpulsu eorum orbium efficitur haec est enim
graece analogia quae numquam in duobus ostenditur sed tribus et
deinceps ut fiat quodquot eius est proprium quantum hoc ad
illud tantum hoc illud ad hoc nam ut duo prima quatuor dupli
ratione superant sic eodem duplo uincuntur ab octo rursusque
sedecim duplo superant octonariam summam hoc igitur in sono
seruari musicorum scientia profitetur ut sic diuersis temperetur
uocibus cantilena ut ipsa fiat rata diuersitas et concentu
proficiat quicquid absonum canere uidebatur nam cum sicut ipse
nos docuit ex alia parte acutum personet mundus ex alia graue
temperantur haec mediis et ita gradatim uniuersa miscentur ut
sit in caeteris uis duorum acuti scilicet atque grauis ut acuto
zodiacus circulus graui lunaris  illudque dicatur nete hoc
hypate  sono dorio moueatur quod in nostris uocibus quoque
animaduertere conuenit in quibus a graui sono in acutum surgit
accentus et ut lingua nostra pulsatus aer sensibile quiddam
auribus reddit sic circulis impellentibus aera permixtum
percussione dissimili editur mundi consonum melos tonis ueluti
pedibus metiendum nam tonus certa mensura est cum uel octaua
tibiae parte dimensa uel aeris in pondere uel in fidibus
torquendo diuersitas numeri rata et pro competenti seruatur nam
si tibiam cuiuslibet longitudinis sumas et octaua eius portione
deducta cauernam imprimas tonus auditur si sextam decimam ex
reliqua metiaris emitonium consequitur itaque cauernis
harmoniae lege dispositis edentur symphoniae quas docui per
numerorum interualla congruere hoc idem in siccandis cordis
pondera moliuntur ut inter duas pari habitudine facta epogdoi
discrimina reseruentur octauae partis semper accessione dimensa
ex qua ut dixi tonus existit si uero hemitonium tono copulare
uolueris sexta decima ponderis parte minor corda siccabitur
atque ita concinentia consonae modulationis orietur

 idem in organis atque aere seruabitur auribus perite
iudicantibus spatia uocum uel incitatius enuntiantium uel tardius
grauiusque sonantium hinc illa septem discrimina uocis
existunt de quibus ait idem tullius septem efficiunt distinctos
interuallis sonos quod sic intellegere conuenit ut aut septem
interualla octo circulos diuidant aut unius id est solis
commune sit melos ut duo ista tetracorda quodam modo non hiantia
neque dissona uideantur in medio fiatque ab imo usque ad summum
disdiapason iugiter audiendi modulatio cantilenae

 scio me uir doctissime reprehendi posse in hac temeritatis
audacia qui haec iam diu scolis obolita non meditata
lucubratione sed tumultuaria digesserim sed habeant alii
scientiae gloriam mihi pro defensione est studio tuo paruisse
quod ita flagras ardore discendi ut ea quoque inter
iudicationum tuarum occupationes audire uolueris quae peritius
ipse docere alios potuisti

