flaui uopisci syracusii probus certum est quod sallustius crispus quodque marcus cato et gellius historici sententiae modo in litteras rettulerunt omnes omnium uirtutes tantas esse quantas uideri eas uoluerint eorum ingenia qui unius cuiusque facta descripserint inde est quod alexander magnus machedo cum ad achillis se                                                pulchrum uenisset grauiter ingemescens felicem te inquit iuuenis qui talem praeconem tuarum uirtutum repperisti homerum intellegi uolens qui achillem tantum in uirtutum studio fecit quantum ipse ualebat ingenio quorsum haec pertineant mi celsine fortassis requiris probum principem cuius imperio oriens occidens meridies septentrio omnesque orbis partes in totam securitatem redactae sunt scriptorum inopia iam paene nescimus occidit pro pudor tanti uiri et talis historia qualem non habent bella punica non terror gallicus non motus pontici non hispaniensis astutia sed non patiar ego ille a quo dudum solus aurelianus est expetitus cuius uitam quantum potui persecutus tacito florianoque iam scriptis non me ad probi facta conscendere si uita suppetet omnes qui supersunt usque  ad maximianum diocletianumque dicturus neque ego nunc facultatem eloquentiamque polliceor sed res gestas quas perire non patior  usus autem sum ne in aliquo fallam carissimam mihi familiaritatem tuam praecipue libris ex bibliotheca ulpia aetate mea thermis diocletianis et item ex domo tiberiana usus etiam ex regestis scribarum porticus porphyreticae actis etiam senatus ac populi et quoniam me ad colligenda talis uiri gesta ephemeris turduli gallicani plurimum iuuit uiri honestissimi ac sincerissimi beneficium amici senis tacere non debui cn pompeium tribus fulgentem triumphis belli piratici belli sertoriani belli mithridatici multarumque rerum gestarum maiestate sublimem quis tandem nosset nisi eum marcus tullius et titus liuius in litteras rettulissent publium scipionem africanum immo scipiones omnes seu lucios seu nasicas nonne tenebrae possiderent ac tegerent nisi commendatores eorum historici nobiles atque ignobiles extitissent longum est omnia persequi quae ad exemplum huiusce modi etiam nobis tacentibus usurpanda sunt illud tantum contestatum uolo me et rem scripsisse quam si quis uoluerit honestius eloquio celsiore demonstret et mihi quidem id animi fuit ut non sallustios liuios tacitos trogos atque omnes disertissimos imitarer uiros in uita principum et temporibus disserendis sed marium maximum suetonium tranquillum fabium marcellinum gargilium martialem iulium capitolinum aelium lampridium ceterosque qui haec et  talia non tam diserte quam uere memoriae tradiderunt sum enim unus ex curiosis quod infinitias ire non possum incendentibus uobis qui cum multa sciatis scire multos plura cupitis et ne diutius ea quae ad meum consilium pertinent loquar magnum et praeclarum principem et qualem historia nostra non nouit arripiam  probus oriundus e pannonia ciuitate sirmiensi nobiliore matre quam patre patrimonio moderato adfinitate non magna tam priuatus quam imperator nobilissimus uirtutibus claruit probo ut quidam in litteras rettulerunt pater nomine maximus fuit qui cum ordines honestissime duxisset tribunatum adeptus apud aegyptum uita functus est uxore ac filio et filia derelictis multi dicunt probum claudi propinquum fuisse optimi et sanctissimi principis quod quia per unum tantum graecorum relatum est nos in medio relinquemus unum tamen dico quod in ephemeride legisse me memini a claudia sorore probum sepultum adulescens probus corporis uiribus tam clarus est factus ut ualeriani iudicio tribunatum prope inberbis acciperet extat epistula ualeriani ad gallienum qua probum laudat adhuc adulescentem et imitationi omnium proponit ex quo apparet neminem umquam peruenisse ad uirtutum summam iam maturum nisi qui puer seminario uirtutum generosiore concretus aliquid  inclitum designasset epistula ualeriani ualerianus pater gallieno filio augustus augusto et meum secutus iudicium quod semper de probo adulescente primo habui et omnium bonorum qui eundem sui nominis uirum dicunt tribunatum in eum contuli datis sex cohortibus saracenis creditis etiam auxiliaribus  gallis cum ea persarum manu quam nobis artabassis syrius mancipauit te quaeso fili carissime ut eum iuuenem quem imitari pueris omnibus uolo in tanto habeas honore quantum uirtutes eius et merita pro debito mentis splendore desiderant alia epistula de eodem ad praef praet cum salario ualerianus augustus muluio gallicano praef praet mireris fortassis quod ego inberbem tribunum fecerim contra sententiam diui hadriani sed non multum miraberis si probum cogitas est adulescens uere probus numquam enim aliud mihi cum eum cogito nisi eius nomen occurrit quod nisi nomen haberet potuit habere cognomen huic igitur dari iubebis quoniam mediocris fortunae est ut eius dignitas incrementis iuuetur tunicas russulas duas pallia gallica duo fibulata integrulas paragaudias duas patinam argenteam librarum decem specellatam aureos antoninianos centum argenteos aurelianos mille aereos philippeos decem milia item in salario diurno bubulae pondo     porcinae pondo sex caprinae pondo decem gallinaceum per biduum olei per biduum sextarium unum uini ueteris diurnos sextarios decem cum larido bucellati soalis olerum lignorum quantum sat est hospitia praeterea eidem ut tribunis legionum praeberi iubebis  et haec quidem epistulis declarantur nunc quantum ex ephemeride colligi potuit cum bello sarmatico iam tribunus tramisso danubio multa fortiter fecisset pu  blice in contione donatus est hastis puris quattuor coronis uallaribus duabus corona ciuica una uexillis puris quattuor armillis aureis duabus torque aureo uno patera sacrificali quinquelibri una quo quidem tempore ualerium flaccinum adulescentem nobilem parentem ualeriani e quadorum liberauit manu unde illi ualerianus coronam ciuicam detulit uerba ualeriani pro contione habita suscipe probe praemia pro re p suscipe coronam ciuicam pro parente quo quidem tempore legionem tertiam eidem addidit sub testimonio huius modi epistula de legione tertia res gestae tuae probe carissime faciunt ut et serius tradere maiores tibi exercitus uidear et cito tamen tradam recipe in fidem tuam legionem tertiam felicem quam ego adhuc nulli nisi prouecto iam credidi mihi autem eo tempore credita est quo et me canosum qui credebat cum gratulatione uidit sed ego in te non expecto aetatem cum et uirtutibus fulgeas et moribus polleas uestes tibi triplices dari iussi salarium duplex feci uexillarium deputaui  longum est si per res gestas tanti percurram uiri quae ille sub ualeriano quae sub gallieno quae sub aureliano et claudio priuatus fecerit quoties murum conscenderit uallum diripuerit hostem comminus interemerit dona principum emeruerit rem p in antiquum statum sua uirtute reddiderit docet gallieni epistula ad tribunos data qui fuerit probus gallienus augustus tribunis exercituum illyricianorum etiamsi patrem meum fatalis belli persici necessitas tenuit habeo tamen parentem aurelium probum quo laborante possim esse securus qui si adfuisset numquam ille ne nominandus quidem tyrannus sibi usurpasset imperium quare omnes uos consiliis eius cu  pio parere qui et patris iudicio probatus est et senatus non magnum fortassis iudicium gallieni esse uideatur principis mollioris sed quod negari non potest ne dissolutus quidem quispiam se nisi in eius fidem tradit cuius sibi uirtutes aestimat profuturas sed esto gallieni epistula sequestretur quid aureliani iudicium qui probo decimanos fortissimos exercitus sui et cum quibus ipse ingentia gesserat tradidit sub huius modi testimonio aurelianus augustus probo salutem dicit ut scias quanti te faciam decimanos meos sume quos claudius mihi credidit isti enim sunt qui quadam felicitatis praerogatiua praesules nisi futuros principes habere non norunt                                   ex quo intellectum est aurelianum in animo hoc habuisse ut si quid sibi scienti prudentique eueniret  probum principem faceret iam claudii iam taciti iudicia de probo longum est innectere quamuis feratur in senatu tacitus dixisse cum eidem offerretur imperium debere probum principem fieri sed ego senatus consultum ipsum non inueni ipse autem tacitus imperator primam talem ad probum epistulam dedit tacitus augustus probo me quidem senatus principem fecit de prudentis exercitus uoluntatem attamen sciendum tibi est tuis nunc umeris magis incubuisse rem p qui et quantus sis omnes nouimus scit senatus adesto igitur nostris necessitatibus tuae familiae adsere ut soles rem publicam nos tibi decreto totius orientis ducatus salarium quinquiplex fecimus ornamenta militaria geminauimus consulatum in annum proximum nobiscum  decreuimus te enim manet pro uirtutibus tuis capitolina palmata ferunt quidam probo id pro imperii omine fuisse quod tacitus scripsit te manet capitolina palmata sed in hanc sententiam omnibus semper consulibus scribebatur  amor militum erga probum ingens semper fuit neque enim umquam ille passus est peccare militem ille quin etiam aurelianum saepe a graui crudelitate deduxit ille singulos manipulos adiit uestes et calciamenta perspexit si quid praedae fuit ita diuisit ut sibi nihil praeter tela et arma seruaret quin etiam cum de praedato siue ex alanis siue ex aliqua alia gente incertum est reppertus esset equus non decorus neque ingens qui quantum captiui loquebantur centum ad diem milia currere diceretur ita ut per dies octo uel decem continuaret et omnes crederent probum talem animal sibimet seruaturum iam primum dixit fugitiuo militi potius quam forti hic equus conuenit deinde in urnam milites iussit nomen suum mittere ut aliqui eum sorte ductus acciperet et cum essent in exercitu quidam nomine probi alii quattuor milites casu euenit ut qui primum emergeret ei probo nomen existeret cum ipsius probi ducis nomen missum non esset sed cum quattuor illi milites inter se contenderent ac sortem sibi quisque defenderet iussit iterum agitari urnam sed et iterum probi nomen emersit cumque tertio et quarto fecisset quarto probi nomen effusum est tunc omnis exercitus equum illum probo duci dicauit ip  sis etiam militibus quorum nomina exierant id uolentibus  pugnauit et contra marmaridas in africa fortissime eosdemque uicit atque ex libya carthaginem transiit eandemque a rebellionibus uindicauit pugnauit et singulari certamine contra quendam aradionem in africa eundemque prostrauit et quia fortissimum ac pertinacissimum uirum uiderat sepulchro ingenti honorauit quod adhuc extat tumulo usque ad ducentos pedes terra elatum per milites quos otiosos esse numquam est passus extant apud aegyptum eius opera quae per milites struxit in plurimis ciuitatibus in nilo autem tam multa fecit ut uectigal frumentarium solus adiuuerit pontes templa porticus basilicas labore militum struxit ora fluminum multa patefecit paludes plerasque siccauit atque in his segetes agrosque constituit pugnauit etiam contra palmyrenos odenati et cleopatrae partibus aegyptum defendentes primo feliciter postea temere ut paene caperetur sed postea refectis uiribus aegyptum et orientis maximam partem in aureliani potestatem redegit  cum igitur his tot tantis uirtutibus eniteret tacito absumpto fataliter ac floriano imperium arripiente omnis orientalis exercitus eundem imperatorem fecerunt non inaegyptam neque inelegans fabula est scire quem ad modum imperium probus sumpserit cum ad exercitus nuntius uenisset tum primum animus militibus fuit praeuenire italicos exercitus ne iterum senatus principem daret sed cum inter milites sermo esset quis fieri deberet et manipulatim in  campo tribuni eos adloquerentur dicentes requirendum esse principem aliquem fortem sanctum uerecundum clementem probum idque per multos circulos ut fieri adsolet diceretur quasi diuino nutu undique ab omnibus adclamatum est probe auguste dii te seruent deinde concursus et caespiticium tribunal appellatusque imperator ornatus etiam pallio purpureo quod de statua templi oblatum est atque inde ad palatium reductus inuitus et retractans et saepe dicens non uobis expedit milites non mecum bene agetis ego enim uobis blandiri non possum prima eius epistula data ad capitonem praef praet talis fuit imperium numquam optaui et inuitus accepi deponere mihi rem inuidiosissimam non licet agenda est persona quam mihi miles inposuit te quaeso capito ita mecum salua res p perfruaris annonam et commeatus et quicquid necessarium est ubique militis pares ego quantum in me est si recte omnia gubernaueris praefectum alterum non habebo cognito itaque quod imperaret probus milites florianum qui quasi hereditarium arripuerat imperium interemerunt scientes neminem dignius posse imperare quam probum ita ei sine ulla molestia totius orbis imperium et militum et senatus iudicio delatum est  et quoniam mentionem senatus fecimus sciendum est quid ipse ad senatum scripserit quid item ad eum amplissimus ordo rescripserit oratio probi prima ad senatum recte atque ordine p c proximo superiore anno factum est ut uestra clementia orbi terrarum  principem daret et quidem de uobis qui et estis mundi principes et semper fuistis et in uestris posteris eritis atque utinam id etiam florianus expectare uoluisset nec uelut hereditarium sibi uendicasset imperium uel illum uel alium quempiam maiestas uestra fecisset nunc quoniam ille imperium arripuit nobis a militibus delatum est nomen augustum uindicatum quin etiam in illum a prudentioribus militibus quod fuerat usurpatum quaeso ut de meis meritis iudicetis facturus quicquid iusserit uestra clementia item senatus consultum die iii nonas feb in aede concordiae inter cetera aelius scorpianus consul dixit audistis p c litteras aurelii ualerii probi de his quid uidetur tum adclamatum est probe auguste dii te seruent olim dignus et fortis et iustus bonus ductor bonus imperator exemplum militiae exemplum imperii dii te seruent adsertor rei pi felix imperes magister militiae felix imperes te cum tuis dii custodiant et senatus antea te delegit aetate tacito posterior ceteris prior quod imperium suscepistis gratias agimus tuere nos tuere rem p bene tibi committimus quos ante seruasti tu francicus tu gothicus tu sarmaticus tu parthicus tu omnia et prius fuisti semper dignus imperio dignus triumphis felix agas  feliciter imperes post haec manlius statianus qui primae sententiae tunc erat ita locutus est dis inmortalibus gratias et prae ceteris patres conscripti ioui optimo qui nobis principem talem qualem semper optabamus dederunt si recte cogitemus non nobis aurelianus non alexander non antonini non traianus aut claudius requirendi sunt omnia in uno prin  cipe constituta sunt rei militaris scientia animus clemens uita uenerabilis exemplar agendae rei p atque omnium praerogatiua uirtutum enimuero quae mundi pars est quam ille non uincendo didicerit testes sunt marmaridae in africae solo uicti testes franci in inuiis strati paludibus testes germani et alamanni longe a rheni summoti litoribus iam uero quid sarmatas loquor quid gothos quid parthos ac persas atque omnem ponticum tractum ubique uigeant probi uirtutis insignia longum est dicere quot reges magnarum gentium fugarit quot duces manu sua occiderit quantum armorum sit quae ipse cepit priuatus superiores principes quas illi gratias egerint testes sunt litterae publicis insertae monumentis                          dii boni quoties ille donis militaribus est donatus quas militum laudes emeruit adulescens tribunatus non longe post adulescentiam regendas legiones accepit iuppiter optime maxime iuno regina tuque uirtutum praesul minerua tu orbis concordia et tu romana uictoria date hoc senatui populoque romano date militibus date sociis atque exteris nationibus imperet quemammodum militauit decerno igitur p c uotis omnium concinentibus nomen imperatorium nomen caesareanum nomen augustum addo proconsulare imperium patris patriae reuerentiam pontificatum maximum ius tertiae relationis tribuniciam potestatem post haec adclamatum est omnes omnes  accepto igitur hoc s c secundam oratione permisit patribus ut ex magnorum iudicium appellationibus ipsi cognoscerent proconsules crearent legatos  ex consulibus darent ius praetorium praesidibus darent leges quas probus ederet senatus consultis propriis consecrarent statim deinde si quidam ex interfectoribus aureliani superfuerant uario genere uindicauit mollius tamen moderatiusque quam prius exercitus et postea tacitus uindicauerant deinde animaduertit etiam in eos qui tacito insidias fecerant floriani sociis pepercit quod non tyrannum aliquem uidebantur secuti sed sui principis fratrem recepit deinde omnes europenses exercitus qui florianum et imperatorem fecerant et occiderant his gestis cum ingenti exercitu gallias petit quae omnes occiso postumo turbatae fuerant interfecto aureliano a germanis possessae tanta autem illic proelia et tam feliciter gessit ut a barbaris sexaginta per gallias nobilissimas reciperet ciuitates praedam deinde omnem qua illi praeter diuitias etiamen efferebantur ad gloriam et cum iam in nostra ripa immo per omnes gallias securi uagarentur caesis prope quadringentis milibus qui romanum occupauerant solum reliquos ultra nigrum fluuium et albam remouit tantum his praedae barbaricae tulit quantum ipsi romanis abstulerant contra urbes romanas castra in solo  barbarico posuit atque illic milites collocauit agros et horrea et domos et annonam transrhenanis omnibus fecit his uidelicet quos in excubiis conlocauit nec cessatum est umquam pugnari cum cotidie ad eum barbarorum capita deferrentur iam ad singulos aureos singula quamdiu reguli nouem ex diuersis gentibus uenirent atque ad pedes probi iacerent quibus ille pri  mum obsides imperauit qui statim dati sunt deinde frumentum postremo etiam uaccas atque oues dicitur iussisse his acrius ut gladiis non uterentur romanam expectaturi defensionem si essent ab aliquibus uindicandi sed uisum est id non posse fieri nisi si limes romanus extenderetur et fieret germania tota prouincia maxime tamen ipsis regibus consentientibus in eos uindicatum est qui praedam fideliter non reddiderunt accepit praeterea sedecim milia tyronum quos omnes per diuersas prouincias sparsit ita ut numeris uel limitaneis militibus quinquagenos et sexagenos intersereret dicens sentiendum esse non uidendum cum auxiliaribus barbaris romanus iuuatur  compositis igitur rebus in gallia tales ad senatum litteras dedit ago diis inmortalibus gratias p c quia uestra in me iudicia conprobarunt subacta est omnis qua tenditur late germania nouem reges gentium diuersarum ad meos pedes immo ad uestros supplices stratique iacuerunt omnes iam barbari uobis arant uobis iam seruiunt et contra interiores gentes militant supplicationes igitur uestro more decernite nam et quadringenta milia hostium caesa sunt et sedecim milia armatorum nobis oblata et septuaginta urbes nobilissimae captiuitate hostium uindicatae et omnes penitus galliae liberatae coronas quas mihi optulerunt omnes galliae ciuitates aureas uestrae p c clementiae dedicaui aseas ioui optimo maximo ceterisque diis deabusque inmortalibus uestris manibus consecrate praeda omnis recepta est capta etiam alia et quidem maior quam fuerant ante direpta arantur gallicana rura barbaris bubus et iuga germanica captiua praebent nostris colla cultoribus pascuntur ad  nostrorum alimoniam gentium pecora diuersarum equinum pecus nostro iam fecundatur equitatui frumento barbarico plena sunt horrea quid plura illis sola relinquimus sola nos eorum omnia possidemus uolueramus p c germaniae nouum praesidem facere sed hoc ad pleniora uota distulimus quod quidem credimus conferre cum diuina prouidentia nostros uberius secundarit exercitus  post haec illyricum petit priusquam ueniret raetias sic pacatas reliquit ut illic ne suspicionem quidem ullius terroris relinqueret in illyrico sarmatas ceterasque gentes ita contudit ut prope sine bello cuncta reciperet quae illi diripuerant tetendit deinde iter per thracias atque omnes geticos populos fama rerum territos et antiqui nominis potentia pressos aut in deditionem aut in amicitiam recepit his gestis orientem petit atque in itinere potentissimo quodam latrone palfuerio capto et interfecto omnem isauriam liberauit populis atque urbibus romanis legibus restitutis barbarorum qui apud isauros sunt uel per terrorem uel urbanitatem loca ingressus est quae cum peragrasset hoc dixit facilius est ab istis locis latrones arceri quam tolli ueteranis omnia illa quae anguste adeuntur loca priuata donauit addens ut eorum filii ab anno octauo decimo mares dumtaxat ad militiam mitterentur ne latrocinare umquam discerent  pacatis denique omnibus pamphyliae partibus ceterarumque prouinciarum quae sunt isauriae uicinae ad orientem iter flexit blemmyas etiam subegit quo  rum captiuos romam transmisit qui mirabilem sui uisum stupente p r praebuerunt copten praeterea et ptolomaidem urbis ereptas barbarico seruitio romano reddidit iuri ex quo tantum profecit ut parthi legatos ad eum mitterent confitentes timorem pacemque poscentes quos ille superbius acceptos magis timentes domum remisit fertur etiam epistula illius repudiatis donis quae rex miserat ad narseum talis fuisse miror te de omnibus quae nostra futura sunt tam pauca misisse habeto interim omnia illa quibus gaudes quae si nos habere cupiamus scimus quem ad modum possidere debeamus his acceptis litteris narseus maxime territus et eo praecipue quod copten et ptolomaidem conperit a blemmyis qui eas tenuerant uindicatas caesosque ad internicionem eos qui gentibus fuerant ante terrori  facta igitur pace cum persis ad thracias redit et centum milia basternarum in solo romano constituit qui omnes fidem seruarunt sed cum et ex aliis gentibus plerosque pariter transtulisset id est ex gipedis grauthungis et ulandulis illi omnes fidem fregerunt et occupato bellis tyrannicis probo per totum paene orbem pedibus et nauigando uagati sunt nec parum molestiae romanae gloriae intulerunt quos quidem ille diuersis uicibus uariisque uictoriis oppressit paucis domum cum gloria redeuntibus quod probi euasissent manus haec probus cum barbaris gessit sed habuit etiam non leues tyrannicos motus nam et saturninum qui orientis imperium arripuerat uariis proeliorum generibus et nota uirtutem supera  uit quo uicto tanta in oriente quies fuit ut quem ad modum uulgo loquebantur mures rebelles nullus audiret deinde cum proculus et bonosus apud agrippinam in gallia imperium arripuissent omnesque sibi iam brittannias hispanias et bracatae galliae prouincias uindicarent barbaris semet iuuantibus uicit ac ne requiras plura uel de saturnino uel de proculo uel de bonoso suo eosdem inseram libro pauca de hisdem ut decet immo ut poscit necessitas locuturus unum sane sciendum est quod germani omnes cum ad auxilium essent rogati a proculo probo seruire maluerunt quam cum bonoso et proculo imperare gallis omnibus et hispaniis ac brit                                         tanniis hinc permisit ut uites haberent uinumque conficerent ipse almam montem in illyrico circa sirmium militari manu fossum lecta uitet conseruitu  dedit romanis etiam uoluptates et quidem insignes delatis etiam congiariis triumphauit de germanis et blemmyis omnium gentium drungos usque ad quinquagenos homines ante triumphum duxit uenationem in circo amplissimam dedit ita ut populus cuncta diriperet genus autem spectaculi fuit tale arbores ualidae per milites radicitus uulsae conexis late longeque trabibus adfixae sunt terra deinde superiecta totusque circus ad siluae consitus speciem gratia nouis uiroris effronduit missi deinde per omnes aditus strutiones mille mille cerui mille apri iam damae ibices oues ferae et cetera herbatica animalia quanta uel ali potuerunt uel inueniri inmissi deinde  populares rapuit quisque quod uoluit aedidit alia die in amphitheatro una missione centum iubatos leones qui rugitibus suis tonitrus excitabant qui omnes e posticis interempti sunt non magnum praebentes spectaculum quo occidebantur neque enim erat bestiarum impetus ille qui esse hae caueis egredientibus solet occisi sunt praeterea multi qui dirigere nolebant sagittis sediti deinde centum leopardi libyci centum deinde syri editae centum leaenae et ursi simul trecenti quarum omnium ferarum magnum magis constat spectaculum fuisse quam gratum aedita praeterea gladiatorum paria trecenta a blemmyis plerisque pugnantibus qui per triumphum erant ducti plerisque germanis et sarmatis nonnullis etiam latronibus isauris  quibus peractis bellum persicum parans cum per illyricum iter faceret a militibus suis per insidias interemptus est causae occidendi eius haec fuerunt primum quod numquam militem otiosum esse perpessus est si quidem multa opera militari manu perfecit dicens annonam gratuitam militem comedere non debere his addidit dictum eius graue si umquam eueniat salutare rei p breui milites necessarios non futuros quid ille conceperat animo qui hoc dicebat nonne omnes barbaras gentes subiecerat penitusque totum mundum fecerat iam romanum breui inquit milites necessarios non habebimus quid est aliud dicere romanus iam miles erit nullus ubique regnabit  omnia possidebit mox secura res p orbis terrarum non arma fabricabitur non annonam praebebit boues habebuntur aratro equus nascetur ad pacem nulla erunt bella nulla captiuitas ubique pax ubique romanae leges ubique iudices nostri  longius amore imperatoris optimi progredior quam pedestris sermo desiderat quare addam illud quod praecipue tanto uiro fatalem properauit necessitatem nam cum sirmium uenisset ac solum patrium effecundari cuperet et dilatari ad siccandam quandam paludem multa simul milia militum posuit ingentem parans fossam quam deiectis in sauum naribus loca sirmiensibus profutura siccaret hoc permoti milites confugientem eum in turrem ferratam tam quam ipse speculae causa etlatissimam exaedificauerat interemerunt anno imperii sui quinto postea tamen ingens ei sepulchrum elatis aggeribus omnes pariter milites fecerunt cum titulo huius modi inciso marmori hic probus imperator et uere probus situs est uictor omnium gentium barbararum uictor etiam tyrannorum  conferenti mihi cum aliis imperatoribus principem probum omnibus prope romanis ducibus quasi fortes clementes qua prudentes qua mirabiles extiterunt intellego hunc uirum aut parem fuisse aut si non repugnat inuidia furiosa meliorem quinquennio enim imperii sui per totum orbem terrarum tot bella gessit et quidem per se ut mirabile sit quem ad modum omnibus occurrerit proeliis multa manu sua fecit du  ces praeclarissimos instituit nam ex eius disciplina carus diocletianus constantius asclepiodotus annibalianus leonides cecropius pisonianus herennianus gaudiosus ursinianus et ceteri quos patres nostri mirati sunt et de quibus nonnulli boni principes extiterunt conferat nunc cui placet uiginti traiani hadrianique annos conferat prope totidem antoninorum nam quid de augusto loquar cuius imperii annis uix potest aduiui malos autem principes taceo ipsa uox probi clarissima indicat quid se facere potuisse speraret qui dixit breui necessarios milites non futu ros ille uero conscius sui non barbaros timuit non tyrannos quae deinde felicitas emicuisset si sub illo principe milites non fuissent annonam prouincialis daret nullus stipendia de largitionibus nulla erogarentur aeternos thesauros haberet romana res p nihil expenderetur a principe nihil a possessore redderetur aureum profecto saeculum promittebat nulla futura erant castra nusquam lituus audiendus arma non erant fabricanda populus iste militantium qui nunc bellis ciuilibus rem p uexat araret studiis incumberet erudiretur artibus nauigaret adde quod nullus occideretur in bello dii boni quid tantum uos offendit romana res p cui talem principem sustulistis eant nunc qui ad ciuilia bella milites parant in germanorum necem arment dexteras fratrum hortentur in patrum uulnera liberos et diuinitatem probo derogent quam imperatores nostri prudenter et consecrandam uultibus et ornandam templis et celebrandam ludis circensibus iudicarunt   posteri probi uel odio uel inuidiae uel timore romanam rem p fugerunt et in italia circa ueronam ac benacum et larium atque in his regionibus larem locauerunt sane quod praeterire non potui cum imago probi in ueronensi sita fulmine iecta esset ita ut eius praetexta colores mutaret aruspices responderunt huius familiae posteros tantae in senatu claritudinis fore ut omnes summis honoribus fungerentur sed adhuc neminem uidimus posteri autem aeternitatem uidentur habere non modum senatus mortem probi grauissime accepit aeque populus et cum esset nuntiatum carum imperare uirum bonum quidem sed longe a moribus probi carini causa filii eius qui semper pessime uixerat tam senatus quam populus inhorruit metuebant enim unusquisque tristiorem principem sed magis improbum metuebant heredem haec sunt quae de probi uita cognouimus uel quae digna memoratui aestimauimus nunc in alio libro et quidem breui de firmo et saturnino et bonoso et proculo dicemus non enim dignum fuit ut quadrigae tyrannorum bono principi miscerentur post deinde si uita suppetit carum incipiemus propagare cum liberis 