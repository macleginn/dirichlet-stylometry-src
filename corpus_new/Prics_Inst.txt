
prisciani grammatici institutio de nomine et pronomine et uerbo
omnia nomina quibus latina utitur eloquentia quinque
declinationibus flectuntur quae ordinem acceperunt ab ordine
uocalium formantium genetiuos prima igitur est declinatio cuius
genetiuus in ae diphthongon desinit ut hic poeta huius poetae
secunda cuius in i productam supra dictus finitur casus ut hic
doctus huius docti tertia in is breuem ut hic pater huius
patris quarta in us productam ut hic senatus huius senatus
quinta in ei diuisas ut hic meridies huius meridiei

habet ergo primae declinationis nominatiuus litteras quidem
terminales duas a et s terminationes uero tres a as es
productam ut haec syllaba huius syllabae hic aeneas huius
aeneae hic anchises huius anchisae

in a desinentia seu graeca sint seu latina masculina uel
feminina uel communia primae sunt declinationis ut hic
citharista huius citharistae hic scriba huius scribae haec
calliopea huius calliopeae haec regina huius reginae hic et haec
aduena huius aduenae excipiuntur una ulla nulla sola tota alia
utra neutra altera quae pronominum declinationem habent in ius
terminantium genetiuum quomodo ea quae composita sunt aliqua
nequa siqua

neutra uero in a graeca sunt et tertiae declinationis genetiuus
enim graecus  in tis conuertitur apud nos ut hoc poema huius
poematis emblema emblematis toreuma toreumatis litterarum enim
nomina indeclinabilia sunt tam apud graecos quam apud latinos ut
alpha beta a b

in as uero uel in es desinentia graeca quae apud graecos in 
diphthongon uel in  terminant genetiuum primae declinationis
sunt apud latinos ut     hic lysias huius
lysiae     hic antas huius antae   
 hic priamides huius priamidae sciendum est autem quod
si patronymicorum formae inueniantur propria secundum tertiam
magis ueteres declinationem      ui   proferunt ut
hic thucydides huius thucydidis hic euripides huius euripidis
similiter proferunt eiusdem terminationis barbara ut hic
tigranes huius tigranis hic mithridates huius mithridatis hic
ariobarzanes huius ariobarzanis et in aliis tamen quibusdam
graecis auctoritate idem fecisse inueniuntur ut hic orontes
huius orontis

secunda declinatio terminales habet litteras tres r s m
terminationes uero sex er ir ur us eus um ut sacer sacri uir
uiri satur saturi magnus magni tydeus tydei templum templi

in er desinentia si a graecis sint  in er conuertentibus apud
nos et quae faciunt ex se feminina in a desinentia et quae s et
t ante er habent nisi sint possessiua secundae sunt
declinationis ut hic menander huius menandri alexander alexandri
tener teneri sacer sacri faciunt enim tenera sacra hic
oleaster huius oleastri apiaster apiastri excipitur hic
sequester huius sequestris quod quamuis tertiae declinationis
inueniatur tamen femininum in a facit haec sequestra quamquam
uetustissimi et secundae declinationis rationabilius hoc
protulerunt hic sequester huius sequestri alia uero omnia in er
desinentia tertiae sunt declinationis ut hic pater huius patris
haec mulier huius mulieris hic et haec pauper huius pauperis hoc
tuber huius tuberis excipiuntur puer pueri gener generi socer
soceri fiber fibri cancer cancri liber libri culter cultri

in ir duo inueniuntur masculina secundae declinationis ut hic
treuir huius treuiri quod est gentile et hic uir huius uiri et
ex eo composita praeterea neutra duo inueniuntur unum tertiae
declinationis hoc gaddir huius gaddiris nomen est ciuitatis
et hoc ir quod graeci  dicunt indeclinabile

in ur unum cuius femininum in a desinit inuenitur secundae
declinationis ut hic satur huius saturi alia uero omnia tertiae
sunt declinationis ut hic fur huius furis hic furfur huius
furfuris     hoc sulphur huius sulphuris

in us correptam desinentia s uel t uel x antecedentibus si sint
rerum incorporalium uocabula masculina sunt et quartae
declinationis ut hic risus huius risus hic uisus huius uisus
tumultus metus luxus sexus similiter quartae sunt declinationis
quae ex his componuntur ut hic senatus a senibus et natu huius
senatus et quae cognominatim his prolatis fixa sunt ut hic
magistratus      huius magistratus hic exercitus
     huius exercitus hic saltus  
   huius saltus eiusdem praeterea declinationis sunt
quae cum sint fixa in tus desinunt aliqua praecedente
consonante in eadem syllaba ante t posita ut hic fluctus huius
fluctus hic quaestus huius quaestus hic rictus huius rictus
excipitur lectus   lecti nam mustus facit musta
similiter      ui   quartae sunt declinationis quae
per syncopam a supra dictis incorporalibus proferuntur ut
portatus portus artatus artus arcitus a uerbo arceo arcus
laqueatus lacus uultus quoque ipsa res esse uidetur a uolo
uerbo quomodo a colo cultus alia uero omnia supra dictae
terminationis nomina masculina secundae sunt declinationis ut
hic bonus huius boni numerus uentus quamuis uideatur hoc quoque
simile esse incorporali quod a uenio uerbo nascitur ex quo
compositum aduentus sanctus sancti somnus somni excipiuntur
gradus sinus currus ficus quod est uitium corporis et tonitrus
cornus quae etiam neutra sunt in u desinentia et unum tertiae
declinationis hic lepus huius leporis nam penus et specus tam
masculini quam feminini et neutri generis inueniuntur et secundae
et tertiae declinationis et quartae ut hic et haec penus huius
peni et hoc penus huius penoris et hoc penum huius peni et hoc
penu huius penu similiter hic et haec specus huius speci et hoc
specus huius specoris et hoc specum huius speci et hoc specu
huius specu in us correptam desinentia feminina si sint propria
uel graeca in  apud graecos desinentia uel arborum nomina
secundae sunt declinationis ut haec tyrus huius tyri cyprus
cypri arctus arcti pylus pyli cupressus cupressi pirus piri
arbutus alnus excipiuntur quinque quae tam quartae quam secundae
declinationis inueniuntur quercus laurus pinus cornus ficus et
unum tertiae declinationis uenus ueneris alia uero omnia in us
correptam desinentia feminina quartae sunt declinationis ut haec
manus huius manus nurus socrus porticus anus excipiuntur aluus
alui humus humi et haec domus huius domi uel domus et haec colus
huius coli uel colus neutra in us desinentia seu productam seu
correptam tertiae sunt declinationis et in ris terminant
genetiuum ut ius iuris plus pluris munus muneris pondus ponderis
corpus corporis pectus pectoris maius minus excipiuntur pelagus
pelagi quod graecum est et uulgus uulgi quod et masculinum
est et uirus uiri et pus indeclinabile in us correptam communia
duo inueniuntur tertiae declinationis ut hic et haec et hoc
uetus ueteris ligus liguris quod est gentile et duo monosyllaba
quae producuntur in nominatiuo ut hic et haec sus suis grus
gruis nam mus muris epicoenon est quod a graeco  mutauit 
in u longam nullum enim latinum masculinum in us productam
desinit graeca igitur in us productam desinentia si apud
graecos in  finiunt genetiuum apud latinos  in dis
conuertunt per eundem casum ut     hic
oedipus huius oedipodis     hic melampus
huius melampodis latina uero quae in supra dictam syllabam
productam desinunt sine dubio feminina sunt et tertiae
declinationis ut haec seruitus huius seruitutis senectus
iuuentus tellus palus sed et de eorum et aliorum      ui
 nominum ultimis uel paenultimis syllabis genetiuorum latius
in sexto de nomine libro docuimus

in eus desinentia graeca sunt tantum et secundae declinationis
ut hic tydeus tydei orpheus orphei oileus oilei

in um omnia secundae declinationis sunt ut hoc templum huius
templi palladium palladii

tertia declinatio habet litteras terminales decem a e o c l n r
s t x ut hoc toreuma hoc monile haec uirgo hoc lac hic sol hoc
nomen hic orator haec ciuitas hoc caput hic et haec et hoc felix

in a neutra et in e correptam et in o omnia tertiae sunt
declinationis ut hoc toreuma huius toreumatis hoc monile huius
monilis sedile ouile hic cato haec uirgo hic et haec homo
excipitur hoc cepe quod est aptoton dicitur tamen et haec cepa
huius cepae

in c uel l uel n uel t uel x desinentia omnia tertiae sunt
declinationis ut hoc allec huius allecis genus est piscis
consul consulis titan titanis sinciput sincipitis fallax
fallacis

in r desinentia si non sint secundae declinationis de qua
superius docuimus sine dubio tertiae sunt declinationis ut hic
bostar huius bostaris agger aggeris haec soror hic et haec
felicior huius felicioris memor hoc laquear huius laquearis

in s uero desinentia in quinque declinationibus inueniuntur
per antecedentes igitur uocales ea discernamus in as desinentia
latina quidem omnia tertiae sunt declinationis graeca uero quae
in  terminant genetiuum apud graecos ut hic maecenas huius
maecenatis arpinas arpinatis haec pietas huius pietatis hic atlas
huius atlantis haec pallas huius palladis in es correptam omnia
tertiae sunt declinationis ut hic miles haec seges hic et haec
et hoc teres teretis in es productam graeca quidem quae
genetiuum graecum in  uel in  terminant tertiae sunt
declinationis ut     hic hermogenes huius
hermogenis     hic eteocles huius eteoclis
latina uero si ante es i habuerint quintae sunt declinationis
ut facies faciei series dies excipitur quies quietis cuius
compositum requies requietis et requiei facit genetiuum alia
uero omnia tertiae sunt declinationis ut hic ulixes huius ulixis
uerres uerris haec caedes huius caedis haec nubes huius nubis
hic et haec heres huius heredis locuples locupletis excipiuntur
res rei spes spei fides fidei plebes plebei quod et plebs plebis
dicitur in is omnia tertiae sunt declinationis ut hic collis
huius collis samnis samnitis haec neapolis huius neapolis lis
litis hic et haec utilis huius utilis dis ditis in os quoque
omnia latina et in os productam      ui   uel in 
graeca tertiae sunt declinationis ut hic flos floris nepos
nepotis haec dos hic et haec custos custodis hic heros herois
haec erinys huius erinyis sed de paenultimis et eorum et aliorum
omnium in sexto libro de nomine latius inuenies ut supra dictum
est in aes uel in aus dipthongos desinentia et omnia quae in
duas consonantes desinunt tertiae sunt declinationis ut hic
praes huius praedis hoc aes aeris fraus fraudis laus laudis arx
arcis ars artis mons montis

quarta declinatio terminationes habet duas us et u in us quidem
masculinorum et femininorum in u uero neutrorum ut hic uultus
huius uultus haec manus huius manus hoc genu huius genu sed in
us terminatorum regulam superius tractauimus quando de secunda
docebamus declinatione in u uero desinentia neutra inueniuntur
indeclinabilia in singulari numero in plurali uero secundum
quartam declinationem flectuntur

quinta declinatio unam habet terminationem in es productam de
qua superius ostendimus quando de tertia disserebamus ut hic
meridies huius meridiei

haec de obliquis casibus quinque declinationum docebimus

primae declinationis genetiuus et datiuus singularis in ae
dipthongon desinit ut huius et huic poetae accusatiuus in am
ut hunc poetam uocatiuus et ablatiuus in a ut o et ab hoc
poeta nominatiuus et uocatiuus pluralis in ae dipthongon ut hi
et o poetae genetiuus in arum ut horum poetarum datiuus et
ablatiuus in is ut his et ab his poetis differentiae causa
notantur deabus filiabus natabus equabus mulabus accusatiuus in
as ut hos poetas sciendum est tamen quod in graecis nominibus
est quando graecis utuntur terminationibus auctores per diuersos
casus tam singulares quam plurales

secundae declinationis genetiuus in i desinit ut hic magnus
huius magni datiuus et ablatiuus in o productam ut huic et ab
hoc magno accusatiuus in um ut hunc magnum nisi sint neutra
quorum accusatiuus ubique sequitur suum nominatiuum ut hoc
pelagus hoc laquear uocatiuus quando nominatiuus in r uel in m
desinit similis erit ei ut hic uir et o uir hoc templum et o
templum quando uero in ius finitur si sint propria nomina
abiecta us fit uocatiuus ut hic uirgilius o uirgili hic
terentius o terenti in aliis uero nominibus in us terminatis
mutatione us in e fit uocatiuus ut hic magnus o magne socius
socie inuenitur unum      ui   ut filius o fili et
o filie duplici prolatum uocatiuo ueteres tamen aliquando uel
metri uel euphoniae causa nominatiuis utuntur pro uocatiuis in
eus desinentia graeca sunt tantum et uocatiuum seruant graecum
quomodo et accusatiuum et hoc frequentissime in omnibus graecis
nominibus quomodo diximus inuenies in multis casibus fieri
nominatiuus et uocatiuus pluralis secundae declinationis per i
finitur ut hi et o magni neutra autem tam eius quam aliarum
declinationum in quibus inueniuntur nominatiuum et accusatiuum
et uocatiuum pluralem in a terminant quomodo et apud graecos
genetiuus ablatiuo singulari addita rum profertur ut ab hoc
magno horum magnorum datiuus et ablatiuus in is ut his et ab
his magnis accusatiuus in os ut hos magnos

tertiae declinationis genetiuus in is correptam exit ut hic rex
huius regis datiuus in i ut huic regi accusatiuus in plerisque
in em ut hunc regem in paucis uero in im ut hunc tiberim hanc
restim puppim turrim sitim de quibus in septimo libro de nomine
latius exposuimus uocatiuus similis est nominatiuo ut hic rex
o rex in graecis autem nominibus licet uocatiuo graeco uti
sicut supra dictum est ut
thybri pater
ablatiuus in quibusdam per e correptam ut ab homine in
quibusdam per i ut a tiberi in quibusdam per e et per i ut a
felice uel a felici nominatiuus et accusatiuus et uocatiuus
pluralis tertiae declinationis in es productam desinit ut hi et
hos et o reges in quibusdam autem accusatiuus etiam in is
finitur ut hos et has omnes et omnis genetiuus plerumque in um
non antecedente i ut a rege regum in quibusdam autem
antecedente i ut horum montium de quibus in septimo libro de
nomine docuimus datiuus et ablatiuus in bus ut his et ab his
regibus

quartae declinationis genetiuus singularis in us productam
desinit ut hic senatus huius senatus datiuus in ui ut huic
senatui accusatiuus in um ut hunc senatum uocatiuus similis
est nominatiuo ut o senatus ablatiuus in u productam ut ab hoc
senatu

eiusdem declinationis nominatiuus pluralis et accusatiuus et
uocatiuus in us productam ut hi et hos et o senatus genetiuus
in uum ut horum senatuum datiuus et ablatiuus in bus ut his et
ab his senatibus

quintae declinationis genetiuus et datiuus singularis in ei
diuisas proferuntur ut huius et huic rei accusatiuus in em ut
hanc rem uocatiuus similis est nominatiuo ut o res ablatiuus
in e productam ut ab hac re nominatiuus et accusatiuus et
uocatiuus pluralis eiusdem declinationis in es exeunt productam
ut hae et has et o res genetiuus adiecta syllaba rum ablatiuo
singulari ut ab hac re harum rerum datiuus et ablatiuus in bus
ut his et ab his rebus      ui  

et haec quidem compendii causa ad instituendos pueros sufficiat
in praesenti dixisse perspicaciorem autem regularum rationem tam
paenultimarum quam ultimarum syllabarum quae ad omnium
pertinent nominum declinationem in septem libris quos de nomine
scripsimus diligentius inuenire licet et maxime in sexto et in
septimo qui de nominatiuo et obliquis casibus compositi multorum
testimoniis nituntur auctorum

pronomina de quibus nulla dubitatio est sunt apud latinos
quindecim primitiua quidem octo haec sunt primae personae unum
ego et secundae unum tu tertiae uero sex sui ille ipse hic
iste is deriuatiua septem meus tuus suus noster uester nostras
uestras

habent igitur primitiua duas declinationes deriuatiua uero tres
et una quidem primitiuorum est declinatio quae tam genetiuum
quam datiuum in i terminat accusatiuum et ablatiuum in e
productam ut ego tu mei tui sui mihi tibi sibi me te se a me a te
a se uocatiuum enim secunda tantum habet persona qui similis
est nominatiuo ut o tu pluralia uero primae et secundae
personae similiter declinantur nam tertiae personae pronomen
supra positum id est sui quod nominatiuum non habet commune
est utriusque numeri nos uos nostrum uel nostri uestrum uel
uestri nobis uobis in plurali autem numero secunda tantum
persona habet uocatiuum qui similis est nominatiuo et
accusatiuo ut o uos

ideo autem sui nominatiuum non habet quia nec apud graecos 
uel  huius sui hoc autem in libro qui est de pronomine
latius tractauimus altera uero declinatio in reliquis quinque
primitiuis quorum genetiuus in ius et datiuus in i desinit per
tria genera accusatiuus autem et ablatiuus singularis et omnes
casus plurales in masculino quidem et neutro secundae
declinationis nominum terminationes seruant in feminino uero
primae ut ille illius illi illa illius illi illud illius illi
illum illam illud necesse est enim neutra nominatiuum et
accusatiuum similem habere ab illo ab illa ab illo illi illae
illa notandum est tamen quod hic et haec et hoc huius huic
datiuum semper in c terminant differentiae causa propter hui
interiectionem

a septem autem deriuatiuis quinque quidem secundum mobilium
regulam nominum declinantur id est masculinum et neutrum
secundae declinationis femininum uero primae et sunt haec meus
tuus suus noster uester reliqua uero duo communia sunt id est
nostras uestras et tertiae declinationis sunt ut hic et haec
nostras uestras huius nostratis uestratis inueniuntur tamen
nouem nomina mobilia quae quia declinationem pronominum habent
inter pronomina ea quidam posuerunt ut quis quae quod cuius cui
unus una unum unius uni ullus ulla ullum ullius ulli nullus
nulla nullum nullius nulli solus sola solum solius soli totus
tota totum totius toti alius alia aliud      ui  
alius alii uter utra utrum utrius utri alter altera alterum
alterius alteri similiter declinantur et quaecumque ex his
componuntur excipitur hic neuter huius neutri uetustissimi
tamen et neutrius protulisse inueniuntur quis uel qui
accusatiuum in em terminant ut quem et ablatiuum tam in o quam
in i ut a quo uel a qui datiuum et ablatiuum pluralem tam in is
quam in bus ut quis uel quibus quidam tamen omnia infinita uel
interrogatiua uel relatiua uel redditiua substantiae uel
qualitatis uel quantitatis uel numeri significatiua pronomina
esse putauerunt ut quis qui qualis talis quantus tantus quot tot
et quae ex his composita sunt seu deriuata sed pronomina esse
non possunt quia finitas personas non habent quod proprium est
pronominis cum casu coniuncti

omnia uerba quae secundum analogiam declinantur in o uel in or
desinunt et habent coniugationes quattuor

prima igitur est coniugatio cuius prima persona in o desinens
mutat eam in as productam et facit secundam personam ut amo
amas

secunda uero coniugatio est quae eo primae personae in es
productam conuertit in secunda quae semper in ea coniugatione
una syllaba minor est ut doceo doces

tertia est quae in io quidem desinens in prima persona abiecta o
adsumit s et minuitur una syllaba in secunda persona ut facio
facis alia uero quacumque littera antecedente o in is breuem
conuertit ut ueho uehis ruo ruis lego legis

quarta coniugatio primam personam in io uel in eo finit eisque in
is productam conuersis facit secundam minorem una syllaba ut
audio audis eo is

s uero finali secundae personae in t conuersa fit tertia persona
in omni coniugatione uocali tamen correpta ante t ut amas doces
docet facis facit legis legit audis audit is it interposita
uero mu eadem secunda persona seruans s facit primam pluralem ut
amas amamus doces docemus legis legimus audis audimus ti uero
interposita secundam facit pluralem ut amas amatis doces docetis
legis legitis audis auditis tertia uero pluralis in prima
quidem et secunda coniugatione interposita tertiae singulari n
solet fieri ut amat amant docet docent in tertia uero et quarta
primae personae o finalem in unt conuertentes facimus tertiam
pluralem ut facio faciunt lego legunt audio audiunt eo eunt

praeteritum imperfectum primae quidem et secundae coniugationis a
secunda persona abiecta finali s et adiecta bam proferimus ut
amas amabam doces docebam similiter fit in uerbis quartae
coniugationis in eo desinentibus ut eo is ibam in aliis uero
omnibus quartae coniugationis et tertiae primae personae o
finalem in e productam conuertimus et adsumpta bam facimus
praeteritum imperfectum ut facio faciebam  licet autem et
maxime poetis etiam per syncopam in quarta coniugatione audibam
et munibam      ui   dicere et similia eandem autem
habet declinationem praeteritum imperfectum in omni coniugatione
quam habet primae coniugationis praesens tempus et omnia quae
in as secundam personam faciunt cuiuscumque sint temporis uel
modi similiter declinantur ut amo amas amat amamus amatis
amant amabam amabas amabat amabamus amabatis amabant amaueram
amaueras amauerat amaueramus amaueratis amauerant optatiuum
futurum et praesens coniunctiuum tertiae coniugationis legam
legas legat legamus legatis legant

in es quoque productam desinentia in secunda persona cuiuscumque
sint temporis uel modi uel coniugationis secundum praesens
tempus indicatiui modi secundae coniugationis declinantur ut
doceo doces docet docemus docetis docent amarem amares amaret
amaremus amaretis amarent amem ames amet amemus ametis ament
legerem legeres legeret legeremus legeretis legerent

in is uero terminantia secundam personam tertiae coniugationis
declinationem quam habent in praesenti tempore seruant ut lego
legis legit legimus legitis legunt amabo amabis amabit amabimus
amabitis amabunt docebo docebis docebit docebimus docebitis
docebunt ibo ibis ibit ibimus ibitis ibunt

illud autem notandum est quod in subiunctiuis tertia persona
pluralis non conuertit i in u ut amauerim uel amauero amaueris
amauerit amauerimus amaueritis amauerint et in anomalis quidem
sis et uelis tam finalis secundae personae quam paenultima primae
pluralis et secundae syllaba producitur ut sim sis sit simus
sitis sint uelim uelis uelit uelimus uelitis uelint in aliis
uero rarissime

apparet igitur omnia tempora in omni coniugatione et in
indicatiuo et in omnibus modis absque imperatiuis absque
praeterito perfecto trifarie declinari secundum praesens tempus
trium coniugationum

et omne quidem praeteritum imperfectum et plusquamperfectum
secundum primae coniugationis praesens tempus declinantur ut
amabam amabas amabat amaueram amaueras amauerat docebam docebas
docebat docueram docueras docuerat legebam legebas legebat
legeram legeras legerat audiebam audiebas audiebat audieram
audieras audierat similiter secundae et tertiae et quartae
coniugationis optatiuum futurum et praesens subiunctiuum secundum
primae coniugationis secundam personam declinantur ut doceam
doceas doceat legam legas legat audiam audias audiat

secundum autem praesens tempus secundae coniugationis declinantur
futurum indicatiui in tertia et quarta coniugatione ut legam
leges leget audiam audies audiet et omne praesens et
praeteritum imperfectum optatiui et imperfectum subiunctiui  
   ui   et plusquamperfectum utriusque ut amarem
amares amaret docerem doceres doceret legerem legeres legeret
audirem audires audiret amauissem amauisses docuissem
docuisses legissem legisses audissem audisses similiter
optatiuum futurum siue subiunctiuum praesens primae
coniugationis ut amem ames amet tertiae uero coniugationis
declinationem quam habet praesens indicatiui futurum primae et
secundae coniugationis seruat ut amabo amabis amabit docebo
docebis docebit similiter quartae in eo desinentis ut ibo ibis
ibit similiter subiunctiua praeteriti perfecti et futuri
uniuersarum coniugationum ut amauerim et amauero amaueris
amauerit docuerim et docuero docueris docuerit legerim et
legero legeris legerit audierim et audiero audieris audierit

his igitur generalibus trium coniugationum declinationibus
collectim tibi expositis de praeterito quoque perfecto
generaliter doceamus

omnis praeteriti perfecti prima persona in i desinit ut amaui
cuius de paenultimis litteris uel syllabis in libro secundo uerbi
de praeterito latius disseruimus haec adsumpta sti facit
secundam personam ut amauisti docuisti legisti audiuisti t uero
adsumpta sed correpta i tertiam facit personam ut amauit docuit
similiter per correptam i et adsumpta mus facit primam pluralem
ut amauimus docuimus stis uero addita secundam facit pluralem ut
amauistis docuistis in tertia uero plurali mutat i in e
productam et adsumit runt uel re ut amauerunt uel amauere

plusquamperfectum in omni coniugatione a praeterito perfecto fit
i finali in e breuem conuersa et adsumpta ram ut amaui amaueram
audiui uel audii audiueram uel audieram

futurum quidem primae et secundae coniugationis a secunda persona
abiecta s et addita bo solet fieri ut amas amabo idem fit in
uerbis quartae coniugationis in eo desinentibus ut eo is ibo

tertiae uero coniugationis omnium uerborum futurum et quartae in
io desinentium fit a prima persona praesentis o finali conuersa
in am ut lego legam leges audio audiam audies et notandum est
quod in nullo alio modo inuenies in prima persona ante m litteram
uocalem quae in aliam transeat in secunda persona nisi in supra
dicto futuro

omnis secunda persona imperatiui praesentis temporis a secunda
persona fit indicatiui abiecta s in tertia uero coniugatione
etiam i in e correptam conuertitur ut amas ama doces doce legis
lege audis audi ideo autem i in e conuertit tertia quia debens
seruare tempus quod habuit secunda indicatiui persona non
poterat finalem i corripere in omni enim uerbo i in fine posita
producitur tertia uero eiusdem imperatiui persona fit a prima
indicatiui o finali in prima quidem coniugatione in et in aliis
uero in at conuersa ut amo amet doceo doceat lego legat audio
audiat haec autem eadem tertia persona abiecta t sed producta e
uel a et adsumpta      ui   mus facit primam pluralem
suam ut amet amemus doceat doceamus legat legamus audiat
audiamus secunda uero pluralis a singulari sua fit adiecta te
syllaba ut ama amate doce docete lege legite audi audite et
notandum quod in tertia coniugatione e finalis quae loco i
correptae ponitur in plurali numero eiusdem personae in
paenultimo loco in quo licet i correptam inueniri redit in i
ut legite tertia autem pluralis imperatiui modi in omni
coniugatione a singulari sua fit interposita n littera ut amet
ament doceat doceant legat legant audiat audiant futurum
imperatiui secundae et tertiae personae commune est et fit
adiecta secundae personae praesentis temporis to syllaba ut ama
amato doce doceto lege legito audi audito hic quoque notandum
est quod e finalis in i redit in paenultima syllaba propter supra
dictam rationem ut lege legito huic addentes te syllabam
facimus secundam pluralem ut amatote docetote tertia uero
pluralis futuri imperatiui a tertia plurali praesentis indicatiui
in omni coniugatione fit adiecta o ut amant amanto docent
docento legunt legunto audiunt audiunto eunt eunto

optatiui modi praesens et praeteritum imperfectum in omni
coniugatione fit a secunda persona imperatiui adsumpta rem ut
ama amarem doce docerem lege legerem audi audirem

praeteritum uero perfectum et plusquamperfectum eiusdem modi fit
a praeterito perfecto indicatiui adsumente s et sem ut amaui
amauissem docui docuissem futurum optatiui facimus primae
personae indicatiui o in em conuertentes in prima coniugatione
in aliis uero in am ut amo amem doceo doceam lego legam audio
audiam simile est praesens subiunctiui cum amem doceam legam
audiam

praeteritum quoque imperfectum subiunctiui simile est praesenti
et praeterito imperfecto optatiui cum amarem docerem legerem
audirem praeteritum perfectum subiunctiui a praeterito perfecto
indicatiui fit quod mutat finalem i in e correptam et adsumit
rim ut amaui amauerim docui docuerim legi legerim audiui
audiuerim idem est et futurum eiusdem modi prima tantummodo
persona mutante im in o ut amauerim amauero amaueris amauerit
amauerimus amaueritis amauerint similiter docuerim docuero
legerim legero audierim audiero plusquamperfectum subiunctiui
simile est praeterito perfecto et plusquamperfecto optatiui ut
utinam amauissem cum amauissem docuissem legissem audiuissem

infinitiua in omni coniugatione fiunt praesentis temporis
secundae personae imperatiui addita re ut ama amare doce docere
lege legere audi audire praeteritum a praeterito perfecto et
plusquamperfecto optatiui abiecta m fit ut amauissem amauisse
docuissem docuisse legissem legisse audiuissem audiuisse uel
audiissem audiisse futurum uero per supinum in um     
ui   desinens et ire fit ut amatum ire doctum ire lectum ire
auditum ire uel per participium futurum neutrum et esse ut
amaturum esse docturum esse lecturum esse auditurum esse

participialia uel supina quae tres casus uidentur habere et loco
infinitiui cum articulo coniuncti apud graecos accipiuntur
nascuntur a participio praesentis temporis s in d conuersa et
addita i uel o uel um ut amans amandi amando amandum sunt et
alia duo quae ad formam participii praeteriti temporis desinunt
in um uel in u ut amatum amatu sed hoc interest inter amandum
et amatum et inter amando et amatu quod amandum necessitatem
amoris significat amatum autem itionem ad amorem similiter
amando in ipso amore amatu uero pro amatione uel amore id est
pro ipsa re accipitur et haec manifestat etiam ipsa
interpretatio graeca quod superiora infinitiuorum non solum cum
articulo sed etiam cum praepositione uim habent in hoc faciendo
   ad hoc faciendum     
faciendum pro oportet facere sequentium uero alterum cum
praepositione graeca et articulo infinitiuum significat ut
uenatum    uel magis pro ipsa re ad locum
accipitur uenatum pro ad uenationem quomodo et uenatu pro
uenatione sicut miserabile uisu pro uisione
nec dictu affabilis
pro dictione multis igitur modis sicut et in aliis docuimus
locis nomina sunt haec accipienda magis quam uerba unde et
praepositiones inueniuntur ante ea quae in dum desinunt qui est
accusatiuus uel in do qui est ablatiuus positae ut ad amandum
et in amando
passiua uerba ex actiuis fiunt hoc modo

omnia actiua cuiuscumque coniugationis in quocumque tempore uel
modo uel persona in o desinentia adsumunt r et faciunt passiua
sua ut amo amor amabo amabor amato amator amanto amantor doceo
doceor docebo docebor doceto docetor docento docentor lego legor
legito legitor legunto leguntor audio audior audito auditor
audiunto audiuntor omnis secunda persona passiua in praesenti et
praeterito imperfecto et futuro indicatiui et optatiui ab actiua
sua fit interposita ri sed in tertia pro i paenultima e
correptam habet sed etiam ris in re conuersa solet eadem secunda
persona in omni coniugatione proferri ut amas amaris uel amare
doces doceris uel docere legis legeris uel legere audis audiris
uel audire quomodo autem docuimus in actiuo sic etiam in
passiuo praesentis declinatio docet etiam reliquorum temporum
absque praeterito perfecto et his quae ex hoc nascuntur per
diuersos modos declinationem quae fit secundum unamquamque ex
tribus coniugationibus tertia persona ab actiua sua adiecta ur
solet fieri ut amat amatur docet docetur legit legitur audit
auditur sed paenultima in      ui   omnibus
coniugationibus producitur excepta tertia pluralis prima et
secunda persona a secunda actiui abiecta s et addita mur et mini
fiunt ut amas amamur amamini doces docemur docemini legis
legimur legimini audis audimur audimini et in omni coniugatione
paenultima primae personae antepaenultima uero secundae
producitur syllaba absque tertia coniugatione tertia uero
persona pluralis ab actiua sua fit adiecta ur ut amant amantur
docent docentur legunt leguntur audiunt audiuntur

quae uero in m desinunt actiua primae personae per omnes
coniugationes et modos in praesenti uel in praeterito imperfecto
uel in futuro m in r conuertentia faciunt passiuum nam
praeteritum perfectum et plusquamperfectum per participia
declinantur in passiuis ut amabam amabar amarem amarer docebam
docebar docerem docerer legebam legebar legerem legerer audiebam
audiebar audirem audirer amem amer doceam docear legam legar
audiam audiar ceteras uero personas secundum praedictas regulas
declinamus

omne praeteritum perfectum et plusquamperfectum passiuorum uel
similium passiuis per participium praeteriti temporis et per sum
uerbum declinantur

passiua imperatiua secundae personae in omni coniugatione similia
sunt infinitiuis actiuis ut amare docere legere audire tertia
uero persona a tertia sua uerbi actiui fit addita ur ut amet
ametur doceat doceatur legat legatur audiat audiatur pluralia
uero secundum tertiae personae terminationem aequaliter
terminantur addita m pro t in prima et in tertia persona
interposita n ut ametur amemur amentur nam secunda persona
imperatiui similis est indicatiui secundae quomodo et apud
graecos ut amamini docemini legimini audimini haec enim tam in
indicatiuo modo quam in imperatiuo similiter proferuntur idque
comprobat usus ut terentius in phormione
tum igitur dum licet dumque adsum loquimini mecum antipho 
contemplamini me in eodem
uultu contemplamini
idem in eunucho
uos me sequimini
sallustius in catilinario expergiscimini aliquando et capessite
rem publicam idem in iugurthino uos autem adherbal et hiempsal
colite et obseruate talem hunc uirum imitamini uirtutem et
enitimini
futurum imperatiui secundum      ui  praedictam
regulam fit ab actiuo in o desinente addita r ut amato amator
doceto docetor legito legitor audito auditor similiter in tertia
plurali amanto amantor docento docentor legunto leguntor
audiunto audiuntor secunda uero persona a secunda indicatiui
mutatione i finalis in or fit ut amamini amaminor docemini
doceminor legimini legiminor audimini audiminor

omnium modorum praeteritum perfectum et plusquamperfectum sicut
supra dictum est per participium praeteriti temporis et sum
uerbi declinationem profertur subiunctiui uero etiam futurum ut
amatus sum fui eram fueram essem fuissem sim fuerim ero fuero

infinitiua passiua ab actiuis fiunt mutatione e finalis in i
absque tertia coniugatione in illa enim abiecta extrema
syllaba paenultima e in i conuertitur ut amare amari docere
doceri legere legi audire audiri praeteritum uero per
participium neutri generis et uerbum esse uel fuisse fit ut
amatum esse uel fuisse doctum esse uel fuisse lectum esse uel
fuisse auditum esse uel fuisse futurum per participium simile et
iri uerbum ut amatum iri doctum iri lectum iri auditum iri

omne participium praesentis quidem temporis in ns desinit et in
prima quidem et secunda coniugatione fit interposita secundae
personae n ut amas amans doces docens in tertia uero et quarta
a prima persona fit conuersa o in ens ut lego legens audio
audiens excipituntur eo et queo quae euphoniae causa iens pro
eens et quiens pro queens faciunt et genetiuo euntis pro ientis
queuntis pro quientis omne participium praeteriti temporis t uel
s uel x habet ante us ut amatus laesus fixus excipitur mortuus

omne participium futuri temporis in rus uel in dus desinit ut
amaturus amandus docturus docendus lecturus legendus auditurus
audiendus nomina uerbalia plerumque a participio praeteriti
fiunt mutata finali us in or ut amatus amator doctus doctor
lectus lector auditus auditor in tor autem desinentia mutant eam
in trix et faciunt femininum ut amator amatrix doctor doctrix
lector lectrix auditor auditrix rerum quoque incorporalium
uocabula plerumque praeteriti temporis participiis similia
inueniuntur sed quartae declinationis ut iudicatus monitus
habitus auditus fiunt etiam a genetiuo supra dicti participii
addita o correpta i ut coniunctus coniuncti coniuctio ratus
rati ratio paenultima correpta est tamen quando participiis
futuri temporis femininis in ra desinentibus similia sunt ut
scriptura pictura armatura est quando in um etiam desinunt uel
in or ut factum dictum labor amor in o desinentia omnia
actiuorum regulam seruant in or uero passiuorum de quorum
speciebus in tribus libris quos de uerbo scripsimus latius
dissertum inuenies

