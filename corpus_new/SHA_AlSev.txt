alexander seuerus aeli lampridii interfecto uario heliogabalo sic enim malumus dicere quam antoninus quia et nihil antoninorum pestis illa ostendit et hoc nomen ex annalibus senatus auctoritate erasum est ad remedium generis humani aurelius alexander urbe arcena genitus uarii filius uariae nepos et consobrinus ipsius gabali accepit imperium cum ante caesar a senatus esset appellatus mortuo scilicet macrino augustumque nomen idem recepit addito eo ut et patris patriae nomen et ius proconsulare et tribuniciam potestatem et ius quintae relationis deferentes senautu uno die adsumeret et ne praeceps ista honorum continuatio uideatur exponam causas quibus id et senatus coactus est facere et ille perpeti non enim aut grauitati senatus congruebat omnia simul deferre aut bono principi raptum ire tot simul dignitates milites iam insueuerant sibi imperatores et tumultuario iudicio facere et item facile mutare adserentes nonnumquam ad defensionem se idcirco fecisse quod nescissent  senatum principem appellasse nam et pescennium nigrum et clodium nigrum albinum et auidium cassium et antea lucium uindicem et l antoninum et ipsum seuerum cum senatus iam iulianum dixisset principem imperatores fecerant atque ista res bella ciuilia seuerat quibus necesse fuit militem contra ho stem paratum parricidaliter perire hac igitur causa festinatum est ut omnia simul alexander quasi iam uetus imperator acciperet huc accessit nimia et senatus et populi inclinatio post illam cladem quae non solum antoninorum nomen decolorauit sed etiam romanum dehonestauit imperium certatim denique omnia decreta sunt et nominum genera et potestatum primus denique et omnium cuncta insignia et honorificentiae genera simul recepit suffragante sibimet caesaris nomine quod iam ante aliquot annos meruerat et magis suffragante uita et moribus cum illi magnum conciliasset fauorem quod heliogabalus occidere conatus est nec potuit et militibus repugnantibus et senatu refragante atque haec parua sunt nisi quod dignum se exhibuit quem senatus seruaret quem saluum milites cuperent quem omnium bonorum sententia principem diceret  alexander igitur cui mamaea mater fuitnam et ita dicitur a plerisquea prima pueritia artibus bonis inbutus tam ciuilibus quam militaribus ne unum quidem diem sponte sua transire passus est quo se non et ad litteras et ad militiam exerceret nam in prima pueritia litteratores habuit ualerium cordum et titum ueturium et aurelium philippum libertum pa  tris qui uitam eius postea in litteras misit grammaticum in patria graecum nehonem rhetorem serapionem filosophum stilionem romae grammaticos scaurinum scaurini filium doctorem celeberrimum rhetores iulium frontinum et baebium macrianum et iulium granianum cuius hodieque declamatae feruntur sed in latinis non multum profecit ut ex eiusdem orationibus apparet quas in senatu habuit uel contionibus quas apud milites uel apud populum nec ualde amauit latinam facundiam sed amauit litteratos homines uehementer eos etiam reformidans ne quid de se asperum scriberent denique eos quos dignos ad discendum uidebat singula quaeque quae publicae priuatim agebat se ipso docente uolebat addiscere si forte ipsi non adfuissent eaque petebat ut si uera essent in litteras mitterent  dominum se appellari uetuit epistolas ad se quasi ad priuatum scribi iussit seruato tantum nomine imperatoris gemmas de calciamentis et uestibus tulit quibus usus fuerat heliogabalus ueste ut et pingitur alba usus est nec aurata paenulis togisque communibus cum amicis tam familiariter uixit ut communis esset ei saepe consessus iret ad conuiuia eorum aliquos autem haberet cotidianos etiam non uocatos salutaretur uero quasi unus e senatoribus patente uelo admissionalibus remotis aut solis his qui  ministri ad fores fuerant relictis cum ante salutare principes non liceret quod eos uidere non poterant et erat eius corporis ut praeter uenustatem ac uirilem quem hodieque et in pictura et in statuis uidemus decorem inesset staturae militaris robur militis ualitudo eius qui uim sui corporis sciret ac semper curaret erat praeterea cunctis hominibus amabilis et ab aliis pius appellabatur ab omnibus certe sanctus et utilis rei p huic sors in templo praenestinae talis extitit cum illi heliogabalus insidiaretur si qua facta aspera rumpas tum marcellus eris  alexandri nomen accepit quod in templo dicato apud arcenam urbem alexandro magno natus esset cum casu illuc die festo alexandri cum uxore pater isset sollemnitatis implendae causa cui rei argumentum est quod eadem die natalem habet hic mammaeae alexander qua ille magnus excessit e uita delatum sibi antonini nomen a senatu recusauit cum hic magis adfinitate caracalli iungeretur quam ille subditiuus si quidem ut marius maximus dixit in uita seueri nobilem orientis mulierem seuerus cuius hanc                   genituram esse conpererat ut uxor imperatoris esset  adhuc priuatus et non magni satis loci duxit uxorem ex qua adfinitate hic alexander fuit cui uere per matrem suam consobrinus uarius heliogabalus fuit recusauit et magni nomen quod ei quasi alexandro est oblatum senatus iudicio  interest relegere orationem qua nomen antonini et magni delatum sibi a senatu recusauit quam priusquam praebeam proferam etiam adclamationes senatus quibus id decretum est ex actis urbis a d pridie nonas martias cum senatus frequens in curiam hoc est in aedem concordiae templumque inauguratum conuenisset rogatusque esset aurelius alexander caesar augustus ut consideret ac primo recusasset quod sciret de honoribus suis agendum deinde postea uenisset adclamatum auguste innocens di te seruent alexander imperator di te seruent di te nobis dederunt di conseruent di te ex manibus impuri eripuerunt di te perpetuent impurum tyrannum et tu perpessus es impurum et opscaenum et tu uiuere doluisti di illum eradicarunt di te seruarunt infamis imperator rite damnatus felices nos imperio tuo felicem rem p infamis imperator iunco tractus est ad exemplum timoris luxuriosus imperator iure punitus est contaminator honorum iure punitus est di inmortales alexandro uitam iudicia deorum hinc ap parent et cum egisset gratias alexander adclamatum est antonine alexander di te seruent antonine aureli di te seruent antonine pie di te seruent antonini nomen suscipias rogamus praesta bonis imperatoribus ut antoninus dicaris nomen antonino  rum tu purifica quod ille infamauit tu purifica redde in integrum nomen antoninorum sanguis antoninorum se cognoscat iniuriam marci tu uindica iniuriam ueri tu uindica iniuriam bassiani tu uindica peior commodo solus heliogabalus nec imperator nec antoninus nec ciuis nec senator nec nobilis nec romanus in te salus in te uita ut uiuere delectet antoninorum alexandro uitam ut uiuere delectet et antoninus uocetur antoninorum templa antoninus dedicet parthos et persas antoninus uincat sacrum nomen sacratus accipiat sacrum nomen castus accipiat antonini nomen di cognoscant antoninorum honorem di conseruent in te omnia per te omnia antonine  haueas et post adclamationes aurelius alexander caesar augustus gratias uobis p c non nunc primum sed et de caesareano nomine et de uita seruata et augusti nomine addito et de pontificatu maximo et de tribunicia potestate et proconsulari imperio quae omnia nouo exemplo uno die in me contulistis et cum diceret adclamatum haec suscepisti antonini nomen suscipe mereatur senatus antonini mereantur antonine auguste di te seruent di te antoninum conseruent monetae nomen antonini reddatur templa antoninorum antoninus consecret aurelius alexander augustus ne quaeso p c ne me ad hanc certaminis necessitatem uocetis ut ego cogar tanto nomini satis facere cum etiam hoc ipsum nonmen  licet peregrinum tamen grauare uideatur haec enim nomina insignia onerosa sunt quis enim ciceronem dicerat mutum quis indoctum uarronem quis impium metellum et ut hoc di auertant quis non aequiperantem nomina ferat degerentem in clarissima specie dignitatum item adclamata quae su pra item imperator dixit antoninorum nomen uel iam numen potius quantum fuerit meminit uestra clementia si pietatem quid pio sanctius si doctrinam quid marco prudentius si innocentiam quid uero simplicius si fortitudinem quid bassiano fortius nam commodi meminisse nolo si quidem hoc ipso deterior si fuit quod cum illis moribus antonini nomen obtinuit diadumenus autem nec tempus habuit nec aetatem et arte patris hoc nomen incurrit item adclamatum ut supra item imperator dixit nuper certe p c meministis cum ille omnium non solum bipedum sed etiam quadrupedum spurcissimus antonini nomen praeferret et in turpitudine atque luxurie nerones uitellios commodos uinceret qui gemitus omnium fuerit cum per populi et honestorum coronas una uox esset hunc inepte antoninum dici per hanc pestem tantum uiolari nomen et cum diceret adclamatum est di mala prohibeant haec te imperante non timemus de his te duce securi sumus uicisti uitia uicisti crimina uicisti dedecora  antonini nomen ornabis tibi certe sumimus bene praesumimus nos te et a pueritia probauimus et nunc probamus item imperator neque ego p c idcirco timeo istud uenerabile omnibus nomen accipere quod uerear ne in haec uitia delabatur uita aut nos nominis pudeat sed primum displicet alienae familiae nomen adsumere deinde quod grauari me  credo et cum diceret adclamatum est ut supra item dixit si enim antonini nomen accipio possum et traiani possum et titi possum et uespasiani et cum diceret adclamatum est quomodo augustus sic et antoninus et imperator uideo patres conscripti quid uos moueat ad hoc nobis nomen addendum augustus primus primus est huius auctor imperii et in eius nomen omnes uelut quadam adoptione aut iure hereditario succedimus antonini ipsi augusti sunt dicti sic antoninus id emst pius marcum et item uerum iure adoptionis uocauit commodo autem hereditarium fuit susceptum diadumeno adfectatum in bassiano ridiculum in uarelio et cum diceret adclamatum est alexander auguste di te seruent di faueant uerecundiae tuae prudentiae tuae innocentiae tuae castitati tuae hinc intellegimus qualis futurus sis hinc probamus tu facies ut senatus bene principes eligat tu facies optimum esse iudicium senatus alexander auguste di te seruent templa anto  ninorum alexander augustus dedicet caesar noster augustus noster imperator noster di te seruent ui ucas ualeas multis annis imperes alexander imperator dixit intellego p c me optinuisse quod uolui et in acceptum refero plurimas gratias et agens et habens senisurus ut et hoc nomen quod in imperium detulimus tales sit ut et ab aliis desideretur et bonis uestrae pietatis iudiciis offeratur post haec adclamatum est magne alexander di te seruent si antonini nomen repudiasti magni praenomen suscipe magne alexander di te seruent et cum saepius dicerent alexander augustus facilius fuit p c ut antoninorum nomen acciperem aliquid enim uel adfinitati deferrem uel consortioni nominis imperialis magni uero nomen cur accipiam quid enim iam magnum feci cum id alexander post magna gesta pompeius uero post magnos triumphos acceperit quiescite igitur uenerandi patres et uos ipsi magnifici unum me de uobis esse censete quam magni  nomen ingerite post haec adclamatum est aureli alexander auguste di te seruent et reliqua ex more dimisso senatu cum et alia multa eo die essent acta quasi triumphans domum se recepit multo clarior uisus est alienis nominibus non receptis quam si recepisset atque ex eo constantiae ac plenae grauitatis famam obtinuit si quidem uni iuueni uel adulescenti potius senatus totus persuadere non potuit sed quamuis senatu rogante non potuerit persuaderi  ut uel antonini uel magni nomina susciperet tamen ob ingentem uigorem animi et mirandam singularemque constantiam contra militum insolentiam seueri nomen a militibus eidem inditum est quod illi ingentem in praesentia reuerentiam magnam apud posteros gloriam peperit cum eo accessisset ut de animi uirtute nomen acceperit si quidem solus inuentus sit qui tumultuantes legiones exauctorauerit ut suo loco ostendetur in milites autem grauissime animaduerterit qui forte incurrerunt aliquid quod uideretur iniustum ut et ipsum locis suis declarabimus  omina imperii haec habuit primum quod ea die natus est qua defunctus uita magnus alexander dici tur deinde quod in templo eius mater enixa est tertio quod ipsius nomen accepit tum praeterea quod ouium purpureie coloris eadem die natum qua ille natus est palumbinum anicula quaedam matri eius obtulit ex quo quidem haruspices dixerunt imperatorem quidem illum sed non diu futurum et cito ad imperium peruenturum tum praeterea quod tabula traiani imperatoris quae geniali lecto patris imminebat dum illa in templo pareret in lectum eius decidit his accessit quo quod nutrix ei olympias data est quo nomine mater alexandri appellata est nutritor philippus prouenit casu unus ex rusticis quod nomen patri alexandri magni fuit fertur die prima natalis toto die apud arcam caesaream stella primae magnitudinis uisa et sol circa domum patris eius fulgido ambitu coronatus cum eius natalem aruspices com  mentarent dixerunt eum summam rerum tenturum idcirco quod hostiae de ea uilla quae esset seueri imperatoris adductae essent et quas in illius honorem coloni parassent nata in domo laurus iuxta persici arborem intra unum annum persici arborem uicit unde etiam coniectores dixerunt persas ab eo esse uincen dos mater eius pridie quam pareret somniauit se purpureum dracunculum parere pater eadem nocte in somnis uidit talis se romanae uictoriae quae in senatu ad caelum uehi ipse cum uatem consuleret de futuris hos accepisse dicitur uersus adhuc paruulus et primum quidem sortibus te manet imperium caeli terraeque intellectum est quod inter diuos etiam referetur te manet imperium quod tenet imperium ex quo intellectum est romani illum imperii principem futurum nam ubi est imperium nisi apud romanos quod tenet imperium et haec quidem de graecis uersibus sunt prodita ipse autem cum parentis hortatu animum a filosophia et musicaquae ad alias artes traduceretur uergilii sortibus huius modi inlustratus est excudent alii spirantia mollius aera credo equidem et uiuos ducent de marmore uultus orabunt causas melius caelique meatus describent radiores et surgentia sidera dicent tu regere imperio populos romane memento hae tibi erunt artes pacique inponere morem parcere subiectis et debellare superbos  fuerunt multa alia signa quibus principem humani generis esse constaret nimius ardor oculorum et diutius intuentibus grauis diuinatio mentis frequentissima rerum memoria singularis quam mnemonico acholius ferebat adiutam et cum puer ad imperium peruenisset fecit cuncta cum matre ut et illa uideretur pariter imperare mulier sancta sed auara et auri atque argenti cupida  ubi ergo augustum agere coepit primum remouit omnes iudices a rei p et a ministeriis atque muneribus quos inpurus ille ex genere hominum turpissimo prouexerat deinde senatum et equestrem ordinem purgauit ipsas deinde tribus et eos qui militaribus nituntur praerogatiuis purgauit et palatium suum comitatumque omnem abiectis ex aulico ministerio cunctis obscenis et infamibus nec quemquam passus est esse in palatinis non necessarium hominem iure iurando deinde se constrinxit ne quem adscriptum id est uacantiuum haberet ne annonis rem p grauaret dicens malum publicum esse imperatorem qui ex uisceribus prouincialium homines non necessarios nec rei p utiles pasceret fures iudiciales iussit in ciuitatibus ullis numquam uideri et si essent uisi deportari per rectores prouinciarum annonam militum diligenter inspexit tribunos qui per stellaturas militibus aliquid tulissent capitali poena adfecit ne  gotia et causas prius a scriniorum principibus et doctissimis iuris peritis et sibi fidelibus quorum primus tunc ulpianus fuit tractari ordinarique atque ita referri ad  se praecepit leges de iure populi et fisci moderatas et infinitas sanxit neque ullam constitutionem sacrauit sine uiginti iuris peritis et doctissimis ac sapientibus uiris isdemque disertissimis non minus quinquaginta ut non minus in consilio essent sententiae quam senatus consultum conficerent et id quidem ita ut iretur per sententias singulorum ac scriberetur quid quisque dixisset dato tamen spatio ad disquirendum cogitandumque priusquam dicerent ne incogitati dicere cogerentur de rebus ingentibus fuit praeterea illi consuetudo ut si de iure aut de negotiis tractaret solos doctos et disertos adhiberet si uero de re militari militares ueteres et senes bene meritos et locorum peritos ac bellorum et castrorum et omnes litteratos et maxime eos qui historiam norant requirens quid in talibus causis quales in disceptatione uersabantur ueteres imperatores uel romani uel exterarum gentium fecissent  referebat encolpius quo ille familiarissimo usus est illum si umquam furem iudicem uidisset paratum habuisse digitum ut illi oculum erueret tantum odium eum tenebat eorum de quibus apud se probatum quod fures fuissent addit septiminus qui uitam eius non mediocriter exsequutus est tanti sthomachi fuisse alexandrum in eos iudices qui furtorum fama laborassent etiamsi damnati non essent ut si eos casu aliquo uideret commotione animi stomachi choleram  euomeret toto uultu inonardescente ita ut nihil loqui posset nam cum quidam septimius arabianus famosus crimine furtorum et sub heliogabalo iam liberatus inter senatores principem salutatum uenisset exclamauit o marna o iuppiter o di inmortales arabianus non solum uiuit uerum etiam in senatum uenit fortassis etiam de me sperat tam fatuum tam stultum esse me iudicat salutabatur autem nomine hoc est haue alexander  si quis caput flexisset aut blandius aliquid dixisset ut adulator uel abiciebatur si loci eius qualitas pateretur uel ridebatur ingenti cachinno si eius dignitas grauiori subiacere non posset iniuriae salutatus consessum obtulit omnibus senatoribus atque adeo nisi honestos et bonae famae homines ad salutationem non admisit iussitque quem ad modum in eleusinis sacris dicitur ut nemo ingrediatur nisi qui se innocentem nouit per praeconem edicit ut nemo salutaret principem qui se furem esse nosset ne aliquando detectus capitali supplicio subderetur idem adorari se uetuit cum iam coepisset heliogabalus adorari regum more persarum erat praeterea haec illius sententia solos fures de paupertate conqueri dum uolunt scelera uitae suae tegere idem addebat sententiam de furibus notam et graece quidem quae latine hoc significat qui multa rapuerit pauca suffragatoribus dederit saluus erit quae graece talis est o polla kleyas oliga dous ekfeucentai  praef praet sibi ex senatus auctoritate constituit  praef urbi a senatu accepit alterum praef praet fecit qui ne fieret etiam fugerat dicens inuitos non ambientes in re p conlocandos senatorem numquam sine omnium senatorum qui aderant consilio fecit ita ut per sententias omnium crearetur testimonia dicerent summi uiri ac si fefellissent uel testes uel hi qui sententias dicebant postea in ultimum reicerentur locum ciuium in condemnatione adhibita quasi falsi rei adprobati sine ullius indulgentiae proposito idem senatores non nisi ad summorum in palatio uirorum suffragium fecit dicens magnum uirum esse oportere qui faceret senatorem idem libertinos numquam in equestrem locum redegit adserens seminarium senatorum equestrem locum esse  moderationis tantae fuit ut nemo umquam ab eius latere summoueretur ut omnibus se blandum adfabilemque praebueret ut amicos non solum primi aut secundi locis sed etiam inferiores aergrotantes uiseret ut sibi ab omnibus libere quod sentiebant dici cuperet et cum dictum esset audiret et cum audisset ita ut res poscebat emendaret atque corrigeret sin minus bene factum esset aliquid                                         etiam ipse conuinceret idque sine fastum et sine amaritudine pectoris consessum omnibus semper offerret praeter eos quos furtorum densior fama perstrinxerat de absentibus semper requireret denique cum ei ob nimiam ciuilitatem et mammaea mater  et uxor memmia sulpicii consularis uiri filia catuli neptis saepe dicerent molliorem tibi potestatem et contemptibiliorem imperii fecisti ille respondit sed securiorem atque diuturniorem dies denique numquam transiit quando non aliquid mansuetum ciuilem pium fecit sed ita ut aerarium non euerteret  condemnationes et raras esse iussit et quae factae fuerant non indulsit uectigalia ciuitatibus ad proprias fabricas deputauit fenus publicum trientarium exercuit ita ut pauperibus plerisque sine usuris pecunias dederit ad agros emendos reddendas de fructibus praef praetorii suis senatoriam addidit dignitatem ut uiri clarissimi et essent et dicerentur quod antea uel raro fuerat uel omnino nondumon fuerat eo usque ut si quis imperatorum successorem praef praet dare uellet laticlauiam eidem per libertum summitteret ut in multorum uita marius maximus dixit alexander autem idcirco senatores esse uoluit praef praet ne quis non senator de romano senatore iudicaret milites suos sic ubique sciuit ut in cubiculo haberet breues et numerum et tempora militantum semperque cum solus esset et rationes eorum et numerum et dignitates et stipendia recenseret ut esset ad omnia instructissimus denique cum inter militares aliquid ageretur multorum dicebat et nomina de prouehendis etiam sibi adnotabat et  perlegebat cuncta pittacia et sic faciebat diebus etiam pariter adnotatis et quis quo esset insinuante promotus commeatum populi romani sic adiuuit ut cum frumenta heliogabalus euertisset hic empta de propria  pecunia loco suo reponeret negotiatoribus ut romam uolentes concurrerent maximam inmunitatem dedit oleum quod seuerus populo dederat quodque heliogabalus inminuerat turpissimis hominibus praefecturam annonae tribuendo integrum restituit ius confarrerationis quod inpurus ille sustulerat hic omnibus reddidit mechanica opera romae plurima instituit iudaeis priuilegia reseruauit christianos esse passus est pontificibus tantum detulit et quindecim uiris atque auguribus ut quasdam causas sacrorum a se finitas iterari et aliter discingi pateretur praesides prouinciarum quos uere non factionibus laudari comperit et itineribus secum semper in uehiculo habuit et muneribus adiuuit dicens et fures a re publica pellendos ac pauperandos et integros esse retinendos atque ditandos cum uilitatem populus romanus ab eo peteret interrogauit per curionem quam speciem caram putarent illi continuo exclamauerunt carnem bubulam atque porcinam tunc ille non quidem uilitatem proposuit sed iussit ne quis suminatam occideret ne quis lactantem ne quis uaccam ne quis damalionem tantumque intra biennium uel prope annum porcinae carnis fuit et bubulae ut cum  fuisset octominutalis libra ad duos unumquemque utriusque carnis libra redigeretur  causas militum contra tribunos sic audiuit ut si aliquem repperisset tribunorum in crimine pro facti qualitate sine indulgentiae proposito puniret de omnibus hominibus per fideles homines suos semper quaesiuit et per eos quos nemo nosset hoc ageret cum diceret omnes praeda corrumpi posse seruos suos semper cum seruili ueste habuit libertos cum ingenuorum eunuchos de ministerio suo abiecit et uxori ut seruos seruire iussit et cum heliogabalus mancipium eunuchorum fuisset ad certum numerum eos redegit nec quicquam in palatio curare fecit nisi balneas feminarum cum plerosque eunuchos rationibus et procurationibus praeposuisset heliogabalus hic illis et ueteres sustulit dignitates idem tertium genus hominum eunuchos esse dicebat nec uidendum nec in usu habendum a uiris sed uix a feminis nobilibus qui de eo fumos uendiderat et a quodam militari centum aureos acceperat in crucem tolli iussit per eam uiam qua esset seruis suis ad suburbana imperatoria inter frequentissimum  prouincias legatorias praesidales plurimas fecit proconsulares ex senatus uoluntate ordinauit balnea mixta romae exhiberi prohibuit quod quidem iam ante prohibitum heliogabalus fieri permiserat lenonum uectigal et meretricum et exsoletorum in sacrum aerarium inferri uetuit sed sumptibus pu  blicis ad instaurationem theatri circi amphitheatri stadii deputauit habuit in animo ut exsoletos uetaret quod postea filippus fecit sed ueritus est ne prohibens publicum dedecus in priuatas cupiditates conuerteret cum homines inlicita magis prohibita poscant furore iactati brachhariorum linteonum uitrariorum pellionum claustrariorum argentariorum aurificum et ceterarum artium uectigal pulcherrimum instituit ex eoque iussit thermas et quas ipse fundauerat et superiores populi usibus exhiberi siluas etiam thermis publicis deputauit addidit et oleum luminibus thermarum cum antea et ad nonam paterent et ante solis occasum clauderentur  huius imperium incruentum quidam litteris tradiderunt quod contra est nam et seuerus est appellatus a militibus ob austeritatem et in animaduersibus asperior in quibusdam fuit opera ueterum principum instraurauit ipse noua multa constituit in his thermas nominis sui iuxta eas quae neronianae fuerunt aqua inducta quae alexandriana nunc dicitur nemus thermis suis de priuatis aedibus suis quas emerat dirutis aedificiis fecit oceani solium primus imperator appellauit cum traianus id non fecisset sed diebus solia deputasset antonini caracalli thermas additis portiocibus per fecit et ornauit alexandrinum opus marmoris de duo  bus marmoribus hoc est porfyretico et lacedaemonio primus instituit in palatio plateis exornatis hoc genere marmorandi statuas colossas in urbe multas locauit artificibus undique conquisitis alexandri habitu nummos plurimos figurauit et quidem electros aliquantos sed plurimos tamen aureos a mulieribus famosis matrem et uxorem suam salutari uetuit contiones in urbe multas habuit more ueterum tribunorum  et consulum congiarium populo ter dedit donatiuum militibus ter carnem populo addidit usuras feneratorum contraxit ad trientes pensiones etiam pauperibus consulens senatores si fenerarentur usuras accipere primo uetuit nisi aliquid muneris causa acciperent postea tamen iussit ut semisses acciperent donum munus tamen sustulit statuas summorum uirorum in foro traiani conlocauit undique translatas paulum et ulpianum in magno honore habuit quos praefectos ab heliogabalo alii dicunt factos alii ab ipsonam et consiliarius alexandri et magister scrinii ulpianus fuisse perhibetur qui tamen ambo assessores papiniani fuisse dicuntur basilicam alexandrinam instituerat inter campum martium et saepta agrippiana in lato pedum centum in longo pedum mille ita ut tota columnis penderet quam efficere non potuit morte praeuentus isium et serapium decenter ornauit additis signis et deliacis et omnimodis mysticis in matrem mammaeam unice pius fuit ita ut romae in palatio faceret diaetas nominis mammaeae quas inperitum uulgus hodie ad mammam uocat et in baiano palatium cum stagno quod mammaeae nomine hodieque censetur fecit et alia in baiano opera magnifica in honorem adfinium suorum et stagna stupenda  admisso mari pontes quos traianus fecerat instaurauit paene in omnibus locis aliquos etiam nouos fecit sed instauratis nomen traiani reseruauit  in animo habuit omnibus officiis genus uestium proprium dare et omnibus dignitatibus ut a uestitu dinoscerentur et omnibus seruis ut in populo possent                                                       agnosci ne quis seditiosus esset simul ne serui ingenuis miscerentur sed hoc ulpiano pauloque displicuit dicentibus plurimum rixarum fore si quidem faciles essent homines ad iniurias tum satis esse constituit ut equites romani a senatoribus claui qualitate discernerentur paenulis intra urbem frigoris causa ut senes uterentur permisit cum id uestimenti genus semper itinerarium aut pluuiale fuisset matronas tamen intra urbem paenulis uti uetuit itinere permisit facundiae graecae magis quam latinae nec uersu inuenustus et ad musicam pronus matheseos peritus et ita quidem ut ex eius iussu mathematici publice proposuerint romae ac sint professi ut docerent haruspicinae quoque peritissimus fuit orneoscopos magnus ut et uascones hispannorum et pannoniorum augures uicerit geometriam fecit pinxit mire cantauit nobiliter sed numquam alio conscio nisi pueris suis testibus uitas principum bonorum uersibus scripsit lyra tibia organo cecinit tuba etiam quod quidem imperator numquam ostendit palaestes primus fuit in armis magnus adeo ut multa bella et gloriose gesserit  consulatum ter iniit tantum ordinarium ac primo nundinio sibi alios semper suffecit seuerissimus iudex contra fures appellans eosdem cottidianorum sce  lerum reos et damnans acerrime ac solos hostes inimicosque rei p uocans eum notarium qui falsum causae breuem in consilio imperatorio rettulissent incisis digitorum neruis ita ut numquam posset scribere deportauit cum quidam ex honoratis uitae sordidae et aliquando furtorum reus per ambitionem nimiam ad militiam adspirasset idcirco quod per reges amicos ambierat admissus statim in furto praesentibus patronis detectus est iussusque a regibus audiri damnatus est re probata et cum quaereretur a regibus quid apud eos paterentur fures illi responderunt crucem ad eorum responsum in crucem sublatus est ita et patronis auctoribus damnatus ambitor est et alexandri quam praecipue tuebatur seruata clementia est statuas colossas uel pedestres nudas uel equestres diuis imperatoribus in foro diui neruae quod transitorium dicitur locauitur omnibus cum titulis et columnis aereis quae gestorum ordinem continerent exemplo augusti qui summorum uirorum statuas in foro suo e marmore collocauit additis gestis uolebat uideri originem de romanorum gente trahere quia eum pudebat syrum dici maxime quod quodam tempore frustra ut solent anthiochenses aegyptii alexandrini lacessituserant conuinciolis et syrum archisynagogum eum uocantes et archiereum  antequam de bellis eius et expeditionibus et uictoriis loquar de uita cottidiana et domestica pauca disseram usus uiuendi eidem hic fuit primum ut si facultas esset id est si non cum uxore cubuisset matutinis horis  in larario suo in quo et diuos principes sed optimos electos et animas sanctiores in quis apollonium et quantum scriptor suorum temporum dicit christum abraham et orfeum et huiusmodi ceteros habebat ac maiorum effigies rem diuinam faciebat si id non poterat pro loci qualitate uel uectabatur uel piscabatur uel deambulabat uel uenabatur dehinc si hora permitteret actibus publicis post     non multam operam dabat idcirco quod et res bellicae et res ciuiles ut superius dictum est per amicos tractabantur sed sanctos et fidelis et numquam uenales et tractatae firmabantur nisi quid nouis etiam ipsi placeret sane si necessitas cogeret ante lucem actibus operam dabat et in longam horam producebat neque unquam taediauit aut morosus aut iratus resedit fronte semper pari et laetus ad omnia erat enim ingentis prudentiae et cui nemo posset inponere et quem si aliquis urbane temptare uoluit intellectus tulit poenas  post actus publicos seu bellicos seu ciuiles lectioni graecae operam maiorem dabat de re publica libros platonis legens latina cum legeret non alia magis legebat quam de officiis ciceronis et de re publica nonnumquam et orationes et poetas in quis serenum sammonicum quem ipse nouerat et dilexerat et horatium legit et uitam alexandri quem praecipue imitatus est etsi in eo condemnabat ebrietatem et  crudelitatem in amicos quamuis utrumque defendatur a bonis scriptoribus quibus saepius ille credebat post lectionem operam palaestrae aut sfaeristerio aut cursui aut luctaminibus mollioribus dabat atque inde unctus lauabatur ita ut caldaria uel numquam uel raro piscina semper uteretur in eaque una hora prope maneret biberet etiam frigidam claudiam ieiunus ad unum prope sextarium egressus balneas multum lactis et panis sumebat oua deinde mulsum atque his refectus aliquando prandium inibat aliquando cibum usque ad cenam differebat prandit tamen saepius ususque est hadriani tetrafarmaco frequenter de quo in libris suis marius maximus loquitur cum hadriani disserit uitam  postmeridianas horas subscriptioni et lectioni epistularum semper dedit ita ut ab epistolis a libellis et a memoria semper adsisterent nonnumquam etiam si stare per ualetudinem non possent sederent relegentibus cuncta librariis et his qui scrinium gerebant ita ut alexander sua manu adderet si quid esset addendum sed ex eius sententia quid dissertior habebatur post epistolas omnes amicos simul admisit cum omnibus pariter est locutus neque numquam solum quemquam nisi praefectum suum uidit et quidem ulpianum ex assessores semper suo causa iustitiae singularis cum autem alterum adhibuit et ulpianum rogari iussit uergilium autem platonem poetarum uocabat eiusque imaginem cum ciceronis simulacro in secundo larario habuit ubi et achillis et magnorum uirorum alexandrum uero magnum inter optimos et diuos in larario maiore consecrauit   iniuriam nulli umquam amicorum comitumue fecit nec magistris quidem aut principibus officiorum praefectis autem semper detulit adserens eum qui mereatur iniuriam pati ab imperatore damnandum esse non dimittendum si umquam alicui praesentium successorem dedit semper illud addidit gratias tibi agit res p eumque muneratus est ita ut priuatus pro loco suo posset honestae uiuere his quidem muneribus agris bubus equis frumento ferro inpendiis ad faciendam domum marmoribus ad ornandam et operis quas ratio fabricae requirebat aurum et argentum raro cuiquam nisi militi diuisit nefas esse dicens ut dispensator publicus in delectationes suas et suorum conuerteret id quod prouinciales dedissent aurum negotiatorium et coronarium romae remisit  fecit romae curatores urbis quattuordecim sed ex consulibus uiros quos audire negotia urbana cum praefecto urbis iussit ita ut omnes autem magna pars adessent cum acta fierent corpora omnium constituit uinariorum lupinariorum caligariorum et omnino omnium artium hisque ex sesse defensores dedit et iussit qui ad quos iudices pertinerent scenicis numquam aurum numquam argentum uix pecuniam donauit praetiosas uestes quas heliogabalus dederat et sustulit et milites quos ostensionales uocant non praetiosis sed speciosis claris uestibus ornabat nec multum in signa aut ad apparatum regium  auri et serici deputabat dicens imperium in uirtute esse non in decore clamides hirtas seueri et tunicas asemas uel macrocheras et pallia coccina purpureaque non  magna ad usum reuocauit suum in conuiuio aurum nesciuit pocula mediocria sed nitida semper habuit ducentarum librarum argenti pondus ministerium eius numquam transit nanos et nanas et moriones et uocales exsoletos et omnia acroamata et pantomimos populos donauit qui autem usui non erant singulis ciuitatibus putauit alendos singulos ne grauarentur specie mendicorum eunuchos quos heliogabalus et in consiliis turpibus habebat et promouebat donauit        amicis addito eliogio ut si non redissent ad bonos mores eosdem liceret occidi sine auctoritate iudicii mulieres infames quarum infinitum numerum depraehenderat publicari iussit exsoletis omnibus deportatis aliquibus etiam naufragio mersis cum quibus illa clades consuetudinem habuerat funestissimam auratam uestem ministrorum uel in publico conuiuio nullus habuit cum inter suos conuiuaretur aut ulpianum aut doctos homines adhibebat ut haberet fabulas litteratas quibus se recreari dicebat et pasci habebat cum priuatim conuiuaretur et librum in mensa et legebat sed graece magis latinos autem poetas lectitabat publica conuiuia ea simplicitate egit qua priuata nisi quod numerus accubitionum crescebat  et multitudo conuiuarum qua ille offendebatur dicens se in theatro et circo manducare  oratores et poetas non sibi panegyricos dicentes quod exemplo nigri pescennii stultum ducebat sed aut orationes recitantes aut facta ueterum camnentes libeniter audiuit libentius tamen si quis ei recitauit alexandri magni laudes aut hitem bonorum retro principum aut magnorum urbis romae uirorum ad athenaeum audiendorum et graecorum et latinorum prhetorum uel poetarum causa frequenter processit audiuit autem etiam forenses oratores causas recitantes quas uel apud ipsum uel apud praefectos urbis egerant agoni praesedit et maxime herculeo in honorem magni alexandri solos post meridiem uel matutinis horis idcirco numquam aliquos uidebat quod ementitos de se multa cognouerat speciatim uerconium turinum quem cum familiarem habuisset ille omnia uel fingendo sic uendiderat ut alexandri quasi stulti hominis et quem ille in potestate haberet et cui multa persuaderet infamaret imperium sicque omnibus persuaserat quod ad nutum suum  omnia faceret denique hanc illum arte deprehendit ut quendam inmitteret qui a se quiddam publice peteret ab illo autem occulte quasi praesidium postularet ut pro eo alexandro secreto suggereret quod cum factum esset ac turinus suffragium promisisset dixissetque se quaedam imperatori dixisse cum nihil dixisset sed in eo penderet ut adhuc inpetraret  euentum uendens cumque iterum iussisset alexander interpellari et turinus quasi aliud agens nutibus adnuisset neque tamen intus quicquam dixisset impetratum autem esset quod petebatur turinusque ab illo qui meruerat fumis uenditis ingentia praemia percepisset accusari eum alexander iussit probatisque per testes omnibus et quibus praesentibus quid accepisset et quibus audientibus quid promisisset in foro transitorio ad stipitem illum adligari praecepit et fumo adposito quem ex stipulis atque umidis lignis fieri iusserat necauit praecone dicente fumo punitur qui uendidit fumum ac ne in una tantum causa uideretur crudelior fuisse quaesiuit diligentissime antequam eum damnaret et inuenit turrinum saepe et in causis ab utraque parte accepisse cum euentus uenderet et ab omnibus qui aut praeposituras aut prouincias acceperant  spectacula frequentauit cum summa donandi parsimonia dicens et scenicos et uenatores et aurigas sic alendos quasi seruos nostros aut uenatores aut muliones aut uoluptarios conuiuium neque opiparum neque nimis parcum sed nitoris summi fuit ita tamen ut pura mantelia mitterentur saepius cocco clauata aurata uero numquam cum haec haberent heliogabalus iam coepisset et ante ut quidam praedicant hadrianus habuisset usus conuiuii diurnus hic fuit uini ad totum diem sextarii triginta panis mundi pondo triginta panis sequentis ad donandum pondo quinquaginta nam semper de manu sua ministris conuiuiis et panem et partes aut holerum aut carnis aut  leguminum dabat senili prorsus maturitate patrem familias agens erant decreta et carnis diuersae pondo triginta erant et gallinaci duo adhibebatur anser diebus festis kalendis autem ianuariis et hilariis matriis deum et ludis appollinaribus et iouis epulo et saturnalibus et huius modi festis diebus fasianus ita ut aliquando et duo ponerentur additis gallinaciis duobus leporem cottidie habuit uenationem frequentem sed eam cum amicis diuidebat et his maxime quos sciebat per se non habere nec diuitibus quicquam talium munerum misit sed ab his semper accepit habuit cottidie et mulsi sine pipere sextarios quattuor cum pipere duo et ne longum sit omnia inserere quae gargilius eius temporis scriptor singillatim persecutus est omnia et ad modum et ad rationem illi sunt praebita pomis uehementer indulsit it aut secundam mensa illis saepius ponerentur unde etiam iocus extitit non secundam mensam alexandrum habere sed fecundam ipse cibo plurimo referciebatur uino neque parce neque copiose adfatim tamen frigida semper pura usus et aestate cum uino rosa condito quod quidem solum ex diuerso genere condito heliogabali tenuerat  et quoniam de lepusculis facta est mentio quod ille  leporem cottidie haberet iocus poeticus emersit idcirco quod multi septem diebus pulchros esse dicunt eos qui leporem comederint ut martialis etiam epigramma significat quod contra quandam gelliam scripsit huius modi cum leporem mittis semper mihi gellia mandas septem formosus marce diebus eris si uerum dicis si uerum gellia mandas edisti numquam gellia tu leporem sed hos uersus martialis in eam quae deformis esset composuit poeta uero temporum alexandri haec in eum dixit pulchrum quod uides esse nostrum regem quem syrum tetulit propago    uenatus facit et lepus comesus dede quo continuum capit leporem hos uersus cum ad eum quidam ex amicis detulisset respondisse ille dicitur graecis uersibus in hanc sententiam pulchrum quod putas esse uestrum regem uulgari miserande de fabella si uerum putas esse non irascor tantum tu comedas uelim lepusculos ut fias animi malis repulsis pulchris ne inuideas liuorem mentis   cum amicos militares habuisset ut usum traiani quem ille post secundam mensam potandi usque ad quinque pocula instituerat reseruaret unum tantum poculum amicis exhibebat in honorem alexandri magni id dans breuius nisi si quis quod licebat maius libere postulasset usus ueneris in eo moderatus fuit exsoletorum ita expers ut quemadmodum supra diximus legem de his auferendis ferre uoluerit horrea in omnibus regionibus publica fecit ad quae conferrent bona hi qui priuatas custodias non haberent balnea omnibus regionibus addidit quae forte non habebant nam hodieque multa dicuntur alexandri fecit et domos pulcherrimas easdemque amicis suis maxime integris uiris donauit uectigalia publica in id contraxit ut qui decem aureos sub heliogabalo praestiterant tertiam partem aurei praestarent hoc est tricensimam partem tuncque primum semisses aureorum formati sunt tunc etiam cum ad tertiam aurei partem uectigal desidisset tremisses dicente alexandro etiam quartarios futuros quod minus non posset quos quidem iam formatos in moneta detinuit expectans ut si uectigal contrahere potuisset et eosdem ederet sed cum non potuisset per publicas necessitates conflari eos iussit et tremisses tantum solidosque formari formas binarias ternarias et quaternarias et denarias etiam atque amplius usque ad libriles quoque et centenarias quas heliogabalus inuenerat resolui praecepit neque in usu cuiusquam uer  sari atque ex eo his materiae nomen inditum est cum diceret plus largiendi hanc esse imperatoris causam si cum multos solidos minores dare possit dans decem uel amplius una forma triginta et quinquaginta et centum dare cogeretur  uestes sericas ipse raras habuit olosericam num           quam induit subsericam numquam donauit diuitiis nullius inuidit pauperes iuuit honoratos quos pauperes uere non per luxuriam aut simulationem uidit semper multis commodis auxit agris seruis animalibus gregibus ferramentis rusticis in thesauris uestem numquam nisi annum esse passus est eamquem statim expendi iussit omnem uestem quam donauit ipse perspexit omne aurum omne argentum idque frequenter adpendit donauit et ocreas et bracas et calciamenta inter uestimenta militaria purpurae clarissimae non ad usum suum sed ad matronarum si quae aut possent aut uellent certe ad uendendum grauissimus exactor fuit ita ut alexandriana purpura hodieque dicatur quae uulgo probiana dicitur idcirco quod aurelius probus bafiis praepositus id genus muricis repperisset usus est ipse clamide saepe coccinea in urbe tamen semper togatus fuit et in italiae urbibus praetextam et pictam togam numquam nisi consul accepit et eam quidem quam de iouis templo sumptam alii quoque accipiebant aut praetores aut consules accepit praetextam etiam cum sacra faceret sed loco pontificis maximi non imperatoris boni linteaminis adpetitor fuit et quidem puri dicens si lineae idcirco sunt ut nihil asperum habeant quid opus est purpura in linea aurum autem immitti et  dementiam iudicabat cum ad asperitatem adderetur rigor fasceis semper usus est bracas albas habuit non coccineas ut prius solebant  gemmarum quod fuit uendidit et aurum in aerarium contulit dicens gemmas uiris usui non esse matronas autem regias contentas esse debere uno reticulo atque inauribus et bacato monili et corona cum qua sacrificium facerent et tunico pallio auro sparso et cyclade quae sex unicias auri plus non haberet prorsus censuram suis temporibus de propriis moribus gessit imitati sunt eum magni uiri et uxorem eius matronae pernobiles aulicum ministerium in id contraxit ut essent tot homines in singulis officiis quot necessitas postularet ita ut annonas non dignitatem acciperent fullones et uestitores et pistores et pincernae et omnes castrenses ministri quemammodum pestis illa instituerat sed annonas singulas uix binas et cum argentum in ministerio plus ducentis libris non haberet naec plures ministros argentum et ministros et mantelia quando pascebat accipiebat ab amicis quod hodieque fit si praescatur a praefectis absente imperatore uoluptates scaenicas in conuiuio numquam habuit sed summa illi oblectatio fuit ut aut catuli cum porcellulis luderent aut perdices inter se pugnarent aut graculae paruolae sursum et deorsum uolitarent habuit sane in palatio unum genus  uoluptatis quo maxime delectatus est et quo sollicitudines publicas subleuabat nam auiaria instituerat pauonum fasianorum gallinaceorum anatum perdicum etiam hisque uehementer oblectabatur maxime palumborum quos habuisse usque ad xx milia dicitur et ne eorum pastus grauaret annonam seruos habuit uectigales qui eos ex ouis ac pullicenis ac pipionibus alerent  thermis et suis et ueterum frequenter cum populo usus est et aestate maxime balneari ueste ad palatium reuertens hoc solum imperatorium habens quod lacernam cocceam accipiebat cursorem numquam nisi seruum suum dicens ingenuum currere nisi in sacro certamine non debere cocos pisatores fullones et balneatores non nisi seruos suos habuit ita ut si quis deesset emeret medicus sub eo unus palatinus salarium accepit ceterique omnes qui usque ad sex fuerunt qui annonas binas aut ternas accipiebant ita ut mundas singulas consequerentur alias aliter iudices cum promoueret exemplo ueterum ut et cicero docet et argento et necessariis instruebat ita ut praesides prouinciarum acciperent argenti pondo uicena mulas senas mulos binos equos binos uestes forenses binas domesticas binas balneares singulas aureos  centenos cocos singulios muliones singulos et si uxores non haberent singulas concubinas quod sine his esse non possent reddituri deposita administratione mulas mulos equos muliones et cocos cetera sibi habituri si bene egissent in quadruplum reddituri si male praeter condemnationem aut peculatus aut repetundarum  leges innumeras sanxit carruchas romae et redas senatoribus omnibus ut argentatas haberent prermisit interesse romanae dignitatis putans ut his tantae urbis senatores uterentur consules quoscumque uel ordinarios uel suffectos creauit ex senatus sententia nominauit sumptum eorum contrahens et nundinia uetere ex ordine instituit uel dies uel tempora quaestores candidatos ex sua pecunia iussit munera populo dare sed icta ut post quaesturam praeturas acciperent et deinde prouincias regerent arcarios uero instituit qui de arca fisci sederent munera eademque parciora habuit in animo ut munera per totum annum dispergeret ut per xxx dies munus populo daretur sed cur id non fecerit in occulto habetur capitolium septimo quoque die cum in urbe esset ascendit templa frequentauit christo templum facere uoluit eumque inter deos recipere quod et hadrianus cogitasse fertur qui templa in omnibus ciuitatibus sine simulacris iusserat fieri quae hodieque idcirco quia non habent numina dicuntur hadriani quae ille ad hoc parasse dicebatur sed prohibitus est ab his qui  consulentes sacra reppererant omnes christianos futuros si id fecisset et templa rereliqua deserenda  in iocis dulcissimus fuit in fabulis amabilis in conuiuiis comis ita ut quisque posceret quod uellet ad aurum colligendum attentus ad seruandum cautus ad inueniendum sollicitus sed sine cuiusquam excidio syrum se dici nolebat sed a maioribus romanum et stemma generis depinxerat quo ostendebatur genus eius a metellis descendere rhethoribus grammaticis medicis haruspicibus mathematicis mechanicis architectis salaria instituit et auditoria decreuit et discipulos cum annonis pauperum filios modo ingenuos dari iussit etiam in prouinciis oratoribus forensibus multum detulit plerisque etiam annonas dedit quos constitisset gratis agere leges antiquas ac nouas firmauit easque etiam ipse diligentissime seruauit theatralia spectacula saepe obiit theatrum marcelli reficere uoluit multis ciuitatibus quae post terrae motus deformes erant sumptus ad instaurationem operum et publicorum et priuatorum pecuniam ex uectigalibus dedit in templis sane numquam praeter quattuor aut quinque argenti libras auri ne guttulam quidem aut bratteolam posuit susurrans uersum flacci persi in sanctis quid facit aurum  expeditiones bellicas habuit de quibus ordine suo edisseram primum tamen eius consuetudinem dicam  de rebus uel tacendis uel prodendis tacebantur secreta bellorum itinerum autem dies publice proponebantur ita ut edictum penderet ante menses duos in quo scriptum esset illa die illa hora ab urbe sum exiturus et si di uoluerint in prima mansione mansurus deinde per ordinem mansiones deinde statiuae deinde ubi annona esset accipienda et id quidem eo usque quamdiu ad fines barbaricos ueniretur etiam enim inde tacebatur et omnes ambulabant incerti ne dispositionem romanam barbari scirent certum est autem eum numquam id quod proposuerat fefellisse cum diceret nolle ab aulicis suas uendi dispositiones quod factum fuerat sub heliogabalo cum ab eunuchis omnia uenderentur quod genus hominum idcirco secreta omnia in aula esse cupiunt ut soli aliquid scire uideantur et habeant unde uel gratiam uel pecuniam requirant et quia de publicandis dispositionibus mentio contigit ubi aliquos uoluisset uel rectores prouinciis dare uel praepositos facere uel procuratores id est rationales ordinare nomina eorum proponebat hortans po                                                    pulum ut si quis quid haberet criminis probaret manifestis rebus si non probasset subiret poenam capitis dicebatque graue esse cum id christiani et iudaei facerent in praedicandis sacerdotibus qui ordinandi sunt non fieri in prouinciarum rectoribus quibus et  fortunae hominum committerentur et capita adsessoribus salaria instituit quamuis saepe dixerit eos esse promouendos qui per se rem p gerere possent non per assessores addens militares habere suas administrationes habere litteratos et ideo unumquemque hoc agere debere quod nosset thesauros reppertos his qui  reppererant donauit et si multi essent addidit his eos in suis quos in suis habebat officiis cogitabat secum et descriptum habebat cui quid praestitisset et si quos sciret uel nihil petisse uel non multum unde sumptus suos augerent uocabat eos et dicebat quid est cur nihil petis an me tibi uis fieri debitorem pete ne priuatus de me queraris dabat autem haec in beneficiis quae famam eius non laederent bona punitorum sed numquam cum auro argento uel gemmisnam id omne in aerarium reponebat dabat praeposituras locorum ciuilium non militum dabat eas administrationes quae ad procurationes pertinerent rationales cito mutabat ita ut nemo nisi annum conplerent eosque etsi boni essent oderant malum necessarium uocans praesides uero proconsules et legatos numquam fecit ad beneficium sed ad iudicium uel suum uel senatus  milites expeditionis tempore sic disposuit ut in mansionibus annonas acciperent nec portarent cibaria decem et septem ut solent dierum nisi in barbarico quamuis et illumhic mulis eosdem atque camelis adiuuerit dicens milites se magis seruare quam se ipsum quod salus publica in his esset aegrotantes ipse uisitauit per tentoriam milites etiam ultimos et carpentis uexit et omnibus necessariis adiuuit et si forte grauius laborarent per ciuitates et agros patribus familias honestioribus et sanctioribus matronis eos distribuebat  reddens inpendia quae fecissent siue conualuissent illi seu perissent  cum quidam ouinius camillus senator antiquae familiae delicatissimus rebellare uoluisset tyrannidem adfectans eique nuntiatum esset ac statim probatum ad palatium eum rogauit eique gratias egit quod curam rei p quae recusantibus bonis inponerentur sponte reciperet deinde ad senatum processit et timentem ac tantae conscientiae tabe confectum participem imperii appellauit in palatium recepit conuiuio adhibuit ornamentis imperialibus et melioribus quam ipse utebatur adfecit et cum expeditio barbarica esset nuntiata uel ipsum si uellet ire uel ut secum proficisceretur hortatus est et cum ipse pedes iter faceret illum inuitauit ad laborem quem post quinque milia cunctantem equo sedere iussit cumque post duas mansiones equo etiam fatigatus esset carpento inposuit hoc quoque seu timore seu uere respuentem abdicantem quin etiam imperium et mori paratum dimisit commendatumque militibus a quibus alexander unice amabatur tutum ad uillas suas irae praecepit in quibus diu uixit sed post iussu imperatoris maximini occisus est quod et ille militaris esset et alexander a militibus occisus esset scio uulgum hanc rem quam contexuit traiani putare sed neque in uita eius id marius maximus ita exposuit neque fabius marcellinus neque aurelius uerus neque statius ualens qui omnem eius uitam in litteras miserunt contra autem et septiminus et acholius et encolpius uitae scripto  res ceterique de hoc talia praedicarunt quod ideo addidi ne quis uulgi magis famam sequeretur quam historiam quae rumore utique uulgi uerior repperitur  honores iuris gladii numquam uendi passus est dicens necesse est ut qui emit et uendat ego non patior mercatores potestatum et eos quos si pariant damnare non possim erubesco enim punire illum hominem qui emit et uendidit pontificatus et quindecimuiratus et auguratus codicillares fecit ita ut in senatu allegarentur dexippus dixit uxorem eum cuiusdam macriani filiam duxisse eundemque ab eo caesarem nuncupatum uerum cum uellet insidiis occidere alexandrum macrianus detecta factione et ipsum interemptum et uxorem abiectam idem dicit patruum fuisse antoninum heliogabalum alexandri non uxoris sororis eiusdem matris filium cum christianis quendam locum qui publicus fuerat occupassent contra popinarii dicerent sibi eum deberi rescripsit melius esse ut quemammodumcumque illihic deus colatur quam popinariis dedatur  cum igitur tantus ac talis imperator domi ac foris esset iniit parthicam expeditionem quam tanta disciplina tanta reuerentia sui egit ut non milites sed senatores transire diceres quacumque iter legiones faciebant tribuni taciti centuriones uerecundi milites  amabiles erant ipsum uero ob haec tot et tanta bona prouinciales ut deum suspiciebant iam uero ipsi milites iuuenem imperatorem sic amabant ut fratrem ut defilium ut parentem uestiti honeste calciati etiam ad decorem armati nobiliter equis etiam instructi et efippiis ac frenis decentibus prorsus ut romanam rem p intellegerent quicumque alexandri uidisset exercitum elaborabat denique ut dignus illo nomine uideretur immo ut macedonem illum uinceret dicebatque inter romanum alexandrum et macedonem multum interesse debere fecerat denique sibi argyroaspidas et chrysoaspidas fecerat et falangem triginta milium hominum quos falangarios uocari iusserat et cum quibus multum fecit in terra perside quae quidem erat ex sex legionibus similium armorum stipendiorum uero post bellum persicum maiorum  dona regia in templis posuit gemmas sibi oblatas uendidit muliebres esse aestimans gemmas possidere quae neque militi dari possint neque a uiro haberi cum quidam legatus uniones duos uxori eius per ipsum obtulisset magni ponderis et inusitatae mensurae uendi eos iussit cum praetium non inuenirent ne exemplum malum a regina nasceretur si eo uteretur quod emi non posset inauribus ueneris eos dicauit ulpianum pro tutore habuit primum repugnante matre deinde gratias agente quem saepe a militum ira obiectu purpurae suame defendit atque ideo summus imperator fuit quod eius praecipue consiliis rem  p rexit in procinctu atque in expeditionibus apertis papilionibus prandit atque cenauit cum militarem cibum cunctis uidentibus atque gaudentibus sumeret circumiret prope tota tentoria a signis abesse neminem pateretur si quis de uia in alicuius possessionem deflexisset pro qualitate loci aut fustibus subiciebatur in conspectu eius aut uirgis aut condemnationi aut si haec omnia transiret dignitas hominis grauissimis contumeliis cum diceret uisne hoc in agro tuo fieri quod tu alteri facis clamabatque saepius quod a quibusdam siue iudaeis siue christianis audierat et tenebat idque per praeconem cum aliquem emendaret dici iubebat quod tibi fieri non uis alteri ne feceris quam sententiam usque adeo dilexit ut et in  palatio et in publicis operibus perscribi iuberet idem cum quandam aniculam adfectam iniuriis a milite audisset exauctoratum eum militia seruum ei dedit quod artifex carpentarius esset ut eam pasceret et cum dolerent hoc milites factum persuasit omnibus ut modeste ferrent et eos terruit anaimaton imperium eius cum fuerit durus et tetricus idcirco uocatum est quod senatorem nullum occiderit ut herodianus graecus scriptor refert in libris temporum suorum seueritatis autem tantae fuit in milites ut saepe legiones integras exauctorauerit ex militibus quirites appellans nec exercitum umquam timuerit idcirco quod in uitam suam dici nihil posset quod umquam tribuni uel duces de stipendiis militum quicquam accepissent dicens mi  les non timetur si uestitus armatus calciatus et                                                    satur et habens aliquid in zonula idcirco quod mendicitas militaris ad omnem desperationem uocaret armatum apparitores denique nullos esse passus est tribunis aut ducibus nisi milites iussitque ut ante tribunum quattuor milites ambularent ante ducem sex ante legatum decem hique ad domos suos reciperent  et ut seueritas eius agnosci posset unam contionem militarem indendam putaui quae illius in rem militarem mores ostenderet nam cum anthiochiam uenisset ac milites lauacris mulieribus et deliciis uacarent eique nuntiatum esset omnes eos conprehendi iussit et in uincla conici quod ubi conpertum est mota seditio est a legione cuius socii erant in uincla coniecti tum ille tribunal ascendit uinctisque omnibus ad tribunal adductis circumstantibus etiam militibus et quidem armatis ita coepit commilitones si tamen ista uobis quae a uestris facta sunt displicent disciplina maiorum rem p tenet quae si dilabitur et nomen romanum et imperium amittemus neque enim sub nobis ista facienda sunt quae sub inpura illa bestia nuper facta sunt milites romani uestri socii mei contubernales et commilitones amant potant lauant graecorum morem et ad luxuriam quidem se  instituunt hoc ego diutius feram et non eos capitali dedam supplicio tumultus post hoc ortus est atque iterum quin continuistis uocem in bello contra hostem non contra imperatorem uestrum necessariam certe campidoctores uestri hanc uos docuerunt contra sarmatas et germanos ac persas emittere non contra eum qui acceptam a prouincialibus annonam qui uestem qui stipendia uobis adtribuit continete igitur uocem truculentam et campo ac bellis necessariam ne uos hodie omnes uno ore atque una uoce quirites dimittam et incertum an quirites non enim digni estis qui uel romanae plebis sitis si ius romanum non  agnoscitis et cum uehementius fremerent ac ferro quoque minarentur deponite inquit dexteras contra hostem erigendas si fortes sitis me enim ista non terrent si enim unum hominem occideritis non uobis deerit res po non senatus non p r qui me de uobis uindicet cum nihilo minus post ista fremerent exclamauit quirites discedite atque arma deponite mirando exemplo depositis armis depositis etiam sagulis militaribus omnes non ad castra sed ad deuorsoria uaria recesserunt tuncque primatum intellectum est quantum eius seueritas posset denique etiam signa stipatores et hi qui imperatorem circumdederant in castra rettulerunt arma collecta populus ad palatium tulit eam tamen legionem quam exauctorauit rogatus post dies xxx priusquam ad expeditionem persicam proficisceretur loco suo restituit eaque pugnante maxime uicit cum tamen tribunos eius capitali adfecit supplicio quod per neglegentiam illorum mi  lites apud dafnem luxuriati essent uel per coniuentiam seditionem fecisset exercitus  magno igitur apparatu inde in persas profectus artaxerxen regem potentissimum uicit cum ipse cornua obiret milites admoneret subiectus tutelis uersaretur manu plurimum faceret singulos quosque milites aud laudem uerbis adduceret fuso denique fugatoque tanto rege qui cum septingentis elefantis falcatisque mille et octingentis curribus ad bellum uenerat equitum multis milibus statim anthiochiam redit et de praeda quam persis diripuit suum ditauit exercitum cum et tribunos ea quae per uicos diripuerant et duces et ipsos milites habere iussisset tuncque primum serui persae apud romanos fuerunt quos quidem quia indigne ferunt persarum reges quempiam suorum alicubi seruire acceptis praetiis reddidit pretiumque uel his qui manu ceperant ser uos dedit uel in aerarium contulit post hoc romam uenit triumphoque pulcherrimo acto apud senatum primum haec uerba habuit ex actis senatus die uii kl octob persas p c uicimus longae eloquentiae opus non est tantum scire debetis quae illorum arma fuerint qui apparatus iam primum elefanti septingenti idemque turriti cum sagittariis et onere sagittarum ex his triginta cepimus ducenti interfecti iacent decem et octo perduximus falcati currus mille dccc adducere interfectorum animalium currus ducentos potuimus sed id  quia et fingi poterat facere supersedimus centum et uiginti milia equitum eorum fudimus catafractarios quos illi clibanarios uocant decem milia in bello interemimus eorum armis nostros armauimus multos persarum cepimus eosdemque uendidimus terras interamnanas mesopotamiae scilicet neclectas ab inpura illa belua recepimus artaxerxen potentissimum regem tam iure quam nomine fusum fugauimus ita ut eum terra persarum fugientem uiderent et quae ducta fuerant quondam signa nostrorum ea rex ipse signis effugit relictis haec sunt p c gesta eloquentia opus non est milites diuites redeunt laborem in uictoria nemo sentit uestrum est supplicationem decernere ne dis uideamur ingrati adclamatio senatus alexander auguste di te seruent persice maxime di te seruent uere parthicus uere persicus trophaea tua et nos uidemus uictorias et nos uidemus iuueni imperatori patri patriae pontifici maximo per te uictoriam de germanis speramus per te uictoriam undique praesumimus ille uincit qui militem regit  diues senatus diues miles diues p r dimisso senatu capitolium ascendit atque inde re diuina facta et tunicis persicis in templo locatis contionem huius modi habuit quirites uicimus persas milites diuites reduximus uobis congiarium pollicemur cras ludos circenses persicos dabimus haec nos et in annalibus et apud multos repperimus sed quidam dicunt a seruo suo eum proditum non uicisse regem sed ne uinceretur fugisse quod contra multorum opinionem dici non  dubium est his qui plurimos legerint nam et amisisse illum exercitum dicunt fame frigore ac morbo ut herodianus auctor est contra multorum opinionem post hoc cum ingenti gloria comitante senatu equestri ordine atque omni populo circumfusisque undique mulieribus et infantibus maxime militum coniugibus pedes palatium conscendit cum retro currus triumphalis a quattuor elefantis traheretur leuabatur manibus hominum alexander uixque illis per horas quattuor ambulare permissum est undique omnibus clamantibus salua roma salua res p quia saluus est alexander alia die actis circensibus et item ludis scenicis deinceps congiarium populo romano dedit puellas et pueros quemammodum antoninus faustinianas instituerat mammaeanas et mammaeanos instituit  actae sunt res feliciter et in mauretania tingintana per furium celsum et in illyrico per uarium macrinum adfinem eius et in armenia per iunium palmatum atque ex omnibus locis ei tabellae laureatae sunt delatae quibus in senatu et apud populum lectis uario tempore cum etiam de isauria optatae uenissent omnibus nominibus est ornatus his uero qui rem p bene gesserant consularia ornamenta decreta sunt ad  ditiis etiam sacerdotiis et agrorum possessionibus his qui erant pauperes et aeuo iam graues captiuos diuersarum nationum amicis donauit si aetas puerilis aut iuuenalis permisit si qui tamen regii aut nobiliores fuerunt eos militiae non tamen magnae deputauit sola quae de hostibus capta sunt limitaneis ducibus et militibus donauit ita ut eorum essent militarent si heredes eorum militarent nec umquam ad priuatos pertinerent dicens attentius eos militaturos si etiam sua rura defenderent addidit sane his et animalia et seruos ut possent colere quod acceperant ne per inopiam hominum uel per senectutem possidentium desererentur rura uicina barbariae quod turpissimum ille ducebat  post haec cum ingenti amore apud populum et senatum uiueret et sperantibus uictoriam cunctis et inuitis eum dimittentibus ad germanicum bellum pro                                       fectus est deducentibus cunctis per centum et centum quinquaginta milia erat autem grauissimum rei p atque ipsi quod germanorum uastationibus gallia diripiebatur pudoremque augebat quod uictis iam parthis ea natio inminebat rei publicae ceruicibus quae semper etiam minusculis imperatoribus subiecta uidebatur magnis igitur itineribus laetis militibus contendit sed cum ibi quoque seditiosas legiones conperisset abici eas praecepit uerum gallicanae mentes ut sese habent durae ac retorridae et saepe imperatoribus graues seueritatem hominis nimiam et longe maiorem post heliogabalum non tulerunt denique agentem eum cum paucis in brittannia ut alii uolunt in gallia in  uico cui sicilia nomen este non ex omnium sententia sed latrocinantium modo quidam milites et hi praecipue qui heliogabali praemiis effloruerunt cum seuerum principem pati non possent occiderunt multi dicunt a maximino inmissos tirones qui ei ad exercendum datis fuerant eum occidisse multi aliter a militibus tamen constat cum iniuriose quasi in puerum eundem et matrem eius auaram et cupidam multa dixissent  imperauit annis xiii diebus uiiii uixit annis xxuiiii mensibus iii diebus uii egit omnia ex consilio matris cum qua occisus est omina mortis haec fuerunt cum natalem diem commendaret hostia cruenta effugit et ut se ciuiliter generebat ac permixtus populo erat albam eius uestem cum qua constiterat cruentauit laurus in palatio eius ciuitatis a qua proficiscebatur ad bellum ingens et antiqua tota subito decidit arbores fici tres quae ficus eas ferrent quibus alexandrianarum nomen est subito ante illius tentorium deciderunt cum tentoria imperatoria his adnexa essent mulier dryas eunti exclamauit gallico sermone uadas nec uictoriam speres nec te militi tuo credas ut tribunal ascendit ut contionaretur et faustum aliquid diceret ita coepit occiso imperatore heliogabalo hoc tamen nomini fuit quod iturus ad bellum milites adloqui minus fausta oratione coeptauerat   sed haec omnia uehementissime contempsit profectusque ad bellum in loco supra dicto ita occisus est pranderat forte publico ut solebat conuiuio id est apertis papilionibus cibo militari accepto neque enim aliud a discutientibus militibus in tentoriis est repertum et cum quiesceret post conuiuium hora diei ferme septima unus ex germanis qui scutarium officium sustinebat ingressus dormientibus cunctis solo tamen imperatore interuigilante uisus est cui alexander quid isthic inquit contubernalis num aliquid de hostibus nuntias at ille metu perterritus et sperans non posse se euadere quod in tentorium principis inruisset ad contubernales suos uenit eosque ad durum principem interimendum cohortatus est qui subito plures armatique ingressi inermes et obsistentes contruncarunt ipsum plurimis ictibus confoderunt aliqui dicunt omnino nihil dictum sed tantum a militibus clamatum exi recede atque ita obtruncatum iuuenem optimum    sed omnis apparatus militaris qui postea est ductus in germaniam a maximino alexandri fuit et potentissimus quidem per armenios et osdroenos et parthos et omnis generis homines  contempsisse alexandrum mortem cum ferocitas mentis qua militem semper adtriuit tum etiam illa declarant thrasybulus mathematicus illi amicissimus fuit qui cum ei dixisset necessitatem esse ut gladio barbarico periret primo laetatus est quod sibi mor  tem bellicam et imperatoriam crederet inminere deinde disputauit ostenditque optimos quosque uiolenta morte consumptos cum diceret ipsum alexandrum cuius nomen teneret pompeium caesarem demosthenem tullium et ceteros insignes uiros qui non quieta morte oppetissent tantumque animi habuit ut putaret se diis conparandum si in bello periret sed res eum fefellit nam et gladio barbarico et scutari barbari manu uerum non in bello sed belli tempore perit  mortem eius milites et qui exauctorati ab eo quondam fuerant grauissime tulerunt atque auctores caedis trucidarunt populus uero romanus senatusque omnis cum prouincialibus cunctis neque tristius umquam neque asperius acceperunt simul quod successoris asperitas atque rusticitas maximini utpote hominis militaris cui cum filio post eum imperium delatum est grauiorem fati necessitatem uidebatur ostendere senatus eum in deos rettulit cenotafium in gallia romae sepulchrum amplissimum meruit dati sunt et sodales qui alexandriani appellati sunt addita et festiuitas matris nomine atque ipsius quae hodieque romae religiosissime celebratur natali eius die causa occidendi eius ab aliis haec fuisse perhibetur quod mater eius relicto bello germanico orientem ad iactantiam sui uellet redire atque ob hoc esset iratus exercitus sed haec ab amatoribus maximini ficta sunt qui uideri noluerunt imperatorem optimum ab amico suo interfectum contra iura humana atque diuina  hactenus imperium p r eum principem habuit qui diutius imperaret post eum certatim inruentibus et  aliis semenstribus aliis annuis plerisque per biennium ad summum per triennium imperantibus usque ad eos principes qui latius imperium tetenderunt aurelianum dico et deinceps de quibus si uita subpeditauerit ea quae conperta fuerint publicabimus reprehensa sunt in alexandro haec quod syrus esse nolebat quod aurum amabat quod suspiciosissimus erat quod uectigalia multa inueniebat quod se magnum alexandrum uideri uolebat quod nimis seuerus in milites erat quod curas de priuatis agebat quae omnia in re p instituerat scio sane plerosque negare hunc a senatu caesarem appellatum esse sed a militibusqui uerum prorsus ignorant dicere praeterea non hunc fuisse consobrinum heliogabali qui ut nos sequantur historicos eius temporis legant et maxime acholium qui et itinera huius principis scripsit  soles quaerere constantine maxime quid sit quod hominem syrum et alienigenam talem principem fecerit cum tot romani generis tot aliarum prouinciarum repperiantur improbi impuri crudeles abiecti iniusti libidinosi iam primum possum de bonorum uirorum respondere sententia potuisse natura quae ubique una mater est bonum principem nasci deinde timore quod pessimus esset occisus hunc optimum factum sed quia uerum est suggerendum clementiae ac pietati tuae lecta reseruabo notum est illud pietati tuae quod in mario maximo legisti meliorem esse rem p et prope tutiorem in qua princeps malus est ea in qua sunt amici principis mali si quidem unus  malus potest a plurimis bonis corrigi multi autem mali non possunt ab uno quamuis bono ulla ratione superari et id quidem ab homullo ipsi traiano dictum est cum ille diceret domitianum pessimum fuisse amicos autem bonos habuisse atque ideo claudium magis odio fuisse qui rem p temperandam uitiosissimis libertis concesserit illo quia melius est  unum malum pati quam multos set ut ad rem redeam alexander quidem et ipse optimus fuit    nam hoc nemo uult nisi bonuset optimae matris consiliis usus est at tamen amicos sanctos et uenerabiles habuit non malitiosos non furaces non factiosos non callidos non ad malum consentientes non bonorum inimicos non libidinosos non crudeles non circumuentores sui non inrisores non qui si illum quasi fatuum circumducerent sed sanctos uenerabiles continentes religiosos amantes principis sui et qui de illo nec in ipsi riderent nec risui esse uellent qui nihil uenderent nihil mentirentur nihil fingerent numquam deciperent existimationem principis sui sed amarent huc accedit quod eunuchos nec in consiliis nec in ministeriis habuit qui soli principes perdunt dum eos more gentium aut regum persarum uo  lunt uiuere qui eos a populo et amicis simummo                         uent qui internuntii sunt aliud quam respondetur saepe referentes claudentes principem suum et agentes ante omnia ne quid sciat qui cum empti sint et pueri serui fuerint quid tandem possunt boni sapere erat denique eius ipsius sententia ego de praefectorum et consulum et senatorum capitibus man cipia aere empta iudicare non patior scio imperator quod periculo ista dicantur apud imperatorem qui talibus seruiit sed salua re p posteaquam intellegisti quid mali clades istae habeant et quemammodum principes circumueniant et tu eos eo loci habes ut nec clamide uti iusseris sed de necessitatibus domesticis delegaris iam illud insigne quod solum intra palatium praeter praefectum et ulpianum quidem neminem uidit nec dedit alicui facultatem uel fumorum uendendorum de se uel sibi de aliis male loquendi maxime occiso thrurino qui illum quasi fatuum et uecordem saepe uendiderat his accessit quod amicos et parentes alexander si malos repperit aut puniuit aut si uetus uel amicitia uel necessitudo non siuit puniri dimisit  a se dicens his carior est mihi tota res p et ut scias qui uiri in eius consilio fuerint fabius sabinus sabini insignis uiri filius cato temporis sui domitius ulpianus iuris peritissimus aelius gordianus gor  diani imperatoris    ipsa res uiri insignis iulius paulus iuris peritissimus claudius uenacus orator amplissimus catilius seuerus cognatus eius uir omnium doctissimus aelius serenianus omnium uir sanctissimus quintilius marcellius quo meliorem ne historiae quidem continent his tot atque aliis talibus uiris quid mali potuit cogitari uel fieri cum ad bonum consentirent et hos quidem malorum cohors depulerat quae circumuenerat alexandrum primis diebus sed prudentia iuuenis occisis atque depulsis et amicitia ista sancta conualuit hi sunt qui bonum principem surum fecerunt et item amici mali qui romanos pessimos etiam posteris tradiderunt suis uitiis laborantes 