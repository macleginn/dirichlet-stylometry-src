

       expetebat quidem leuitarum sanctissime nostri
temporis qualitas grande silentium ut non solum mens expromptare
desisset quod didicit quantum etiam obliuionem sui efficere
debuit quia uiuit sed quia nouo caritatis dominatui fulcitur et
in amoris praecepto contemptus numquam admittitur ob hanc rem
uirgilianae continentiae secreta phisica tetigi uitans illa quae
plus periculi possent praerogare quam laudis uae inquam nobis
aput quos et nosse aliquid periculum est et habere ob quam rem
bucolicam georgicamque omisimus in quibus tam misticae
interstinctae sunt rationes quo nullius pene artis in isdem
libris interna uirgilius praeterierit uiscera denique in prima
egloga secunda et tertia phisice trium uitarum reddidit
continentiam in quarta uaticinii artem adsumpsit in quinta
pontificalia designauit in sexta artem musicam cum suis
perfectissimis posuit numeris in parte uero eiusdem eglogae
phisiologiam secundum stoicos exposuit septima botanicen dinamin
tetigit octaua apotelesmaticen        musicorum et
magicam designauit in parte uero extrema tetigit eufemesin quam
etiam in nona egloga prosecutus est in octaua quidem ubi dicit



     aspice corripuit tremulis altaria flammis
     sponte sua dum ferre moror cinis ipse bonum sit
     nescio quid certum est et hilas in limine latrat
     


in nona uero egloga ubi dicit de caelo tactas memini praedicere
quercus et iterum lupi moerim uidere priores primus uero
georgicorum est omnis astrologus et in parte postrema
eufemeticus secundus phisiognomicus et medicinalis tertius
omnis aruspicinam continet quam quidem et in sexto tetigit dum
dicit



     et summas carpens media inter cornua setas
     ignibus inponit sacris libamina prima
     


quartus uero ad plenissimam rationem est musicus cum sua
apotelesmatice in fine carminis dicta

ergo doctrinam mediocritatem temporis excedentem omisimus ne
dum quis laudem quaerit nominis fragumen repperiat capitis esto
ergo contentus mi domine leuiori fasciculo quem tibi
hesperidum florulentis decerpsimus hortulis aurea enim mala si
expetis esto euristeus alio fortiori qui ut alcides suam pro
nihilo reputet uitam

       poteris enim ex his tacite multa colligere quae ad
instrumentum tui proficiant desiderii ego uero chrisippi
ellebori rancidulo acrore postposito cum musis aliquid blandius
fabulabor



     uos eliconiades neque enim mihi sola uocanda est
     calliope conferte gradum date praemia menti
     maius opus moueo nec enim mihi sufficit una
     currite pierides uos enim mea maxima cura
     parrasias niueo conpellite pectine cordas
     


haec tam parua precatio credo quod uirgilianis satisfecerit
musis cede mihi nunc personam mantuani uatis quo fugitiuos eius
in lucem deducamus amfractus nam ecce ad me etiam ipse ascrei
fontis bractamento saturior aduenit quales uatum imagines esse
solent dum adsumptis ad opus conficiendum tabulis stupida fronte
arcanum quiddam latranti intrinsecus tractatu submurmurant cui
ego seponas quaeso caperatos optutus ausonum uatum clarissime
rancidamque altioris salsuram ingenii iocundioris quolibet mellis
sapore dulciscas nam non illa in tuis operibus quaerimus in
quibus aut pitagoras modulos aut eraclitus ignes aut plato ideas
aut ermes        astra aut crisippus numeros aut endelecias
aristoteles inuersat nec illa quae aut dardanus in dinameris
aut battiades in paredris aut campester in catabolicis
infernalibusque cecinerunt sed tantum illa quaerimus leuia quae
mensualibus stipendiis grammatici distrahunt puerilibus
auscultatibus tum ille contracto rugis multiplicibus supercilio
putabam inquit uel te homuncule creperum aliquid desipere in
cuius cordis uecturam meas onerosiores exposuissem sarcinulas
at tu telluris glabro solidior adipatum quidpiam ruptuas cui
ego serua ista quaeso tuis romanis quibus haec nosse laudabile
competit et inpune succedit nobis uero erit maximum si uel
extremas tuas praestringere contingerit fimbrias ad haec ille
quatenus inquit in his tibi discendis non adipata grassedo
ingenii quam temporis formido periculosa reluctat de nostro
torrentis ingenii impetu breuiorem urnulam praelibabo quae tibi
crapulae plenitudine nausiam mouere non possit ergo uaciuas fac
sedes tuarum aurium quo mea commigrare possint eloquia itaque
compositus in dicendi modum erectis in iotam duobus digitis
tertium pollicem comprimens ita uerbis exorsus est in omnibus
       nostris opusculis fisici ordinis argumenta
induximus quo per duodena librorum uolumina pleniorem humanae
uitae monstrassem statum denique ideo talem dicendi exordium
sumpsimus arma uirumque cano in armis uirtutem in uiro
sapientiam demonstrantes omnis enim perfectio inuirtute constat
corporis et sapientia ingenii ad haec ego si me tuae orationis
adserta non fallunt uates clarissime ideo etiam diuina lex
nostrum mundi redemptorem christum uirtutem et sapientiam
cecinit quod perfectum hominis diuinitas adsumpsisse uideretur
statum ad haec ille uideris ipse quid te uera maiestas
docuerit nobis interim quid uisum sit edicamus et quamuis
oportuerit secundum dialecticam disciplinam primum personam
edicere sicque personae congruentia enarrare quo prima poneretur
substantia deinde accidens substantiae ut primum uirum sic
etiam arma edicere uirtus enim in subiecto est corpore sed quia
laudis est adsumpta materia ante meritum uiri quam ipsum uirum
ediximus quo sic ad personam ueniretur iam recognita meriti
qualitate solet quippe etiam in epistolis hoc ipsud communis
obseruare loquacitas quo primum domino merito sic ponatur
nominis uocitatio sed quo cognoscas me plenius laudis
adsumpsisse materiam uide quid in sequentibus dictum sit et
quod fato profugus et ui superum quo intenderemus fortunae
fuisse culpam non uirtutis debilitatem        ut fugiret
et deos quam sapientiam esse culpabiles ut pericula sustentaret
illam nihilominus platonis antiquam firmantes sententiam ubi
ait        
 id est sensus hominis deus est is si bonus est
deus est propitius nam et carneades in libro telesiaco ita ait
     id est omnis fortuna in
sensu habitat sapientis nam identidem ideo uirtutem primum dici
animae sapientia floret defectus enim uirtutis egritudo est
sapientiae hoc uidelicet pacto quia quidquid sapientiae
consultatio agendum inuenerit si ad subrogandum posse uirtus
deficiat curtata in suis effectibus sapientiae plenitudo
torpescit nam ut ab armis inciperem  sciui enim quod uiri
uocabulum significatio sexus sit non honoris si uiri primum
nomen ponerem multi uiri sunt non tamen omnes laudandi ergo
uirtutem primum posui pro qua uirum laudandum adsumpsi homerum
uidelicet secutus qui ait           
 ante iracundiam uiri quam ipsum uirum significans nam
et ipse sub figura mineruae uirtutem monstrans dicit uerticem
acilli detentum cui ego nec in hoc iusta te fefellit oratio
diuina enim sapientia uestris supereminentior sensibus tale
sumpsit principium dicens beatus inquit uir qui non abiit in
consilio impiorum denique ut bonae uitae perfectissimus
institutor profeta prouocans ad bene uiuendi certamen ante
praemium beatitudinis quam sudorem certaminis posuit tum ille
gaudeo inquit mi omuncule his subrogatis sententiis quia
etsi non nobis de consultatione bonae uitae ueritas obtigit
tamen ceca quadam felicitate etiam stultis mentibus suas
scintillas sparsit ergo ut dicere coeperamus uirtus substantia
est sapientia uero quae substantiam regit sicut et sallustius
ait nam nostra omnis uis in animo et corpore sita est nam ut
tuis saturantius aliquid adhuc satisfaciamus ingeniis trifarius
in uita humana gradus est primum habere deinde regere quod
habeas tertium uero ornare quod regis ergo tres gradus istos in
uno uersu nostro considera positos id est arma uirum et
primus arma id est uirtus pertinet ad substantiam
corporalem uirum id est sapientia pertinet ad substantiam
sensualem primus uero id est princeps pertinet ad
substantiam censualem quo sit ordo huiusmodi habere regere
ornare ergo        sub figuralitatem historiae plenum
hominis monstrauimus statum ut sit prima natura secunda
doctrina tertia felicitas hos ergo gradus uiuaciter intuere
quo sit ut supra diximus prima uirtus animi naturaliter data quae
proficiat  neque enim eruditur nisi quod erudibile nascitur 
secunda doctrina quae naturam ornat cum proficit ut est aurum
est enim natura in auro productionis et decoris sed ad
perfectionem malleo proficit excudentis ita et ingenium natum
est prouectibile proficit quia natum fuit accedit felicitas ut
prode sit quod proficit ergo et infantibus quibus haec nostra
materia traditur isti sunt ordines consequendi quia omne
honestum docibile nascitur eruditur ne naturae uaeet commoditas
oraatur etiam ne donum doctrinae inane sit unde et plato
trifarium humanae uitae instruens ordinem ait omne bonum aut
nascitur aut eruditur aut cogitur nascitur quidem ex natura
eruditur ex doctrina cogitur ex utilitate omisso ergo antilogii
circuitu coepti operis adgrediamur exordium sed ut sciam me non
arcaicis expromtare fabulam auribus primi nostri libri
continentiam narra tunc demum haec tibi si uisum fuerit
reserabimus cui ego si me scolarum praeteritarum non fallit
memoria primum iuno eolum petit quo naufragium troianis
inportet dehinc        cum septem nauibus euadit libico
in litore accipitur matrem uidit nec agnoscit nube caua cum
acate contegitur dehinc picturis animum aduocat posthaec cena
acceptus citharae sono mulcetur habes breuiter decursam primi
libri continentiam quid de his senseris audire desidero tum
ille naufragium posuimus in modum periculosae natiuitatis in
qua et maternum est pariendi dispendium uel infantum nascendi
periculum in qua necessitate uniuersaliter humanam uoluitur
genus nam ut euidentius hoc intellegas a iunone quae dea
partus est hoc naufragium generatur nam et eolum inmittit
eolus enim grece quasi eonolus id est saeculi interitus unde et
homerus ait       nam uide
quid etiam ipso eolo promittatur deiopea in coniugium demos
enim grece puplicum dicitur iopa uero oculi uel uisio ergo
nascentibus in mundo seculare est periculum cui quidem
perfectionis puplica a dea partus promittitur uisio nam et cum
septem nauibus euadit quo ostendatur septenum arithmeticum
numerum armonicum esse partui cuius formulam si uidetur
breuiter explanabo cui ego saturanter haec inquam in libro
       fisiologo quem nuper edidimus de medicinalibus
causis et de septenario et de nouenario numero omnem arithmeticae
artis digessimus rationem eritque perissologiae nota si quae
in uno libro descripsimus etiam aliis inseramus ergo qui ista
discere cupit nostrum fisiologicum perlegat librum nunc uero a
te quae restant expeto tum ille ut dicere coeperam mox ut
terram tangit matrem uidet nec agnoscit plenam designantes
infantiam quia a partu recentibus matrem uidere datur non tamen
statim cognoscere meritum contribuitur dehinc nube conseptus
socios cognoscit adloqui non potest uide quam euidens
crepundiorum mos dum adest inspiciendi potestas et deest
loquendi facultas huic quoque acaten ab initio coniungimus et
post naufragium armigerum et in nube aeque conclusum acates enim
grece quasi aconetos id est tristitiae consuetudo ab infantia
enim erumnis coniuncta est humana natura sicut euripides in
tragoedia figeniae ait



           
         
           
     


       id est non est aliquid pessimum neque accedentia
extrema quod non pertulerit natura humana arma uero tristitiae
non sunt nisi lacrimae quibus se ipsa et uindicat et commendat
infantia denique uix nobis quino mense ridere permittitur dum
lacrimae in ipsa uitae ianua profluant at uero animum pictura
inani quod pascit certum puerile studium refert infantia enim
uidere nouit sentire uero quid uideat nescit sicut in picturis
est uisibilitas deest sensibilitas dehinc ad epulas accipitur
et citharae sono mulcetur paruulorum quippe mos est nihil
amplius quaerere quam delectari sono et saturari cibo nam
denique nomen eiusdem citharedantis considera iopas enim grece
quasi siopas dictus est id est taciturnitas puerilis infantia
enim blandiloquiis semper nutricum et cantibus oblectatur unde
et crinitum eum posuimus uertici muliebri simillimum tunc etiam
cupidinem uidet cupere enim ac desiderare aliquid semper
accedit infantiae nam denique ideo et talem uersum in secundo
libro post citharae sonum posuimus temperet a lacrimis in
secundo uero libro et tertio auocatur fabulis quibus puerilis
consueta est auocari garrulitas nam in fine tertii libri
ciclopas uidet achemenide monstrante acos enim grece tristitia
dicitur ciclos grece circulus uocatur ergo pueritia quoniam
pes puer grece dicitur iam timore nutritorum       
feriata tristitiam cogitandi nescit et uaginam puerilem exercit
ob hanc rem etiam ciclops unum oculum in fronte habere dicitur
quia nec plenum nec rationalem uisum puerilis uagina portat et
omnis aetas puerilis in superbia erigatur ut ciclops ideo in
capite oculum quod nihil nisi superbum et uideat et sentiat
quem sapientissimus ulixes extinguit id est igne ingenii uana
gloria cecatur ideo eum et poliphemum diximus quasi apolunta
femen quod nos latine perdentem famam dicimus ergo iuuentutis
elationem et famae perditionem aetatis cecitas sequitur nam ut
ordo se euidenti manifestatione delucidet tunc patrem sepelit
adcrescens enim iuuenalis aetas paterni uigoris respuit pondera
denique drepanos portus sepelit  drepanos enim quasi drimipedos
drimos enim acer dicitur pes uero puer uocatur  quod puerilis
acerbitas paternam respuat disciplinam feriatus ergo animus a
paterno iudicio in quarto libro et uenatu progreditur et amore
torretur et tempestate ac nubilo uelut in mentis conturbatione
coactus adulterium perficit in quo diu commoratus mercurio
instigante libidinis suae male praesumptum amorem relinquit
mercurius enim deus ponitur ingenii ergo ingenio instigante
aetas deserit amoris confinia qui quidem amor contemptus
emoritur et in cineres exustus emigrat dum enim de corde puerili
auctoritate ingenii libido expellitur sepulta in obliuionis
       cinere fauillescit in quinto uero paternae memoriae
contemplatione adtractus ludis iuuenalibus exercetur et quidnam
aliut est nisi ut iam prudentior aetas paternae memoriae exempla
secuta liberalibus corpus exerceat causis nam uide quia et
pugillationem exercent id est uirtutis artem entellus et dares
peragunt entellin enim grece imperare dicimus derin cedere
quod et magistri in disciplinis faciunt tunc etiam et naues
ardescunt id est instrumenta periculosa quibus aetas
tempestiuis iactationum cursibus flagitatur et uelut procellis
periculorum cottidie quatitur igne ingenii superexcellente haec
omnia consumuntur et scientia astutiae coalescente in fauillam
obliuionis sopita commigrant sed hoc incendium beroe efficit
quasi ueritatis ordo ad uero in sexto ad templum apollinis
adueniens ad inferos discendit apollinem deum studii dicimus
ideo et musis additum ergo postposito lubricae aetatis naufragio
et palinuro omisso  palinurus enim quasi planonorus id est
errabunda uisio unde et in quarto libro de aspectu libidinis ita
posuimus totumque pererrat luminibus tacitis nam et in
bucolica errabunda bouis uestigia  ergo omissis his rebus ad
templum apollinis id est ad doctrinam studii peruenitur ibique
de futurae uitae consultatur ordinibus et ad inferos    
   discensus inquiritur id est dum quis futura considerat
tunc sapientiae obscura secretaque misteria penetrat sepeliat
ante et misenum necesse est misio enim grece orreo dicitur enos
uero laus uocatur ergo nisi uanae laudis pompam obrueris
numquam secreta sapientiae penetrabis uanae enim laudis
appetitus numquam ueritatem inquirit sed falsa in se adulanter
ingesta uelut propria reputat denique etiam cum tritone bucino
atque conca certatur uides enim quam fixa proprietas uanae enim
laudis tumor uentosa uoce turgescit quem quidem triton
interimit quasi tetrimmenon quod nos latine contritum dicimus
omnis ergo contritio omnem uanam laudem extinguit ideo et
tritona dicta est dea sapientiae omnis enim contritio sapientem
facit cui ego certior ego hanc tuam comprobo doctor
sententiam nam et nostra salutaris diuinaque praeceptio cor
contritum et humiliatum deum non dispicere praedicat quae uere
certa manifestaque est sapientia ad haec ille ut certius tibi
planiusque liquescat quod dictum est carineum posuimus eius
corpus igne cremasse carin enim grece gratiam dicimus eon uero
seculum nuncupamus gratia ergo saecularis uanae gloriae necesse
est sepeliat cineres sed tamen non antea discitur cognitio
secretorum nisi quis ramum decerpserit aureum id est doctrinae
atque litterarum        discatur studium ramum enim aureum
pro scientia posuimus memores quia et mater mea ramum se somniat
genuisse et apollo cum ramo depingitur nam ideo et ramus dictus
est apo tes rapsodias id est a scriptura sicut dionisius in
grecis articulationibus memorat at uero aureum quod diximus
claritatem facundiae designare uoluimus memores platonis
sententiam cuius hereditatem diogenes cinicus inuadens nihil ibi
plus nisi auream linguam inuenit ut tiberianus in libro de
deo socratis memorat nam et nos in bucolicis ideo mala aurea
decem posuimus scilicet decem eglogarum politam facundiam nam
et hercules aurea mala de horto hesperidum tollit quattuor enim
esperides dictae sunt id est egle esper medusa et aretusa
quas nos latine studium intellectus memoria et facundia
dicimus quod primum sit studere secundum intellegere tertium
memorari quod intellegis inde ornare dicendo quod terminas hinc
ergo ornatum aureum studii uirtus rapit cui ego uerum
inquam dicis maro doctissime nuper enim me diuinae storiae
memoria tetigit quae ait ex anathemate subreptam esse linguam
auream et dextraria pura nihilominus ex gentili facundia fugatum
eloquium attamen ergo quae restant        eloquere tunc
ille ergo ut antea diximus ramum aureum id est doctrinam
adeptus inferos ingreditur et secreta scientiae perscrutatur sed
in uestibulo inferorum luctus morbos bella discordiam
senectutem atque egestatem uidet quando ergo omnia in animo aut
corde uiri considerantur nisi percepto doctrinae studio et
altiori scientia penetrata caligine tunc enim agnoscitur et
inertis somnii uentosa delusio et senectutis propinquior ad
mortem uicinia et bellum auaritiae seminarium et morbus
indigestionis et inmodestiae soboles et scandala ebrietatis
germina et famem pigritiae et torporis uernaculam ergo
discendit ad inferos atque illic et poenas malorum et bonorum
retributiones et amantum considerans tristes errores oculatus
inspicit testis denique nauta carone deportante transit
acherontem ideo et hic fluuius uelut aestus habet ebullientes
iuuenilium actuum ideo et cenosus quia non habent iuuenes
digesta liquidaque consilia acheron enim grece sine tempus
dicitur caron uero quasi ceron id est tempus unde et
polidegmonis filius dicitur polidegmon enim grece multae
scientiae dicitur ergo dum ad tempus multae scientiae quis
peruenerit in temporales gurgitum cenositates morumque
feculentias transit deinde tricerberum mellitis resopit offulis
tricerberi enim fabulam iam superius exposuimus in modum iurgii
forensisque        litigii positam unde et petronius in
euscion ait cerberus forensis erat causidicus ergo tunc
iurgii calomnia discitur et uenalis lingua in alienis negotiis
exercetur dum studii doctrina proficerit sicut in aduocatis
nunc usque conspicitur sed melle sapientiae scandali dulcoratus
resipiet rancor deinde in secretis considerationibus admissus
uirorum fortium contemplatur imagines id est uirtutis insignia
monimentaque considerat ibi etiam et deiphobi inspicit poenam
deiphobus enim grece aut quasi dimofobus aut uelut demofobus id
est aut terroris timor aut puplicus timor ergo qualislibet timor
sit iuste amputatis et manibus et oculis et auribus pingitur
illa uidelicet ratione quod omnis timor nec quod uideat sentit
nec quod audiat scit nec quod gerat sine manibus nouit denique
et in somnis occiditur a menelao grece enim menelaus quasi
menelau id est uirtus populi quae quidem uirtus omnem timorem
semper somno deditum interficit illic etiam et dido uidetur
quasi amoris atque antiquae libidinis umbra iam uacua
contemplando enim sapientiam libido iam contemptu emortua
lacrimabiliter penitendo ad memoriam reuocatur at uero dum ad
locum illum uenitur ubi dicimus

      

     porta aduersa ingens solidoque adamante colomnae
     uis ut nulla uirum non ipsi excindere ferro
     caelicolae ualeant stat ferrea turris ad auras
     


uide quam euidentem superbiae atque tumoris imaginem
designauimus cui etiam turri ideo adamantinas colomnas
addidimus quia hoc genus lapidis indomabile est sicut etiam in
greco absolues superbiam enim nec diuinus timor nec humana
uirtus nec famae reuocat uerecundia ferrea uero turris ad
auras elatio erecta et incuruabilis dicitur sed elationem quis
seruat nisi tisifone hoc est furibunda uox at uero quod
diximus quinquaginta atris inmanis hiatibus ydra seuior illut
nihilominus designauimus quia deterior in superborum corde est
tumoris inflatio quam in ore uentosa iactatio nam illud quod
diximus tartarus ipse bis patetinpraeceps tantum considera
plenum superbiae meritum poena enim superbiae deiectio est
quanto enim elatus contemnit tanto sprebilitatis deiectione
torquetur ergo exaltatus quis in superbia duplum eliditur unde
et porfirius in epigrammate ait

      

     auxilium fortuna tibi res perfida quinte
     et tulit in fronte grande supercilium
     haut aliud credam puteum puto te quoque quinte
     quanto altus magis es tam mage despiceris
     


denique ibi etiam gigantas uidet et ixionem et salmoneum omnes
superbiae poena damnatos nec non et tantalum tantalus enim
grece quasi teantelon id est uisionem uolens omnis enim
auaritia ieiuna fruendi usu solae uisionis imagine pascitur sed
his locis iudex radamantus gnosius ponitur radamantum enim grece
quasi tarematadamonta id est uerbum domantem gnoso enim
sentire dicitur ergo qui uerborum impetum dominari scit hic
superbiae et damnator est et contemptor denique aeneas hoc
strepitu terretur uir enim pius superbiae uoces et malorum
poenas effugit ac pauescit deinde ramum aureum postibus deuotis
infigit et ita elisium ingreditur quo clareat dum perfectionem
omisso iam labore discendi  memoriae quae in cerebro est
sicut in postibus perpetue infigenda elisium ingreditur campum 
elisis enim grece resolutio dicitur  id est feriatam uitampost
magistrianum timorem sicut enim inferni proserpina       
regina est ita scientiae regina memoria est quaein elisis
proserpens dominatur perenniter mentibus huic ergo doctrinae
aureum ramulum dedicatur de qua memoria cicero dicere solitus
erat tesaurum scientiae sed in elisiis campis primum museum
uidet quasi musarum donum excelsiorem omnibus qui ei etiam
patrem ostendit anchisen et letheum fluuium patrem scilicet ad
tenendum grauitatis morem letheum uero ad obliuiscendam
pueritiae leuitatem denique ipsum nomen anchisae considera
anchises enim grece quasi ano scenon id est patrium habitans
unus deus enim pater rex omnium solus habitans in excelsis qui
quidem scientiae dono monstrante conspicitur nam et uide quid
filium docet



     principio caelum ac terram camposque liquentes
     lucentemque globum lunae titaniaque astra
     


uides ergo quia sicut deum creatorem oportuit et de secretis
naturae mysteriis docet et reduces iterum animasiterum de uita
demonstrans et futura ostendit ad haec ego o uatum latialis
autenta itane tuum clarissimum ingenium tam stultae defensionis
fuscare debuisti caligine tune ille qui dudum in bucolicis
mystice persecutus dixeras

      

     iam redit et uirgo redeunt saturnia regna
     iam noua progenies caelo promittitur alto
     


nunc uero dormitanti ingenio academicum quippiam stertens ais
sublimes animas iterumque ad tarda reuerti corpora numquidnam
oportuerat te inter tanta dulcia poma mora etiam ponere tuaeque
luculentae sapientiae funalia caligare ad haec ille subridens
si inquit inter tantas stoicas ueritates aliquid etiam
epicureum non desipissem paganus non essem nullo enim omnia
uera nosse contingit nisi uobis quibus sol ueritatis inluxit
neque enim hoc pacto in tuis libris conductus narrator accessi
ut id quod sentire me oportuerat disputarem et non ea potius
quae senseram lucidarem audi ergo quae restant in septimo uero
caieta nutrice sepulta id est magistriani timoris proiecta
grauidine  unde et caieta dicta est quasi coactrix aetatis nam
et aput antiquos caiatio dicebatur puerilis cedes unde et
plautus in cistolaria comedia ait quid tu amicam times ne te
manuleo caiiet nam euidenter monstratur quia in modum
disciplinae posita est dum diximus aeternam moriens famam   
    caieta dedisti disciplina doctrinae quamuis studendo
desciscat aeternum tamen memoriae semen hereditat ergo
pedagogantis suspectione sepulta ad desideratam olim peruenitur
ausoniam id est ad boni crementa quo omnis sapientum uoluntas
auida alacritate festinat  ausonia enim apo tu ausenin id est
cremento  siue etiam quod usque in hac aetate crementa sint
corporum denique tunc et uxorem petit lauiniam id est laborum
uiam ab hac enim aetate unusquiuis suis utilitatum emolumentis
laborum asciscit suffragia unde et filia latini dicta est
nepus cauni latinus enim quasi a latitando dictus quod omnis
labor diuersis in locis latitet unde et latona dicta est luna
quod nunc superna celet nunc inferiora nunc uniformis latitet
caunus uero id est quasi camnonus id est laborans sensus nam et
maricam nimpham ducit quasi mericam id est cogitationem unde
et homerus ait     deinde in
octauo euandri auxilium petit euandros enim grece bonus uir
dicitur ergo iam perfectio uirilis        humanae
bonitatis societatem inquirit a qua bonitatis uirtutes id est
herculis gloriam audit quemadmodum cacum occiderit quod nos
latine malum dicimus deinde arma uulcania id est igniti sensus
munimina aduersus omnem malitiae temptamentum induitur uulcanus
enim quasi bulencauton id est ardens consilium dicimus ideo
illic etiam omnes romanorum depictae uirtutes sunt quod in
sapientiae consulto munimine felicitates omnes aut conueniunt aut
praeuidentur bene enim agere futurae bonitatis est seminarium
siue etiam is qui bene agit bona sibi fiducialiter repromittit
ergo sapientia et bona seminat et bona sperat in nono uero ipsis
armis adiutus contra turnum pugnat turnus enim grece quasi
turosnus dicitur id est furibundus sensus contra omnem enim
furiam sapientiae atque ingenii arma reluptant unde et homerus
ait     exhinc etiam mezentium
contemtorem deorum interficit deus enim omnia bona fieri et
praestat et imperat sed animus qui est in corpore medius
contemnendo bona non complet        reluptatque bonis
inlesione sua cuius ausus ledentes quasi lausum filium eius uir
sapiens interimit dehinc ipsum animum uincit nam quis amicus
turni esse dicitur nihilominus messapus quasi misonepos quod
nos latine orrens sermonem dicimus unde et euripides in
tragoedia figeniae ait       
superans ergo messapum uictor tunc demum trutanae aequa lance
morum grauitate ponderatur ac disponitur deinde iuturna bello
discedere praecipitur quae currum etiam fratris regebat iuturna
enim in modum perniciei ponitur quod diuturne permaneat ergo
furibundae mentis pernicies soror est currum uero eius quod
regit et eum de morte protelat certe pernicies quod furorem diu
producere nouit ne finiatur nam primum aurigam metiscum habuit
metiscos enim greee est ebriosus ut primum furiam animi
ebrietas ducit dehinc pernicies ad protelandum accedat ideo et
ipsa inmortalis dicitur turnus uero mortalis dicitur furor enim
animi cito finitur        pernicies uero diuturna
perseuerat ideo et currum eius circumagit id est in longum
tempus protelat rotae enim in modum temporis ponuntur unde et
fortuna rotamferre dicitur id est temporis uolubilitatem finit

uale domine et mei tribulos pectoris cautius lege

