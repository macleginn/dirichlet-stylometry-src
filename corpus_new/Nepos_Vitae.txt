liber de excellentibus ducibus exterarum gentium prologus non dubito fore plerosque attice qui hoc genus scripturae leue et non satis dignum summorum uirorum personis iudicent cum relatum legent quis musicam docuerit epaminondam aut in eius uirtutibus commemorari saltasse eum commode scienterque tibiis cantasse sed ii erunt fere qui expertes litterarum graecarum nihil rectum nisi quod ipsorum moribus conueniat putabunt hi si didicerint non eadem omnibus esse honesta atque turpia sed omnia maiorum institutis iudicari non admirabuntur nos in graiorum uirtutibus exponendis mores eorum secutos neque enim cimoni fuit turpe atheniensium summo uiro sororem germanam habere in matrimonio quippe cum ciues eius eodem uterentur instituto at id quidem nostris moribus nefas habetur laudi in creta ducitur adulescentulis quam plurimos habuisse amatores nulla lacedaemoni uidua tam est nobilis quae non ad cenam eat mercede conducta magnis in laudibus tota fere fuit graecia uictorem olympiae citari in scaenam uero prodire ac populo esse spectaculo nemini in eisdem gentibus fuit turpitudini quae omnia apud nos partim infamia partim humilia atque ab honestate remota po  nuntur contra ea pleraque nostris moribus sunt decora quae apud illos turpia putantur quem enim romanorum pudet uxorem ducere in conuiuium aut cuius non mater familias primum locum tenet aedium atque in celebritate uersatur quod multo fit aliter in graecia nam neque in conuiuium adhibetur nisi propinquorum neque sedet nisi in interiore parte aedium quae gynaeconitis appellatur quo nemo accedit nisi propinqua cognatione coniunctus sed hic plura persequi cum magnitudo uoluminis prohibet tum festinatio ut ea explicem quae exorsus sum quare ad propositum ueniemus et in hoc exponemus libro de uita excellentium imperatorum miltiades miltiades cimonis filius atheniensis cum et antiquitate generis et gloria maiorum et sua modestia unus omnium maxime floreret eaque esset aetate ut non iam solum de eo bene sperare sed etiam confidere ciues possent sui talem eum futurum qualem cognitum iudicarunt accidit ut athenienses chersonesum colonos uellent mittere cuius generis cum magnus numerus esset et multi eius demigrationis peterent societatem ex his delecti delphos deliberatum missi sunt qui consulerent apollinem quo potissimum duce uterentur namque tum thraeces eas regiones tenebant cum quibus armis erat dimicandum his consulentibus nominatim pythia praecepit ut miltiadem imperatorem sibi sumerent id si fecissent incepta prospera futura hoc oraculi responso miltiades cum delecta manu classe chersonesum profectus cum accessisset lemnum et incolas eius insulae sub potestatem redigere uellet atheniensium idque lemnii sua sponte facerent postulasset illi irridentes responderunt tum id se facturos cum ille domo nauibus proficiscens uento aquilone uenisset lemnum hic enim uentus ab septentrionibus oriens aduersum tenet athenis proficiscentibus miltiades morandi  tempus non habens cursum direxit quo tendebat peruenitque chersonesum  ibi breui tempore barbarum copiis disiectis tota regione quam petierat potitus loca castellis idonea communiit multitudinem quam secum duxerat in agris collocauit crebrisque excursionibus locupletauit neque minus in ea re prudentia quam felicitate adiutus est nam cum uirtute militum deuicisset hostium exercitus summa aequitate res constituit atque ipse ibidem manere decreuit erat enim inter eos dignitate regia quamuis carebat nomine neque id magis imperio quam iustitia consecutus neque eo setius atheniensibus a quibus erat profectus officia praestabat quibus rebus fiebat ut non minus eorum uoluntate perpetuo imperium obtineret qui miserant quam illorum cum quibus erat profectus chersoneso tali modo constituta lemnum reuertitur et ex pacto postulat ut sibi urbem tradant illi enim dixerant cum uento borea domo profectus eo peruenisset sese dedituros se autem domum chersonesi habere cares qui tum lemnum incolebant etsi praeter opinionem res ceciderat tamen non dicto sed secunda fortuna aduersariorum capti resistere ausi non sunt atque ex insula demigrarunt pari felicitate ceteras insulas quae cyclades nominantur sub atheniensium redegit potestatem  eisdem temporibus persarum rex darius ex asia in europam exercitu traiecto scythis bellum inferre decreuit pontem fecit in histro flumine qua copias traduceret eius pontis dum ipse abesset custodes reliquit principes quos secum ex ionia et aeolide duxerat quibus singulis ipsarum urbium perpetua dederat imperia sic enim facillime putauit se graeca lingua loquentes qui asiam incolerent sub sua retenturum potestate si amicis suis oppida tuenda tradidisset quibus se oppresso nulla spes salutis relinqueretur in hoc fuit tum numero miltiades cui illa custodia crederetur hic cum crebri afferrent nuntii male rem gerere darium premique a scythis miltiades hortatus est pontis custodes ne a fortuna datam occasionem liberandae graeciae  dimitterent nam si cum iis copiis quas secum transportarat interiisset darius non solum europam fore tutam sed etiam eos qui asiam incolerent graeci genere liberos a persarum futuros dominatione et periculo id facile effici posse ponte enim rescisso regem uel hostium ferro uel inopia paucis diebus interiturum ad hoc consilium cum plerique accederent histiaeus milesius ne res conficeretur obstitit dicens non idem ipsis qui summas imperii tenerent expedire et multitudini quod darii regno ipsorum niteretur dominatio quo exstincto ipsos potestate expulsos ciuibus suis poenas daturos itaque adeo se abhorrere a ceterorum consilio ut nihil putet ipsis utilius quam confirmari regnum persarum huius cum sententiam plurimi essent secuti miltiades non dubitans tam multis consciis ad regis aures consilia sua peruentura chersonesum reliquit ac rursus athenas demigrauit cuius ratio etsi non ualuit tamen magnopere est laudanda cum amicior omnium libertati quam suae fuerit dominationi  darius autem cum ex europa in asiam redisset hortantibus amicis ut graeciam redigeret in suam potestatem classem quingentarum nauium comparauit eique datim praefecit et artaphernem hisque ducenta peditum decem milia equitum dedit causam interserens se hostem esse atheniensibus quod eorum auxilio iones sardis expugnassent suaque praesidia interfecissent illi praefecti regii classe ad euboeam appulsa celeriter eretriam ceperunt omnesque eius gentis ciues abreptos in asiam ad regem miserunt inde ad atticam accesserunt ac suas copias in campum marathona deduxerunt is est ab oppido circiter milia passuum decem hoc tumultu athenienses tam propinquo tamque magno permoti auxilium nusquam nisi a lacedaemoniis petiuerunt phidippumque cursorem eius generis qui hemerodromoe uocantur lacedaemonem miserunt ut nuntiaret quam celeri opus esset auxilio domi autem creant decem praetores qui exercitui praeessent in eis miltiadem inter quos magna fuit contentio utrum moenibus  se defenderent an obuiam irent hostibus acieque decernerent unus miltiades maxime nitebatur ut primo quoque tempore castra fierent id si factum esset et ciuibus animum accessurum cum uiderent de eorum uirtute non desperari et hostes eadem re fore tardiores si animaduerterent auderi aduersus se tam exiguis copiis dimicari  hoc in tempore nulla ciuitas atheniensibus auxilio fuit praeter plataeenses ea mille misit militum itaque horum aduentu decem milia armatorum completa sunt quae manus mirabili flagrabat pugnandi cupiditate quo factum est ut plus quam collegae miltiades ualeret eius ergo auctoritate impulsi athenienses copias ex urbe eduxerunt locoque idoneo castra fecerunt deinde postero die sub montis radicibus acie regione instructa non apertissuma proelium commiserunt namque arbores multis locis erant rarae hoc consilio ut et montium                                                             altitudine tegerentur et arborum tractu equitatus hostium impediretur ne multitudine clauderentur datis etsi non aequum locum uidebat suis tamen fretus numero copiarum suarum confligere cupiebat eoque magis quod priusquam lacedaemonii subsidio uenirent dimicare utile arbitrabatur itaque in aciem peditum centum equitum decem milia produxit proeliumque commisit in quo tanto plus uirtute ualuerunt athenienses ut decemplicem numerum hostium profligarint adeoque perterruerint ut persae non castra sed naues petierint qua pugna nihil adhuc exstitit nobilius nulla enim umquam tam exigua manus tantas opes prostrauit  cuius uictoriae non alienum uidetur quale praemium miltiadi sit tributum docere quo facilius intellegi possit eandem omnium ciuitatum esse naturam ut enim populi romani honores quondam fuerunt rari et tenues ob eamque causam gloriosi nunc autem effusi atque obsoleti sic olim apud athenienses fuisse reperimus namque huic  miltiadi qui athenas totamque graeciam liberarat talis honos tributus est in porticu quae poecile uocatur cum pugna depingeretur marathonia ut in decem praetorum numero prima eius imago poneretur isque hortaretur milites proeliumque committeret idem ille populus posteaquam maius imperium est nactus et largitione magistratuum corruptus est trecentas statuas demetrio phalereo decreuit  post hoc proelium classem septuaginta nauium athenienses eidem miltiadi dederunt ut insulas quae barbaros adiuuerant bello persequeretur quo in imperio plerasque ad officium redire coegit nonnullas ui expugnauit ex his parum insulam opibus elatam cum oratione reconciliare non posset copias e nauibus eduxit urbem operibus clausit omnique commeatu priuauit dein uineis ac testudinibus constitutis propius muros accessit cum iam in eo esset ut oppido potiretur procul in continenti lucus qui ex insula conspiciebatur nescio quo casu nocturno tempore incensus est cuius flamma ut ab oppidanis et oppugnatoribus est uisa utrisque uenit in opinionem signum a classiariis regiis datum quo factum est ut et parii a deditione deterrerentur et miltiades timens ne classis regia aduentaret incensis operibus quae statuerat cum totidem nauibus atque erat profectus athenas magna cum offensione ciuium suorum rediret accusatus ergo est proditionis quod cum parum expugnare posset a rege corruptus infectis rebus discessisset eo tempore aeger erat uulneribus quae in oppugnando oppido acceperat itaque cum ipse pro se dicere non posset uerba fecit frater eius stesagoras causa cognita capitis absolutus pecunia multatus est eaque lis quinquaginta talentis aestimata est quantus in classem sumptus factus erat hanc pecuniam quod soluere in praesentia non poterat in uincla publica coniectus est ibique diem obiit supremum  hic etsi crimine pario est accusatus tamen alia causa fuit damnationis namque athenienses propter pisistrati tyrannidem quae paucis annis ante fuerat omnium ciuium suorum potentiam extimescebant miltiades multum in imperiis magistratibusque uersatus non uide  batur posse esse priuatus praesertim cum consuetudine ad imperii cupiditatem trahi uideretur nam chersonesi omnes illos quos habitarat annos perpetuam obtinuerat dominationem tyrannusque fuerat appellatus sed iustus non erat enim ui consecutus sed suorum uoluntate eamque potestatem bonitate retinebat omnes autem et dicuntur et habentur tyranni qui potestate sunt perpetua in ea ciuitate quae libertate usa est sed in miltiade erat cum summa humanitas tum mira communitas ut nemo tam humilis esset cui non ad eum aditus pateret magna auctoritas apud omnes ciuitates nobile nomen laus rei militaris maxima haec populus respiciens maluit illum innoxium plecti quam se diutius esse in timore themistocles themistocles neocli filius atheniensis huius uitia ineuntis adulescentiae magnis sunt emendata uirtutibus adeo ut anteferatur huic nemo pauci pares putentur sed ab initio est ordiendus pater eius neocles generosus fuit is uxorem acarnanam ciuem duxit ex qua natus est themistocles qui cum minus esset probatus parentibus quod et liberius uiuebat et rem familiarem neglegebat a patre exheredatus est quae contumelia non fregit eum sed erexit nam cum iudicasset sine summa industria non posse eam exstingui totum se dedidit rei publicae diligentius amicis famaeque seruiens multum in iudiciis priuatis uersabatur saepe in contionem populi prodibat nulla res maior sine eo gerebatur celeriter quae opus erant reperiebat facile eadem oratione explicabat neque minus in rebus gerendis promptus quam excogitandis erat quod et de instantibus ut ait thucydides uerissime iudicabat et de futuris callidissime coniciebat quo factum est ut breui tempore illustraretur   primus autem gradus fuit capessendae rei publicae bello corcyraeo ad quod gerendum praetor a populo factus non solum praesenti bello sed etiam reliquo tempore ferociorem reddidit ciuitatem nam cum pecunia publica quae ex metallis redibat largitione magistratuum quotannis interiret ille persuasit populo ut ea pecunia classis centum nauium aedificaretur qua celeriter effecta primum corcyraeos fregit deinde maritimos praedones consectando mare tutum reddidit in quo cum diuitiis ornauit tum etiam peritissimos belli naualis fecit athenienses id quantae saluti fuerit uniuersae graeciae bello cognitum est persico nam cum xerxes et mari et terra bellum uniuersae inferret europae cum tantis copiis quantas neque ante nec postea habuit quisquam huius enim classis mille et ducentarum nauium longarum fuit quam duo milia onerariarum sequebantur terrestris autem exercitus septingenta peditum equitum quadringenta milia fuerunt huius de aduentu cum fama in graeciam esset perlata et maxime athenienses peti dicerentur propter pugnam marathoniam miserunt delphos consultum quidnam facerent de rebus suis deliberantibus pythia respondit ut moenibus ligneis se munirent id responsum quo ualeret cum intellegeret nemo themistocles persuasit consilium esse apollinis ut in naues se suaque conferrent eum enim a deo significari murum ligneum tali consilio probato addunt ad superiores totidem naues triremes suaque omnia quae moueri poterant partim salamina partim troezena deportant arcem sacerdotibus paucisque maioribus natu ac sacra procuranda tradunt reliquum oppidum relinquunt  huius consilium plerisque ciuitatibus displicebat et in terra dimicari magis placebat itaque missi sunt delecti cum leonida lacedaemoniorum rege qui thermopylas occuparent longiusque barbaros progredi non paterentur hi uim hostium non sustinuerunt eoque loco  omnes interierunt at classis communis graeciae trecentarum nauium in qua ducentae erant atheniensium primum apud artemisium inter euboeam continentemque terram cum classiariis regiis conflixit angustias enim themistocles quaerebat ne multitudine circuiretur hic etsi pari proelio discesserant tamen eodem loco non sunt ausi manere quod erat periculum ne si pars nauium aduersariorum euboeam superasset ancipiti premerentur periculo quo factum est ut ab artemisio discederent et exaduersum athenas apud salamina classem suam constituerent  at xerxes thermopylis expugnatis protinus accessit astu idque nullis defendentibus interfectis sacerdotibus quos in arce inuenerat incendio deleuit cuius flamma perterriti classiarii cum manere non auderent et plurimi hortarentur ut domos suas discederent moenibusque se defenderent themistocles unus restitit et uniuersos pares esse posse aiebat dispersos testabatur perituros idque eurybiadi regi lacedaemoniorum qui tum summae imperii praeerat fore affirmabat quem cum minus quam uellet moueret noctu de seruis suis quem habuit fidelissimum ad regem misit ut ei nuntiaret suis uerbis aduersarios eius in fuga esse qui si discessissent maiore cum labore et longinquiore tempore bellum confecturum cum singulos consectari                      cogeretur quos si statim aggrederetur breui uniuersos oppressurum hoc eo ualebat ut ingratis ad depugnandum omnes cogerentur hac re audita barbarus nihil doli subesse credens postridie alienissimo sibi loco contra opportunissimo hostibus adeo angusto mari conflixit ut eius multitudo nauium explicari non potuerit uictus ergo est magis etiam consilio themistocli quam armis graeciae  hic etsi male rem gesserat tamen tantas habebat reliquias copiarum ut etiam tum iis opprimere posset hostes iterum ab eodem gradu depulsus est nam themistocles uerens ne bellare perseueraret certiorem eum fecit id agi ut pons quem ille in hellesponto fecerat dissolueretur ac reditu in asiam excluderetur idque ei persuasit itaque qua sex mensibus iter fecerat eadem minus diebus triginta in asiam reuersus est seque a themistocle non superatum sed conseruatum iudicauit sic unius uiri prudentia graecia liberata est europaeque  succubuit asia haec altera uictoria quae cum marathonio possit comparari tropaeo nam pari modo apud salamina paruo numero nauium maxima post hominum memoriam classis est deuicta  magnus hoc bello themistocles fuit neque minor in pace cum enim phalerico portu neque magno neque bono athenienses uterentur huius consilio triplex piraei portus constitutus est isque moenibus circumdatus ut ipsam urbem dignitate aequiperaret utilitate superaret idem muros atheniensium restituit praecipuo suo periculo namque lacedaemonii causam idoneam nacti propter barbarorum excursiones qua negarent oportere extra peloponnesum ullam urbem moenia habere ne essent loca munita quae hostes possiderent athenienses aedificantes prohibere sunt conati hoc longe alio spectabat atque uideri uolebant athenienses enim duabus uictoriis marathonia et salaminia tantam gloriam apud omnes gentis erant consecuti ut intellegerent lacedaemonii de principatu sibi cum iis certamen fore quare eos quam infirmissimos esse uolebant postquam autem audierunt muros instrui legatos athenas miserunt qui id fieri uetarent his praesentibus desierunt ac se de ea re legatos ad eos missuros dixerunt hanc legationem suscepit themistocles et solus primo profectus est reliqui legati ut tum exirent cum satis altitudo muri exstructa uideretur praecepit interim omnes serui atque liberi opus facerent neque ulli loco parcerent siue sacer siue priuatus esset siue publicus et undique quod idoneum ad muniendum putarent congererent quo factum est ut atheniensium muri ex sacellis sepulcrisque constarent  themistocles autem ut lacedaemonem uenit adire ad magistratus noluit et dedit operam ut quam longissime tempus duceret causam interponens se collegas exspectare cum lacedaemonii quererentur opus nihilo minus fieri eumque in ea re conari fallere interim reliqui legati sunt consecuti a quibus cum audisset non multum superesse  munitionis ad ephoros lacedaemoniorum accessit penes quos summum erat imperium atque apud eos contendit falsa iis esse delata quare aequum esse illos uiros bonos nobilesque mittere quibus fides haberetur qui rem explorarent interea se obsidem retinerent gestus est ei mos tresque legati functi summis honoribus athenas missi sunt cum his collegas suos themistocles iussit proficisci iisque praedixit ut ne prius lacedaemoniorum legatos dimitterent quam ipse esset remissus hos postquam athenas peruenisse ratus est ad magistratum senatumque lacedaemoniorum adiit et apud eos liberrime professus est atheniensis suo consilio quod communi iure gentium facere possent deos publicos suosque patrios ac penates quo facilius ab hoste possent defendere muris saepsisse neque in eo quod inutile esset graeciae fecisse nam illorum urbem ut propugnaculum oppositum esse barbaris apud quam iam bis classes regias fecisse naufragium lacedaemonios autem male et iniuste facere qui id potius intuerentur quod ipsorum dominationi quam quod uniuersae graeciae utile esset quare si suos legatos recipere uellent quos athenas miserant se remitterent aliter illos numquam in patriam essent recepturi  tamen non effugit ciuium suorum inuidiam namque ob eundem timorem quo damnatus erat miltiades testularum suffragiis e ciuitate eiectus argos habitatum concessit hic cum propter multas eius uirtutes magna cum dignitate uiueret lacedaemonii legatos athenas miserunt qui eum absentem accusarent quod societatem cum rege perse ad graeciam opprimendam fecisset hoc crimine absens proditionis damnatus est id ut audiuit quod non satis tutum se argis uidebat corcyram demigrauit ibi cum eius principes animaduertisset timere ne propter se bellum iis lacedaemonii et athenienses indicerent ad admetum molossum regem cum quo ei hospitium erat confugit huc cum uenisset et in praesentia rex abesset quo maiore reli  gione se receptum tueretur filiam eius paruulam arripuit et cum ea se in sacrarium quod summa colebatur caerimonia coniecit inde non prius egressus est quam rex eum data dextra in fidem reciperet quam praestitit nam cum ab atheniensibus et lacedaemoniis exposceretur publice supplicem non prodidit monuitque ut consuleret sibi difficile enim esse in tam propinquo loco tuto eum uersari itaque pydnam eum deduci iussit et quod satis esset praesidii dedit hic in nauem omnibus ignotus nautis escendit quae cum tempestate maxima naxum ferretur ubi tum atheniensium erat exercitus sensit themistocles si eo peruenisset sibi esse pereundum hac necessitate coactus domino nauis qui sit aperit multa pollicens si se conseruasset at ille clarissimi uiri captus misericordia diem noctemque procul ab insula in salo nauem tenuit in ancoris neque quemquam ex ea exire passus est inde ephesum peruenit ibique themistoclen exponit cui ille pro meritis postea gratiam rettulit  scio plerosque ita scripsisse themistoclen xerxe regnante in asiam transisse sed ego potissimum thucydidi credo quod aetate proximus de iis qui illorum temporum historiam reliquerunt et eiusdem ciuitatis fuit is autem ait ad artaxerxen eum uenisse atque his uerbis epistulam misisse themistocles ueni ad te qui plurima mala omnium graiorum in domum tuam intuli quamdiu mihi necesse fuit aduersum patrem tuum bellare patriamque meam defendere idem multo plura bona feci postquam in tuto ipse et ille in periculo esse coepit nam cum in asiam reuerti uellet proelio apud salamina facto litteris eum certiorem feci id agi ut pons quem in hellesponto fecerat dissolueretur atque ab hostibus circumiretur quo nuntio ille periculo est liberatus nunc autem confugi ad te exagitatus a cuncta graecia tuam petens amicitiam quam si ero adeptus non minus me bonum amicum habebis quam fortem inimicum ille expertus est ea autem rogo ut de iis rebus quas tecum colloqui uolo annuum mihi tempus des eoque transacto ad te uenire patiaris   huius rex animi magnitudinem admirans cupiensque talem uirum sibi conciliari ueniam dedit ille omne illud tempus litteris sermonique persarum se dedidit quibus adeo eruditus est ut multo commodius dicatur apud regem uerba fecisse quam ii poterant qui in perside erant nati hic cum multa regi esset pollicitus gratissimumque illud si suis uti consiliis uellet illum graeciam bello oppressurum magnis muneribus ab artaxerxe donatus in asiam rediit domiciliumque magnesiae sibi constituit namque hanc urbem ei rex donarat his quidem uerbis quae ei panem praeberet ex qua regione quinquaginta talenta quotannis redibant lampsacum autem unde uinum sumeret myunta ex qua obsonium haberet huius ad nostram memoriam monumenta manserunt duo sepulcrum prope oppidum in quo est sepultus statua in foro magnesiae de cuius morte multimodis apud plerosque scriptum est sed nos eundem potissimum thucydidem auctorem probamus qui illum ait magnesiae morbo mortuum neque negat fuisse famam uenenum sua sponte sumpsisse cum se quae regi de graecia opprimenda pollicitus                                                            esset praestare posse desperaret idem ossa eius clam in attica ab amicis sepulta quoniam legibus non concederetur quod proditionis esset damnatus memoriae prodidit aristides aristides lysimachi filius atheniensis aequalis fere fuit themistocli itaque cum eo de principatu contendit namque obtrectarunt inter se in his autem cognitum est quanto antestaret eloquentia innocentiae quamquam enim adeo excellebat aristides abstinentia ut unus post hominum memoriam quem quidem nos audierimus cognomine iustus sit appellatus tamen a themistocle collabefactus testula  illa exilio decem annorum multatus est qui quidem cum intellegeret reprimi concitatam multitudinem non posse cedensque animaduertisset quendam scribentem ut patria pelleretur quaesisse ab eo dicitur quare id faceret aut quid aristides commisisset cur tanta poena dignus duceretur cui ille respondit se ignorare aristiden sed sibi non placere quod tam cupide elaborasset ut praeter ceteros iustus appellaretur hic decem annorum legitimam poenam non pertulit nam postquam xerxes in graeciam descendit sexto fere anno quam erat expulsus populi scito in patriam restitutus est  interfuit autem pugnae nauali apud salamina quae facta est priusquam poena liberaretur idem praetor fuit atheniensium apud plataeas in proelio quo mardonius fusus barbarorumque exercitus interfectus est neque aliud est ullum huius in re militari illustre factum quam huius imperii memoria iustitiae uero et aequitatis et innocentiae multa in primis quod eius aequitate factum est cum in communi classe esset graeciae simul cum pausania quo duce mardonius erat fugatus ut summa imperii maritimi ab lacedaemoniis transferretur ad athenienses namque ante id tempus et mari et terra duces erant lacedaemonii tum autem et intemperantia pausaniae et iustitia factum est aristidis ut omnes fere ciuitates graeciae ad atheniensium societatem se applicarent et aduersus barbaros hos duces deligerent sibi  quos quo facilius repellerent si forte bellum renouare conarentur ad classis aedificandas exercitusque comparandos quantum pecuniae quaeque ciuitas daret aristides delectus est qui constitueret eiusque arbitrio quadringena et sexagena talenta quotannis delum sunt collata id enim commune aerarium esse uoluerunt quae omnis pecunia postero tempore athenas translata est hic qua fuerit abstinentia nullum est certius indicium quam quod cum tantis rebus praefuisset in tanta paupertate decessit ut qui efferretur uix reliquerit quo factum est ut filiae eius publice alerentur et de communi aerario dotibus datis collocarentur decessit autem fere post annum quartum quam themistocles athenis erat expulsus  pausanias pausanias lacedaemonius magnus homo sed uarius in omni genere uitae fuit nam ut uirtutibus eluxit sic uitiis est obrutus huius illustrissimum est proelium apud plataeas namque illo duce mardonius satrapes regius natione medus regis gener in primis omnium persarum et manu fortis et consilii plenus cum ducentis milibus peditum quos uiritim legerat et uiginti milibus equitum haud ita magna manu graeciae fugatus est eoque ipse dux cecidit proelio qua uictoria elatus plurima miscere coepit et maiora concupiscere sed primum in eo est reprehensus quod ex praeda tripodem aureum delphis posuisset epigrammate inscripto in quo haec erat sententia suo ductu barbaros apud plataeas esse deletos eiusque uictoriae ergo apollini donum dedisse hos uersus lacedaemonii exsculpserunt neque aliud scripserunt quam nomina earum ciuitatum quarum auxilio persae erant uicti  post id proelium eundem pausaniam cum classe communi cyprum atque hellespontum miserunt ut ex iis regionibus barbarorum praesidia depelleret pari felicitate in ea re usus elatius se gerere coepit maioresque appetere res nam cum byzantio expugnato cepisset complures persarum nobiles atque in his nonnullos regis propinquos hos clam xerxi remisit simulans ex uinclis publicis effugisse et cum his gongylum eretriensem qui litteras regi redderet in quibus haec fuisse scripta thucydides memoriae prodidit pausanias dux spartae quos byzanti ceperat postquam propinquos tuos cognouit tibi muneri misit seque tecum affinitate coniungi cupit quare si tibi uidetur des ei filiam tuam nuptum id si feceris et spartam et ceteram graeciam sub tuam potestatem se adiuuante te redacturum pollicetur his de rebus si quid geri uolueris certum hominem ad eum mittas face cum quo colloquatur rex tot hominum salute tam sibi necessariorum magnopere gauisus confestim cum epistula artabazum ad pausaniam mittit in qua eum collaudat petit ne cui rei parcat ad ea efficienda quae pollicetur si perfecerit nullius rei a se repulsam  laturum huius pausanias uoluntate cognita alacrior ad rem gerendam factus in suspicionem cecidit lacedaemoniorum in quo facto domum reuocatus accusatus capitis absoluitur multatur tamen pecunia quam ob causam ad classem remissus non est  at ille post non multo sua sponte ad exercitum rediit et ibi non callida sed dementi ratione cogitata patefecit non enim mores patrios solum sed etiam cultum uestitumque mutauit apparatu regio utebatur ueste medica satellites medi et aegyptii sequebantur epulabatur more persarum luxuriosius quam qui aderant perpeti possent aditum petentibus conueniundi non dabat superbe respondebat crudeliter imperabat spartam redire nolebat colonas qui locus in agro troade est se contulerat ibi consilia cum patriae tum sibi inimica capiebat id postquam lacedaemonii rescierunt legatos cum claua ad eum miserunt in qua more illorum erat scriptum nisi domum reuerteretur se capitis eum damnaturos hoc nuntio commotus sperans se etiam tum pecunia et potentia instans periculum posse depellere domum rediit huc ut uenit ab ephoris in uincla publica est coniectus licet enim legibus eorum cuiuis ephoro hoc facere regi hinc tamen se expediuit neque eo magis carebat suspicione nam opinio manebat eum cum rege habere societatem est genus quoddam hominum quod hilotae uocatur quorum magna multitudo agros lacedaemoniorum colit seruorumque munere fungitur hos quoque sollicitare spe libertatis existimabatur sed quod harum rerum nullum erat apertum crimen quo argui posset non putabant de tali tamque claro uiro suspicionibus oportere iudicari et exspectandum dum se ipsa res aperiret  interim argilius quidam adulescentulus quem puerum pausanias amore uenerio dilexerat cum epistulam ab eo ad artabazum accepisset eique in suspicionem uenisset aliquid in ea de se esse scriptum quod nemo eorum redisset qui super tali causa eodem missi erant uincla epistulae laxauit signoque detracto cognouit si pertulisset sibi esse pereundum erant in eadem epistula quae ad ea pertinebant quae  inter regem pausaniamque conuenerant has ille litteras ephoris tradidit non est praetereunda grauitas lacedaemoniorum hoc loco nam ne huius quidem indicio impulsi sunt ut pausaniam comprehenderent neque prius uim adhibendam putauerunt quam se ipse indicasset itaque huic indici quid fieri uellent praeceperunt fanum neptuni est taenari quod uiolari nefas putant graeci eo ille index confugit in araque consedit hanc iuxta locum fecerunt sub terra ex quo posset audiri si quis quid loqueretur cum argilio huc ex ephoris quidam descenderunt pausanias ut audiuit argilium confugisse in aram perturbatus uenit eo quem cum supplicem dei uideret in ara sedentem quaerit causae quid sit tam repentini consilii huic ille quid ex litteris comperisset aperit modo magis pausanias perturbatus orare coepit ne enuntiaret nec se meritum de illo optime proderet quod si eam ueniam sibi dedisset tantisque implicatum rebus subleuasset magno ei praemio futurum  his rebus ephori cognitis satius putarunt in urbe eum comprehendi quo cum essent profecti et pausanias placato argilio ut putabat                                                        lacedaemonem reuerteretur in itinere cum iam in eo esset ut comprehenderetur ex uultu cuiusdam ephori qui eum admoneri cupiebat insidias sibi fieri intellexit itaque paucis ante gradibus quam qui eum sequebantur in aedem mineruae quae chalcioicos uocatur confugit hinc ne exire posset statim ephori ualuas eius aedis obstruxerunt tectumque sunt demoliti quo celerius sub diuo interiret dicitur eo tempore matrem pausaniae uixisse eamque iam magno natu postquam de scelere filii comperit in primis ad filium claudendum lapidem ad introitum aedis attulisse sic pausanias magnam belli gloriam turpi morte maculauit hic cum semianimis de templo elatus esset confestim animam efflauit cuius mortui corpus cum eodem nonnulli dicerent inferri oportere quo ii qui ad supplicium essent dati displicuit pluribus et procul ab eo loco infoderunt quo erat mortuus inde posterius delphici responso erutus atque eodem loco sepultus ubi uitam posuerat  cimon cimon miltiadis filius atheniensis duro admodum initio usus est adulescentiae nam cum pater eius litem aestimatam populo soluere non potuisset ob eamque causam in uinclis publicis decessisset cimon eadem custodia tenebatur neque legibus atheniensibus emitti poterat nisi pecuniam qua pater multatus erat soluisset habebat autem in matrimonio sororem germanam suam nomine elpinicen non magis amore quam more ductus namque atheniensibus licet eodem patre natas uxores ducere huius coniugii cupidus callias quidam non tam generosus quam pecuniosus qui magnas pecunias ex metallis fecerat egit cum cimone ut eam sibi uxorem daret id si impetrasset se pro illo pecuniam soluturum is cum talem condicionem aspernaretur elpinice negauit se passuram miltiadis progeniem in uinclis publicis interire quoniam prohibere posset seque calliae nupturam si ea quae polliceretur praestitisset  tali modo custodia liberatus cimon celeriter ad principatum peruenit habebat enim satis eloquentiae summam liberalitatem magnam prudentiam cum iuris ciuilis tum rei militaris quod cum patre a puero in exercitibus fuerat uersatus itaque hic et populum urbanum in sua tenuit potestate et apud exercitum plurimum ualuit auctoritate primum imperator apud flumen strymona magnas copias thracum fugauit oppidum amphipolim constituit eoque decem milia atheniensium in coloniam misit idem iterum apud mycalen cypriorum et phoenicum ducentarum nauium classem deuictam cepit eodemque die pari fortuna in terra usus est namque hostium nauibus captis statim ex classe copias suas eduxit barbarorumque maximam uim uno concursu prostrauit qua uictoria magna praeda potitus cum domum reuerteretur quod iam nonnullae insulae propter acerbitatem imperii defecerant bene animatas confirmauit alienatas ad officium redire coegit scyrum quam eo tempore dolopes incolebant quod contumacius se gesserant uacuefecit sessores ueteres urbe insulaque eiecit agros ciuibus diuisit thasios opulentia fretos suo aduentu fregit his ex manubiis arx athenarum qua ad meridiem uergit est ornata   quibus rebus cum unus in ciuitate maxime floreret incidit in eandem inuidiam quam pater suus ceterique atheniensium principes nam testarum suffragiis quod illi ostrakismon uocant decem annorum exilio multatus est cuius facti celerius athenienses quam ipsum paenituit nam cum ille animo forti inuidiae ingratorum ciuium cessisset bellumque lacedaemonii atheniensibus indixissent confestim notae eius uirtutis desiderium consecutum est itaque post annum quintum quam expulsus erat in patriam reuocatus est ille quod hospitio lacedaemoniorum utebatur satius existimans contendere lacedaemonem sua sponte est profectus pacemque inter duas potentissimas ciuitates conciliauit post neque ita multo cyprum cum ducentis nauibus imperator missus cum eius maiorem partem insulae deuicisset in morbum implicitus in oppido citio est mortuus  hunc athenienses non solum in bello sed etiam in pace diu desiderauerunt fuit enim tanta liberalitate cum compluribus locis praedia hortosque haberet ut numquam in eis custodem imposuerit fructus seruandi gratia ne quis impediretur quominus eius rebus quibus quisque uellet frueretur semper eum pedisequi cum nummis sunt secuti ut si quis opis eius indigeret haberet quod statim daret ne differendo uideretur negare saepe cum aliquem offensum fortuna uideret minus bene uestitum suum amiculum dedit cotidie sic cena ei coquebatur ut quos inuocatos uidisset in foro omnis deuocaret quod facere nullo die praetermittebat nulli fides eius nulli opera nulli res familiaris defuit multos locupletauit complures pauperes mortuos qui unde efferrentur non reliquissent suo sumptu extulit sic se gerendo minime est mirandum si et uita eius fuit secura et mors acerba  lysander lysander lacedaemonius magnam reliquit sui famam magis felicitate quam uirtute partam atheniensis enim in peloponnesios sexto et uicesimo anno bellum gerentes confecisse apparet id qua ratione consecutus sit non latet non enim uirtute exercitus sui sed immodestia factum est aduersariorum qui quod dicto audientes imperatoribus suis non erant dispalati in agris relictis nauibus in hostium uenerunt potestatem quo facto athenienses se lacedaemoniis dederunt hac uictoria lysander elatus cum antea semper factiosus audaxque fuisset sic sibi indulsit ut eius opera in maximum odium graeciae lacedaemonii peruenerint nam cum hanc causam lacedaemonii dictitassent sibi esse belli ut atheniensium impotentem dominationem refringerent postquam apud aegos flumen lysander classis hostium est potitus nihil aliud molitus est quam ut omnes ciuitates in sua teneret potestate cum id se lacedaemoniorum causa facere simularet namque undique qui atheniensium rebus studuissent eiectis decem delegerat in una quaque ciuitate quibus summum imperium potestatemque omnium rerum committeret horum in numero nemo admittebatur nisi qui aut eius hospitio contineretur aut se illius fore proprium fide confirmarat  ita decemuirali potestate in omnibus urbibus constituta ipsius nutu omnia gerebantur cuius de crudelitate ac perfidia satis est unam rem exempli gratia proferre ne de eodem plura enumerando defatigemus lectores uictor ex asia cum reuerteretur thasumque diuertisset quod ea ciuitas praecipua fide fuerat erga athenienses proinde ac si non idem firmissimi solerent esse amici qui constantes fuissent inimici peruertere eam concupiuit uidit autem nisi in eo occultasset uoluntatem futurum ut thasii dilaberentur consulerentque rebus suis        itaque hi decemuiralem illam potestatem ab illo constitutam sustulerunt quo dolore incensus iniit consilia reges lacedaemoniorum tollere sed sentiebat id se sine ope deorum facere non posse quod lacedaemonii omnia ad oracula referre consuerant primum delphicum corrumpere est conatus cum id non potuisset dodonam adortus est hinc quoque repulsus dixit se uota suscepisse quae ioui hammoni solueret existimans se afros facilius corrupturum hac spe cum profectus esset in africam multum eum antistites iouis fefellerunt nam non solum corrumpi non potuerunt sed etiam legatos lacedaemonem miserunt qui lysandrum accusarent quod sacerdotes fani corrumpere conatus esset accusatus hoc crimine iudicumque absolutus sententiis orchomeniis missus subsidio occisus est ab thebanis apud haliartum quam uere de eo foret iudicatum oratio indicio fuit quae post mortem in domo eius reperta est in qua suadet lacedaemoniis ut regia potestate dissoluta ex omnibus dux deligatur ad bellum gerendum sic scripta ut deum uideretur congruere sententiae quam ille se habiturum pecunia fidens non dubitabat hanc ei scripsisse cleon halicarnasius dicitur  atque hoc loco non est praetereundum factum pharnabazi satrapis regii nam cum lysander praefectus classis in bello multa crudeliter                                                       auareque fecisset deque iis rebus suspicaretur ad ciues suos esse perlatum petiit a pharnabazo ut ad ephoros sibi testimonium daret quanta sanctitate bellum gessisset sociosque tractasset deque ea re accurate scriberet magnam enim eius auctoritatem in ea re futuram huic ille liberaliter pollicetur librum grandem uerbis multis conscripsit in quibus summis eum fert laudibus quem cum legisset probassetque dum signatur alterum pari magnitudine tanta similitudine ut discerni non posset signatum subiecit in quo accuratissime eius auaritiam perfidiamque accusarat hinc lysander domum cum redisset postquam de suis rebus gestis apud maximum magistratum quae  uoluerat dixerat testimonii loco librum a pharnabazo datum tradidit hunc summoto lysandro cum ephori cognossent ipsi legendum dederunt ita ille imprudens ipse suus fuit accusator alcibiades alcibiades cliniae filius atheniensis in hoc quid natura efficere possit uidetur experta constat enim inter omnes qui de eo memoriae prodiderunt nihil illo fuisse excellentius uel in uitiis uel in uirtutibus natus in amplissima ciuitate summo genere omnium aetatis suae multo formosissimus ad omnes res aptus consiliique plenus namque imperator fuit summus et mari et terra disertus ut in primis dicendo ualeret quod tanta erat commendatio oris atque orationis ut nemo ei dicendo posset resistere diues cum tempus posceret laboriosus patiens liberalis splendidus non minus in uita quam uictu affabilis blandus temporibus callidissime seruiens idem simul ac se remiserat neque causa suberat quare animi laborem perferret luxuriosus dissolutus libidinosus intemperans reperiebatur ut omnes admirarentur in uno homine tantam esse dissimilitudinem tamque diuersam naturam  educatus est in domo pericli priuignus enim eius fuisse dicitur eruditus a socrate socerum habuit hipponicum omnium graeca lingua loquentium ditissimum ut si ipse fingere uellet neque plura bona eminisci neque maiora posset consequi quam uel natura uel fortuna tribuerat ineunte adulescentia amatus est a multis more graecorum in eis socrate de quo mentionem facit plato in symposio namque eum induxit commemorantem se pernoctasse cum socrate neque aliter ab eo surrexisse ac filius a parente debuerit posteaquam  robustior est factus non minus multos amauit in quorum amore quoad licitum est odiosa multa delicate iocoseque fecit quae referremus nisi maiora potiora haberemus  bello peloponnesio huius consilio atque auctoritate athenienses bellum syracusanis indixerunt ad quod gerendum ipse dux delectus est duo praeterea collegae dati nicias et lamachus id cum appararetur priusquam classis exiret accidit ut una nocte omnes hermae qui in oppido erant athenis deicerentur praeter unum qui ante ianuam erat andocidi itaque ille postea mercurius andocidi uocitatus est hoc cum appareret non sine magna multorum consensione esse factum quae non ad priuatam sed publicam rem pertineret magnus multitudini timor est iniectus ne qua repentina uis in ciuitate exsisteret quae libertatem opprimeret populi hoc maxime conuenire in alcibiadem uidebatur quod et potentior et maior quam priuatus existimabatur multos enim liberalitate deuinxerat plures etiam opera forensi suos reddiderat qua re fiebat ut omnium oculos quotienscumque in publicum prodisset ad se conuerteret neque ei par quisquam in ciuitate poneretur itaque non solum spem in eo habebant maximam sed etiam timorem quod et obesse plurimum et prodesse poterat aspergebatur etiam infamia quod in domo sua facere mysteria dicebatur quod nefas erat more atheniensium idque non ad religionem sed ad coniurationem pertinere existimabatur  hoc crimine in contione ab inimicis compellabatur sed instabat tempus ad bellum proficiscendi id ille intuens neque ignorans ciuium suorum consuetudinem postulabat si quid de se agi uellent potius de praesente quaestio haberetur quam absens inuidiae crimine accusaretur inimici uero eius quiescendum in praesenti quia noceri non posse intellegebant et illud tempus exspectandum decreuerunt quo exisset ut absentem aggrederentur itaque fecerunt nam postquam in siciliam eum peruenisse crediderunt absentem quod sacra uiolasset reum fecerunt qua de re cum ei nuntius a magistratu in siciliam missus esset ut domum ad causam dicendam rediret essetque in magna  spe prouinciae bene administrandae non parere noluit et in trierem quae ad eum deportandum erat missa ascendit hac thurios in italiam peruectus multa secum reputans de immoderata ciuium suorum licentia crudelitateque erga nobiles utilissimum ratus impendentem euitare tempestatem clam se ab custodibus subduxit et inde primum elidem dein thebas uenit postquam autem se capitis damnatum bonis publicatis audiuit et id quod usu uenerat eumolpidas sacerdotes a populo coactos ut se deuouerent eiusque deuotionis quo testatior esset memoria exemplum in pila lapidea incisum esse positum in publico lacedaemonem demigrauit ibi ut ipse praedicare consuerat non aduersus patriam sed inimicos suos bellum gessit quod eidem hostes essent ciuitati nam cum intellegerent se plurimum prodesse posse rei publicae ex ea eiecisse plusque irae suae quam utilitati communi paruisse itaque huius consilio lacedaemonii cum perse rege amicitiam fecerunt dein deceleam in attica munierunt praesidioque ibi perpetuo posito in obsidione athenas tenuerunt eiusdem opera ioniam a societate auerterunt atheniensium quo facto multo superiores bello esse coeperunt  neque uero his rebus tam amici alcibiadi sunt facti quam timore ab eo alienati nam cum acerrimi uiri praestantem prudentiam in omnibus rebus cognoscerent pertimuerunt ne caritate patriae ductus aliquando ab ipsis descisceret et cum suis in gratiam rediret itaque tempus eius interficiundi quaerere instituerunt id alcibiades diutius celari non potuit erat enim ea sagacitate ut decipi non posset praesertim cum animum attendisset ad cauendum itaque ad tissaphernem praefectum regis darii se contulit cuius cum in intimam amicitiam peruenisset et atheniensium male gestis in sicilia rebus opes senescere contra lacedaemoniorum crescere uideret initio cum pisandro praetore qui apud samum exercitum habebat per internuntios colloquitur et de reditu suo facit mentionem erat enim eodem quo alcibiades sensu populi potentiae non amicus et optimatium fautor ab hoc destitutus primum per thrasybulum lyci filium ab  exercitu recipitur praetorque fit apud samum post suffragante theramene populi scito restituitur parique absens imperio praeficitur simul cum thrasybulo et theramene horum in imperio tanta commutatio rerum facta est ut lacedaemonii qui paulo ante uictores uiguerant perterriti pacem peterent uicti enim erant quinque proeliis terrestribus tribus naualibus in quibus ducentas naues triremes amiserant quae captae in hostium uenerant potestatem alcibiades simul cum collegis receperat ioniam hellespontum multas praeterea urbes graecas quae in ora sitae sunt asiae quarum expugnarant complures in his byzantium neque minus multas consilio ad amicitiam adiunxerant quod in captos clementia fuerant usi ita praeda onusti locupletato exercitu maximis rebus gestis athenas uenerunt  his cum obuiam uniuersa ciuitas in piraeum descendisset tanta fuit omnium exspectatio uisendi alcibiadis ut ad eius triremem uulgus conflueret proinde ac si solus aduenisset sic enim populo erat persuasum et aduersas superiores et praesentes secundas res accidisse eius opera itaque et siciliae amissum et lacedaemoniorum uictorias culpae suae tribuebant quod talem uirum e ciuitate expulissent neque id sine causa arbitrari uidebantur nam postquam exercitui praeesse coeperat neque terra neque mari hostes pares esse potuerant hic ut e naui egressus est quamquam theramenes et thrasybulus eisdem rebus praefuerant simulque uenerant in piraeum tamen unum omnes                     illum prosequebantur et id quod numquam antea usu uenerat nisi olympiae uictoribus coronis aureis aeneisque uulgo donabatur ille lacrimans talem beniuolentiam ciuium suorum accipiebat reminiscens pristini temporis acerbitatem postquam in astu uenit contione aduocata sic uerba fecit ut nemo tam ferus fuerit quin eius casum lacrumarit inimicumque iis se ostenderit quorum opera patria pulsus fuerat proinde ac si alius populus non ille ipse qui tum flebat eum sacrilegii damnasset restituta ergo huic sunt publice bona eidemque illi eumolpidae sacerdotes rursus resacrare sunt coacti qui eum deuoue  rant pilaeque illae in quibus deuotio fuerat scripta in mare praecipitatae  haec alcibiadi laetitia non nimis fuit diuturna nam cum ei omnes essent honores decreti totaque res publica domi bellique tradita ut unius arbitrio gereretur et ipse postulasset ut duo sibi collegae darentur thrasybulus et adimantus neque id negatum esset classe in asiam profectus quod apud cymen minus ex sententia rem gesserat in inuidiam recidit nihil enim eum non efficere posse ducebant ex quo fiebat ut omnia minus prospere gesta culpae tribuerent cum aut eum neglegenter aut malitiose fecisse loquerentur sicut tum accidit nam corruptum a rege capere cymen noluisse arguebant itaque huic maxime putamus malo fuisse nimiam opinionem ingenii atque uirtutis timebatur enim non minus quam diligebatur ne secunda fortuna magnisque opibus elatus tyrannidem concupisceret quibus rebus factum est ut absenti magistratum abrogarent et alium in eius locum substituerent id ille ut audiuit domum reuerti noluit et se pactyen contulit ibique tria castella communiit ornos bizanthen neontichos manuque conlecta primus graecae ciuitatis in threciam introiit gloriosius existimans barbarum praeda locupletari quam graiorum qua ex re creuerat cum fama tum opibus magnamque amicitiam sibi cum quibusdam regibus threciae pepererat  neque tamen a caritate patriae potuit recedere nam cum apud aegos flumen philocles praetor atheniensium classem constituisset suam neque longe abesset lysander praetor lacedaemoniorum qui in eo erat occupatus ut bellum quam diutissime duceret quod ipsis pecunia a rege suppeditabatur contra atheniensibus exhaustis praeter arma et naues nihil erat super alcibiades ad exercitum uenit atheniensium ibique praesente uulgo agere coepit si uellent se coacturum lysandrum dimicare aut pacem petere lacedaemonios eo nolle classe confligere quod pedestribus copiis plus quam nauibus ualerent sibi autem esse facile seuthem regem threcum deducere ut eum terra  depelleret quo facto necessario aut classe conflicturum aut bellum compositurum id etsi uere dictum philocles animaduertebat tamen postulata facere noluit quod sentiebat se alcibiade recepto nullius momenti apud exercitum futurum et si quid secundi euenisset nullam in ea re suam partem fore contra ea si quid aduersi accidisset se unum eius delicti futurum reum ab hoc discedens alcibiades quoniam inquit uictoriae patriae repugnas illud moneo ne iuxta hostem castra habeas nautica periculum est enim ne immodestia militum uestrorum occasio detur lysandro uestri opprimendi exercitus neque ea res illum fefellit nam lysander cum per speculatores comperisset uulgum atheniensium in terram praedatum exisse nauesque paene inanes relictas tempus rei gerendae non dimisit eoque impetu bellum totum deleuit  at alcibiades uictis atheniensibus non satis tuta eadem loca sibi arbitrans penitus in threciam se supra propontidem abdidit sperans ibi facillime suam fortunam occuli posse falso nam threces postquam eum cum magna pecunia uenisse senserunt insidias fecerunt qui ea quae apportarat abstulerunt ipsum capere non potuerunt ille cernens nullum locum sibi tutum in graecia propter potentiam lacedaemoniorum ad pharnabazum in asiam transiit quem quidem adeo sua cepit humanitate ut eum nemo in amicitia antecederet namque ei grynium dederat in phrygia castrum ex quo quinquagena talenta uectigalis capiebat qua fortuna alcibiades non erat contentus neque athenas uictas lacedaemoniis seruire poterat pati itaque ad patriam liberandam omni ferebatur cogitatione sed uidebat id sine rege perse non posse fieri ideoque eum amicum sibi cupiebat adiungi neque dubitabat facile se consecuturum si modo eius conueniundi habuisset potestatem nam cyrum fratrem ei bellum clam parare lacedaemoniis adiuuantibus sciebat id si aperuisset magnam se initurum gratiam uidebat   hoc cum moliretur peteretque a pharnabazo ut ad regem mitteretur eodem tempore critias ceterique tyranni atheniensium certos homines ad lysandrum in asiam miserant qui eum certiorem facerent nisi alcibiadem sustulisset nihil earum rerum fore ratum quas ipse athenis constituisset quare si suas res gestas manere uellet illum persequeretur his laco rebus commotus statuit accuratius sibi agendum cum pharnabazo huic ergo renuntiat quae regi cum lacedaemoniis essent nisi alcibiadem uiuum aut mortuum sibi tradidisset non tulit hunc satrapes et uiolare clementiam quam regis opes minui maluit itaque misit susamithren et bagaeum ad alcibiadem interficiendum cum ille esset in phrygia iterque ad regem compararet missi clam uicinitati in qua tum alcibiades erat dant negotium ut eum interficiant illi cum ferro aggredi non auderent noctu ligna contulerunt circa casam eam in qua quiescebat eamque succenderunt ut incendio conficerent quem manu superari posse diffidebant ille autem ut sonitu flammae est excitatus etsi gladius ei erat subductus familiaris sui subalare telum eripuit namque erat cum eo quidam ex arcadia hospes qui numquam discedere uoluerat hunc sequi se iubet et id quod in praesentia uestimentorum fuit arripit his in ignem coniectis flammae uim transiit quem ut barbari incendium effugisse uiderunt telis eminus missis interfecerunt caputque eius ad pharnabazum rettulerunt at mulier quae cum eo uiuere consuerat muliebri sua ueste contectum aedificii incendio mortuum cremauit quod ad uiuum interimendum erat comparatum sic alcibiades annos circiter quadraginta natus diem obiit supremum  hunc infamatum a plerisque tres grauissimi historici summis laudibus extulerunt thucydides qui eiusdem aetatis fuit theopompus post aliquanto natus et timaeus qui quidem duo maledicentissimi  nescio quo modo in illo uno laudando consenserunt namque ea quae supra scripsimus de eo praedicarunt atque hoc amplius cum athenis splendidissima ciuitate natus esset omnes splendore ac dignitate superasse uitae postquam inde expulsus thebas uenerit adeo studiis eorum inseruisse ut nemo eum labore corporisque uiribus posset aequiperare omnes enim boeotii magis firmitati corporis quam ingenii acumini inseruiunt eundem apud lacedaemonios quorum moribus summa uirtus in patientia ponebatur sic duritiae se dedisse ut parsimonia uictus atque cultus omnes lacedaemonios uinceret fuisse apud thracas homines uinolentos rebusque ueneriis deditos hos quoque in his rebus antecessisse uenisse ad persas apud quos summa laus esset fortiter uenari luxuriose uiuere horum sic imitatum consuetudinem ut illi ipsi eum in his maxime admirarentur quibus rebus effecisse ut apud quoscumque esset princeps poneretur habereturque carissimus sed satis de hoc reliquos ordiamur thrasybulus thrasybulus lyci filius atheniensis si per se uirtus sine fortuna ponderanda est dubito an hunc primum omnium ponam illud sine dubio neminem huic praefero fide constantia magnitudine animi in patriam amore nam quod multi uoluerunt paucique potuerunt ab uno tyranno patriam liberare huic contigit ut a triginta oppressam tyrannis e seruitute in libertatem uindicaret sed nescio quo modo cum eum nemo anteiret his uirtutibus multi nobilitate praecucurrerunt primum peloponnesio bello multa hic sine alcibiade gessit ille                                                               nullam rem sine hoc quae ille uniuersa naturali quodam bono fecit lucri sed illa tamen omnia communia imperatoribus cum militibus et fortuna quod in proelii concursu abit res a consilio ad uires utrimque pugnantium itaque iure suo nonnulla ab imperatore miles plurima uero fortuna uindicat seque hic plus ualuisse quam ducis prudentiam uere potest praedicare quare illud magnificentissimum factum proprium est thrasybuli nam cum triginta tyranni praepo  siti a lacedaemoniis seruitute oppressas tenerent athenas plurimos ciuis quibus in bello parserat fortuna partim patria expulissent partim interfecissent plurimorum bona publicata inter se diuisissent non solum princeps sed etiam solus initio bellum iis indixit  hic enim cum phylen confugisset quod est castellum in attica munitissimum non plus habuit secum triginta de suis hoc initium fuit salutis actaeorum hoc robur libertatis clarissimae ciuitatis neque uero hic non contemptus est primo a tyrannis atque eius solitudo quae quidem res et illis contemnentibus pernicii et huic despecto saluti fuit haec enim illos segnes ad persequendum hos autem tempore ad comparandum dato fecit robustiores quo magis praeceptum illud omnium in animis esse debet nihil in bello oportere contemni neque sine causa dici matrem timidi flere non solere neque tamen pro opinione thrasybuli auctae sunt opes nam iam tum illis temporibus fortius boni pro libertate loquebantur quam pugnabant hinc in piraeum transiit munichiamque muniuit hanc bis tyranni oppugnare sunt adorti ab eaque turpiter repulsi protinus in urbem armis impedimentisque amissis refugerunt usus est thrasybulus non minus prudentia quam fortitudine nam cedentes uiolari uetuit ciues enim ciuibus parcere aequum censebat neque quisquam est uulneratus nisi qui prior impugnare uoluit neminem iacentem ueste spoliauit nil attigit nisi arma quorum indigebat quaeque ad uictum pertinebant in secundo proelio cecidit critias dux tyrannorum cum quidem exaduersus thrasybulum fortissime pugnaret  hoc deiecto pausanias uenit atticis auxilio rex lacedaemoniorum is inter thrasybulum et eos qui urbem tenebant fecit pacem his condicionibus ne qui praeter triginta tyrannos et decem qui postea praetores creati superioris more crudelitatis erant usi afficerentur exilio neue bona publicarentur rei publicae procuratio populo redderetur praeclarum hoc quoque thrasybuli quod reconciliata pace cum plurimum in ciuitate posset legem tulit ne quis ante actarum rerum accusaretur neue multaretur eamque illi obliuionis appellarunt neque uero hanc tantum ferendam curauit sed etiam ut ualeret effecit nam  cum quidam ex iis qui simul cum eo in exilio fuerant caedem facere eorum uellent cum quibus in gratiam reditum erat publice prohibuit et id quod pollicitus erat praestitit  huic pro tantis meritis honoris causa corona a populo data est facta duabus uirgulis oleaginis quam quod amor ciuium et non uis expresserat nullam habuit inuidiam magnaque fuit gloria bene ergo pittacus ille qui in septem sapientum numero est habitus cum mytilenaei multa milia iugerum ei agri muneri darent nolite oro uos inquit id mihi dare quod multi inuideant plures etiam concupiscant quare ex istis nolo amplius quam centum iugera quae et meam animi aequitatem et uestram uoluntatem indicent nam parua munera diutina locupletia non propria esse consuerunt illa ergo corona contentus thrasybulus neque amplius requisiuit neque quemquam honore se antecessisse existimauit hic sequenti tempore cum praetor classem ad ciliciam appulisset neque satis diligenter in castris eius agerentur uigiliae a barbaris ex oppido noctu eruptione facta in tabernaculo interfectus est conon conon atheniensis peloponnesio bello accessit ad rem publicam in eoque eius opera magni fuit nam et praetor pedestribus exercitibus praefuit et praefectus classis res magnas mari gessit quas ob causas praecipuus ei honos habitus est namque omnibus unus insulis praefuit in qua potestate pheras cepit coloniam lacedaemoniorum fuit etiam extremo peloponnesio bello praetor cum apud aegos flumen copiae atheniensium a lysandro sunt deuictae sed tum afuit eoque peius res administrata est nam et prudens rei militaris et diligens erat imperator itaque nemini erat iis temporibus dubium si affuisset illam atheniensis calamitatem accepturos non fuisse   rebus autem afflictis cum patriam obsideri audisset non quaesiuit ubi ipse tuto uiueret sed unde praesidio posset esse ciuibus suis itaque contulit se ad pharnabazum satrapem ioniae et lydiae eundemque generum regis et propinquum apud quem ut multum gratia ualeret multo labore multisque effecit periculis nam cum lacedaemonii atheniensibus deuictis in societate non manerent quam cum artaxerxe fecerant agesilaumque bellatum misissent in asiam maxime impulsi a tissapherne qui ex intimis regis ab amicitia eius defecerat et cum lacedaemoniis coierat societatem hunc aduersus pharnabazus habitus est imperator re quidem uera exercitui praefuit conon eiusque omnia arbitrio gesta sunt hic multum ducem summum agesilaum impediuit saepeque eius consiliis obstitit neque uero non fuit apertum si ille non fuisset agesilaum asiam tauro tenus regi fuisse erepturum qui posteaquam domum a suis ciuibus reuocatus est quod boeotii et athenienses lacedaemoniis bellum indixerant conon nihilo setius apud praefectos regis uersabatur iisque omnibus magno erat usui  defecerat a rege tissaphernes neque id tam artaxerxi quam ceteris erat apertum multis enim magnisque meritis apud regem etiam cum in officio non maneret ualebat neque id erat mirandum si non facile ad credendum adducebatur reminiscens eius se opera cyrum fratrem superasse huius accusandi gratia conon a pharnabazo ad regem missus posteaquam uenit primum ex more persarum ad chiliarchum qui secundum gradum imperii tenebat tithraustem accessit seque ostendit cum rege colloqui uelle huic ille nulla inquit mora est sed tu delibera utrum colloqui malis an per litteras agere quae cogitas necesse est enim si in conspectum ueneris uenerari te regem quod proskunhsin illi uocant nemo enim sine hoc admittitur hoc si tibi graue est per me nihilo setius editis mandatis conficies quod studes tum conon mihi uero inquit non est graue quemuis honorem habere regi sed uereor ne ciuitati meae sit opprobrio si cum ex ea sim profectus quae ceteris gentibus imperare consuerit potius barbarorum quam illius more fungar itaque huic quae uolebat scripta tradidit   quibus cognitis rex tantum auctoritate eius motus est ut et tissaphernem hostem iudicarit et lacedaemonios bello persequi iusserit et ei permiserit quem uellet eligere ad dispensandam pecuniam id arbitrium conon negauit sui esse consilii sed ipsius qui optime suos nosse deberet sed se suadere pharnabazo id negotii daret hinc magnis muneribus donatus ad mare est missus ut cypriis et phoenicibus ceterisque maritimis ciuitatibus nauis longas imperaret classemque qua proxima aestate mare tueri posset compararet dato adiutore pharnabazo sicut ipse uoluerat id ut lacedaemoniis est nuntiatum non sine cura rem administrant quod maius bellum imminere arbitrabantur quam si cum barbaro solum contenderent nam ducem fortem prudentem regis opibus praefuturum ac secum dimicaturum uidebant quem neque consilio neque copiis superare possent hac mente magnam contrahunt classem proficiscuntur pisandro duce hos conon apud cnidum adortus magno proelio fugat multas nauis capit complures deprimit qua uictoria non solum athenae sed etiam cuncta graecia quae sub lacedaemoniorum fuerat imperio liberata est conon cum parte nauium in patriam uenit muros dirutos a lysandro utrosque et piraei et athenarum reficiendos curat pecuniaeque quinquaginta talenta quae a pharnabazo acceperat ciuibus suis donat                                                                       accidit huic quod ceteris mortalibus ut inconsideratior in secunda quam in aduersa esset fortuna nam classe peloponnesiorum deuicta cum ultum se iniurias patriae putaret plura concupiuit quam efficere potuit neque tamen ea non pia et probanda fuerunt quod potius patriae opes augeri quam regis maluit nam cum magnam auctoritatem sibi pugna illa nauali quam apud cnidum fecerat constituisset non solum inter barbaros sed etiam omnes graeciae ciuitates clam dare operam coepit ut ioniam et aeoliam restitueret atheniensibus id cum minus diligenter esset celatum tiribazus qui sardibus praeerat cononem euocauit simulans ad regem eum se mittere uelle magna de re huius nuntio parens cum uenisset in uincla coniectus est in quibus aliquamdiu fuit inde nonnulli eum ad regem abductum  ibique eum periisse scriptum reliquerunt contra ea dinon historicus cui nos plurimum de persicis rebus credimus effugisse scripsit illud addubitat utrum tiribazo sciente an imprudente sit factum dion dion hipparini filius syracusanus nobili genere natus utraque implicatus tyrannide dionysiorum namque ille superior aristomachen sororem dionis habuit in matrimonio ex qua duos filios hipparinum et nisaeum procreauit totidemque filias nomine sophrosynen et areten quarum priorem dionysio filio eidem cui regnum reliquit nuptum dedit alteram areten dioni dion autem praeter nobilem propinquitatem generosamque maiorum famam multa alia ab natura habuit bona in his ingenium docile come aptum ad artes optimas magnam corporis dignitatem quae non minimum commendat magnas praeterea diuitias a patre relictas quas ipse tyranni muneribus auxerat erat intimus dionysio priori neque minus propter mores quam affinitatem namque etsi dionysii crudelitas ei displicebat tamen saluum propter necessitudinem magis etiam suorum causa studebat aderat in magnis rebus eiusque consilio multum mouebatur tyrannus nisi qua in re maior ipsius cupiditas intercesserat legationes uero omnes quae essent illustriores per dionem administrabantur quas quidem ille diligenter obeundo fideliter administrando crudelissimum nomen tyranni sua humanitate tegebat hunc a dionysio missum karthaginienses sic suspexerunt ut neminem umquam graeca lingua loquentem magis sint admirati  neque uero haec dionysium fugiebant nam quanto esset sibi ornamento sentiebat quo fiebat ut uni huic maxime indulgeret neque eum  secus diligeret ac filium qui quidem cum platonem tarentum uenisse fama in siciliam esset perlata adulescenti negare non potuerit quin eum accerseret cum dion eius audiendi cupiditate flagraret dedit ergo huic ueniam magnaque eum ambitione syracusas perduxit quem dion adeo admiratus est atque adamauit ut se ei totum traderet neque uero minus ipse plato delectatus est dione itaque cum a dionysio crudeliter uiolatus esset quippe qui eum uenumdari iussisset tamen eodem rediit eiusdem dionis precibus adductus interim in morbum incidit dionysius quo cum graui conflictaretur quaesiuit a medicis dion quem ad modum se haberet simulque ab iis petiit si forte maiori esset periculo ut sibi faterentur nam uelle se cum eo colloqui de partiendo regno quod sororis suae filios ex illo natos partem regni putabat debere habere id medici non tacuerunt et ad dionysium filium sermonem rettulerunt quo ille commotus ne agendi esset dioni potestas patri soporem medicos dare coegit hoc aeger sumpto ut somno sopitus diem obiit supremum  tale initium fuit dionis et dionysii simultatis eaque multis rebus aucta est sed tamen primis temporibus aliquamdiu simulata inter eos amicitia mansit cum dion non desisteret obsecrare dionysium ut platonem athenis arcesseret et eius consiliis uteretur ille qui in aliqua re uellet patrem imitari morem ei gessit eodemque tempore philistum historicum syracusas reduxit hominem amicum non magis tyranno quam tyrannis sed de hoc in eo libro plura sunt exposita qui de historicis graecis conscriptus est plato autem tantum apud dionysium auctoritate potuit ualuitque eloquentia ut ei persuaserit tyrannidis facere finem libertatemque reddere syracusanis a qua uoluntate philisti consilio deterritus aliquanto crudelior esse coepit  qui quidem cum a dione se superari uideret ingenio auctoritate amore populi uerens ne si eum secum haberet aliquam occasionem sui daret opprimendi nauem ei triremem dedit qua corinthum deueheretur ostendens se id utriusque facere causa ne cum inter se timerent alteruter alterum praeoccuparet id cum factum multi indignarentur magnaeque esset inuidiae tyranno dionysius  omnia quae moueri poterant dionis in nauis imposuit ad eumque misit sic enim existimari uolebat id se non odio hominis sed suae salutis fecisse causa postea uero quam audiuit eum in peloponneso manum comparare sibique bellum facere conari areten dionis uxorem alii nuptum dedit filiumque eius sic educari iussit ut indulgendo turpissimis imbueretur cupiditatibus nam puero prius quam pubes esset scorta adducebantur uino epulisque obruebatur neque ullum tempus sobrio relinquebatur is usque eo uitae statum commutatum ferre non potuit postquam in patriam rediit pater namque appositi erant custodes qui eum a pristino uictu deducerent ut se de superiore parte aedium deiecerit atque ita interierit sed illuc reuertor  postquam corinthum peruenit dion et eodem perfugit heraclides ab eodem expulsus dionysio qui praefectus fuerat equitum omni ratione bellum comparare coeperunt sed non multum proficiebant quod multorum annorum tyrannis magnarum opum putabatur quam ob causam pauci ad societatem periculi perducebantur sed dion fretus non tam suis copiis quam odio tyranni maximo animo duabus onerariis nauibus quinquaginta annorum imperium munitum quingentis longis nauibus decem equitum centumque peditum milibus profectus oppugnatum quod omnibus gentibus admirabile est uisum adeo facile perculit ut post diem tertium quam siciliam attigerat syracusas introierit ex quo intellegi potest nullum esse imperium tutum nisi beneuolentia munitum eo tempore aberat dionysius et in italia classem opperiebatur aduersariorum ratus neminem sine magnis copiis ad se uenturum quae res eum fefellit nam dion iis ipsis qui sub aduersarii fuerant potestate regios spiritus repressit totiusque eius partis siciliae potitus est quae sub dionysii fuerat potestate parique modo urbis syracusarum praeter arcem et insulam adiunctam oppido eoque rem perduxit ut talibus pactionibus pacem tyrannus facere uellet siciliam dion obtineret italiam dionysius syracusas apollocrates cui maximam fidem uni habebat dion  has tam prosperas tamque inopinatas res consecuta est subita commutatio quod fortuna sua mobilitate quem paulo ante extulerat  demergere est adorta primum in filio de quo commemoraui supra suam uim exercuit nam cum uxorem reduxisset quae alii fuerat tradita filiumque uellet reuocare ad uirtutem a perdita luxuria accepit grauissimum parens uulnus morte filii deinde orta dissensio est inter eum et heraclidem qui quod ei principatum non concedebat factionem comparauit neque is minus ualebat apud optimates quorum consensu praeerat classi cum dion exercitum pedestrem teneret non tulit hoc animo aequo dion et uersum illum homeri rettulit ex secunda rhapsodia in quo haec sententia est non posse bene geri rem publicam multorum imperiis quod dictum magna inuidia consecuta est namque aperuisse uidebatur omnia in sua potestate esse uelle hanc ille non lenire obsequio sed acerbitate opprimere studuit heraclidemque cum syracusas uenisset interficiundum curauit  quod factum omnibus maximum timorem iniecit nemo enim illo interfecto se tutum putabat ille autem aduersario remoto licentius eorum bona quos sciebat aduersus se sensisse militibus dispertiuit quibus diuisis cum cotidiani maximi fierent sumptus celeriter pecu                                                                  nia deesse coepit neque quo manus porrigeret suppetebat nisi in amicorum possessiones id eius modi erat ut cum milites reconciliasset amitteret optimates quarum rerum cura frangebatur et insuetus male audiendi non animo aequo ferebat de se ab iis male existimari quorum paulo ante in caelum fuerat elatus laudibus uulgus autem offensa in eum militum uoluntate liberius loquebatur et tyrannum non ferendum dictitabat  haec ille intuens cum quem ad modum sedaret nesciret et quorsum euaderent timeret callicrates quidam ciuis atheniensis qui simul cum eo ex peloponneso in siciliam uenerat homo et callidus et ad fraudem acutus sine ulla religione ac fide adit ad dionem et ait eum magno in periculo esse propter offensionem populi et odium militum quod nullo modo euitare posset nisi alicui suorum negotium daret qui se simularet illi inimicum quem si inuenisset idoneum facile omnium animos cogniturum aduersariosque sublaturum quod in  imici eius dissidenti suos sensus aperturi forent tali consilio probato excepit has partes ipse callicrates et se armat imprudentia dionis ad eum interficiundum socios conquirit aduersarios eius conuenit coniuratione confirmat res multis consciis quae gereretur elata defertur ad aristomachen sororem dionis uxoremque areten illae timore perterritae conueniunt cuius de periculo timebant at ille negat a callicrate fieri sibi insidias sed illa quae agerentur fieri praecepto suo mulieres nihilo setius callicratem in aedem proserpinae deducunt ac iurare cogunt nihil ab illo periculi fore dioni ille hac religione non modo non est deterritus sed ad maturandum concitatus est uerens ne prius consilium aperiretur suum quam conata perfecisset  hac mente proximo die festo cum a conuentu se remotum dion domi teneret atque in conclaui edito recubuisset consciis facinoris loca munitiora oppidi tradit domum custodiis saepit a foribus qui non discedant certos praeficit nauem triremem armatis ornat philostratoque fratri suo tradit eamque in portu agitari iubet ut si exercere remiges uellet cogitans si forte consiliis obstitisset fortuna ut haberet qua fugeret ad salutem suorum autem e numero zacynthios adulescentes quosdam eligit cum audacissimos tum uiribus maximis hisque dat negotium ad dionem eant inermes sic ut conueniendi eius gratia uiderentur uenire hi propter notitiam sunt intromissi at illi ut limen eius intrarant foribus obseratis in lecto cubantem inuadunt colligant fit strepitus adeo ut exaudiri possit foris hic sicut ante saepe dictum est quam inuisa sit singularis potentia et miseranda uita qui se metui quam amari malunt cuiuis facile intellectu fuit namque illi ipsi custodes si propria fuissent uoluntate foribus effractis seruare eum potuissent quod illi inermes telum foris flagitantes uiuum tenebant cui cum succurreret nemo lyco quidam syracusanus per fenestras gladium dedit quo dion interfectus est  confecta caede cum multitudo uisendi gratia introisset nonnulli ab  insciis pro noxiis conciduntur nam celeri rumore dilato dioni uim allatam multi concurrerant quibus tale facinus displicebat hi falsa suspicione ducti immerentes ut sceleratos occidunt huius de morte ut palam factum est mirabiliter uulgi mutata est uoluntas nam qui uiuum eum tyrannum uocitarant eidem liberatorem patriae tyrannique expulsorem praedicabant sic subito misericordia odio successerat ut eum suo sanguine ab acherunte si possent cuperent redimere itaque in urbe celeberrimo loco elatus publice sepulcri monumento donatus est diem obiit circiter annos quinquaginta quinque natus quartum post annum quam ex peloponneso in siciliam redierat iphicrates iphicrates atheniensis non tam magnitudine rerum gestarum quam disciplina militari nobilitatus est fuit enim talis dux ut non solum aetatis suae cum primis compararetur sed ne de maioribus natu quidem quisquam anteponeretur multum uero in bello est uersatus saepe exercitibus praefuit nusquam culpa male rem gessit semper consilio uicit tantumque eo ualuit ut multa in re militari partim noua attulerit partim meliora fecerit namque ille pedestria arma mutauit cum ante illum imperatorem maximis clipeis breuibus hastis minutis gladiis uterentur ille e contrario peltam pro parma fecit a quo postea peltastae pedites appellabantur ut ad motus concursusque essent leuiores hastae modum duplicauit gladios longiores fecit idem genus loricarum mutauit et pro sertis atque aeneis linteas dedit quo facto expeditiores milites reddidit nam pondere detracto quod aeque corpus tegeret et leue esset curauit  bellum cum thracibus gessit seuthen socium atheniensium in regnum restituit apud corinthum tanta seueritate exercitui praefuit ut nullae umquam in graecia neque exercitatiores copiae neque magis dicto audientes fuerint duci in eamque consuetudinem induxit ut  cum proelii signum ab imperatore esset datum sine ducis opera sic ordinatae consisterent ut singuli ab peritissimo imperatore dispositi uiderentur hoc exercitu moram lacedaemoniorum interfecit quod maxime tota celebratum est graecia iterum eodem bello omnes copias eorum fugauit quo facto magnam adeptus est gloriam cum artaxerxes aegyptio regi bellum inferre uoluit iphicraten ab atheniensibus ducem petiuit quem praeficeret exercitui conducticio cuius numerus duodecim milium fuit quem quidem sic omni disciplina militari erudiuit ut quem ad modum quondam fabiani milites romani appellati sunt sic iphicratenses apud graecos in summa laude fuerint idem subsidio lacedaemoniis profectus epaminondae retardauit impetus nam nisi eius aduentus appropinquasset non prius thebani sparta abscessissent quam captam incendio delessent  fuit autem et animo magno et corpore imperatoriaque forma ut ipso aspectu cuiuis iniceret admirationem sui sed in labore nimis remissus parumque patiens ut theopompus memoriae prodidit bonus uero ciuis fideque magna quod cum in aliis rebus declarauit tum maxime in amyntae macedonis liberis tuendis namque eurydice mater perdiccae et philippi cum his duobus pueris amynta mortuo ad iphicraten confugit eiusque opibus defensa est uixit ad senectutem placatis in se suorum ciuium animis causam capitis semel dixit bello sociali simul cum timotheo eoque iudicio est absolutus menesthea filium reliquit ex thressa natum coti regis filia is cum interrogaretur utrum pluris patrem matremne faceret matrem inquit id cum omnibus mirum uideretur at ille merito inquit facio nam pater quantum in se fuit threcem me genuit contra ea mater atheniensem  chabrias chabrias atheniensis hic quoque in summis habitus est ducibus resque multas memoria dignas gessit sed ex his elucet maxime inuentum eius in proelio quod apud thebas fecit cum boeotiis subsidio uenisset namque in eo uictoria fidentem summum ducem cernens agesilaum fugatis iam ab eo conducticiis cateruis reliquam phalangem loco uetuit cedere obnixoque genu scuto proiecta hasta impetum excipere hostium docuit id nouum agesilaus contuens progredi non est ausus suosque iam incurrentes tuba reuocauit hoc usque eo tota graecia fama celebratum est ut illo statu chabrias sibi statuam fieri uoluerit quae publice ei ab atheniensibus in foro constituta est ex quo factum est ut postea athletae ceterique artifices iis statibus in statuis ponendis uterentur      cum uictoriam essent adepti  chabrias autem multa in europa bella administrauit cum dux atheniensium esset in aegypto sua sponte gessit nam nectenebin adiutum profectus regnum ei constituit fecit idem cypri sed publice ab atheniensibus euagorae adiutor datus neque prius inde discessit quam totam insulam bello deuinceret qua ex re athenienses magnam gloriam sunt adepti interim bellum inter aegyptios et persas conflatum est athenienses cum artaxerxe societatem habebant lacedae                                                       monii cum aegyptiis a quibus magnas praedas agesilaus rex eorum faciebat id intuens chabrias cum in re nulla agesilao cederet sua sponte eos adiutum profectus aegyptiae classi praefuit pedestribus copiis agesilaus  tum praefecti regis persae legatos miserunt athenas questum quod chabrias aduersum regem bellum gereret cum aegyptiis athenienses diem certam chabriae praestituerunt quam ante domum nisi redisset capitis se illum damnaturos denuntiarunt hoc ille nuntio athenas rediit neque ibi diutius est moratus quam fuit necesse non enim libenter erat ante oculos suorum ciuium quod et uiuebat laute et in  dulgebat sibi liberalius quam ut inuidiam uulgi posset effugere est enim hoc commune uitium magnis liberisque ciuitatibus ut inuidia gloriae comes sit et libenter de iis detrahant quos eminere uideant altius neque animo aequo pauperes alienam intueantur fortunam itaque chabrias quoniam ei licebat plurimum aberat neque uero solus ille aberat athenis libenter sed omnes fere principes fecerunt idem quod tantum se ab inuidia putabant futuros quantum a conspectu suorum recesserint itaque conon plurimum cypri uixit iphicrates in thraecia timotheus lesbo chares sigeo dissimilis quidem chares horum et factis et moribus sed tamen athenis et honoratus et potens  chabrias autem periit bello sociali tali modo oppugnabant athenienses chium erat in classe chabrias priuatus sed omnes qui in magistratu erant auctoritate anteibat eumque magis milites quam qui praeerant aspiciebant quae res ei maturauit mortem nam dum primus studet portum intrare gubernatoremque iubet eo dirigere nauem ipse sibi perniciei fuit cum enim eo penetrasset ceterae non sunt secutae quo facto circumfusus hostium concursu cum fortissime pugnaret nauis rostro percussa coepit sidere hinc refugere cum posset si se in mare deiecisset quod suberat classis atheniensium quae exciperet natantis perire maluit quam armis abiectis nauem relinquere in qua fuerat uectus id ceteri facere noluerunt qui nando in tutum peruenerunt at ille praestare honestam mortem existimans turpi uitae comminus pugnans telis hostium interfectus est timotheus timotheus cononis filius atheniensis hic a patre acceptam gloriam multis auxit uirtutibus fuit enim disertus impiger laboriosus rei militaris peritus neque minus ciuitatis regendae multa huius sunt praeclare facta sed haec maxime illustria olynthios et byzantios bello subegit samum cepit in qua oppugnanda superiori bello athe  nienses mille et ducenta talenta consumpserant id ille sine ulla publica impensa populo restituit aduersus cotum bella gessit ab eoque mille et ducenta talenta praedae in publicum rettulit cyzicum obsidione liberauit ariobarzani simul cum agesilao auxilio profectus est a quo cum laco pecuniam numeratam accepisset ille ciuis suos agro atque urbibus augeri maluit quam id sumere cuius partem domum suam ferre posset itaque accepit crithoten et sestum  idem classi praefectus circumuehens peloponnesum laconicen populatus classem eorum fugauit corcyram sub imperium atheniensium redegit sociosque idem adiunxit epirotas athamanas chaonas omnesque eas gentes quae mare illud adiacent quo facto lacedaemonii de diutina contentione destiterunt et sua sponte atheniensibus imperii maritimi principatum concesserunt pacemque iis legibus constituerunt ut athenienses mari duces essent quae uictoria tantae fuit atticis laetitiae ut tum primum arae paci publice sint factae eique deae puluinar sit institutum cuius laudis ut memoria maneret timotheo publice statuam in foro posuerunt qui honos huic uni ante id tempus contigit ut cum patri populus statuam posuisset filio quoque daret sic iuxta posita recens filii ueterem patris renouauit memoriam  hic cum esset magno natu et magistratus gerere desisset bello athenienses undique premi sunt coepti defecerat samus descierat hellespontus philippus iam tum ualens macedo multa moliebatur cui oppositus chares cum esset non satis in eo praesidii putabatur fit menestheus praetor filius iphicratis gener timothei et ut ad bellum proficiscatur decernitur huic in consilium dantur duo usu sapientiaque praestantes pater et socer quod in his tanta erat auctoritas ut magna spes esset per eos amissa posse recuperari hi cum samum profecti essent et eodem chares illorum aduentu cognito cum suis copiis proficisceretur ne quid absente se gestum uideretur accidit cum ad insulam appropinquarent ut magna tempestas oriretur quam euitare duo ueteres imperatores utile arbitrati suam classem suppresserunt at ille temeraria usus ratione non cessit maiorum natu auctoritati uelut in sua manu esset fortuna quo contenderat peruenit eodemque  ut sequerentur ad timotheum et iphicraten nuntium misit hinc male re gesta compluribus amissis nauibus eo unde erat profectus se recepit litterasque athenas publice misit sibi procliue fuisse samum capere nisi a timotheo et iphicrate desertus esset populus acer suspicax ob eamque rem mobilis aduersarius inuidus etiam potentiae in crimen uocabantur domum reuocat accusantur proditionis hoc iudicio damnatur timotheus lisque eius aestimatur centum talentis ille odio ingratae ciuitatis coactus chalcidem se contulit  huius post mortem cum populum iudicii sui paeniteret multae nouem partis detraxit et decem talenta cononem filium eius ad muri quandam partem reficiendam iussit dare in quo fortunae uarietas est animaduersa nam quos auus conon muros ex hostium praeda patriae restituerat eosdem nepos cum summa ignominia familiae ex sua re familiari reficere coactus est timothei autem moderatae sapientisque uitae cum pleraque possimus proferre testimonia uno erimus contenti quod ex eo facile conici poterit quam carus suis fuerit cum athenis adulescentulus causam diceret non solum amici priuatique hospites ad eum defendendum conuenerunt sed etiam in eis iason tyrannus thessaliae qui illo tempore fuit omnium potentissimus hic cum in patria sine satellitibus se tutum non arbitraretur athenas sine ullo praesidio uenit tantique hospitem fecit ut mallet se capitis periculum adire quam timotheo de fama dimicanti deesse hunc aduersus tamen timotheus postea populi iussu bellum gessit patriae sanctiora iura quam hospitii esse duxit haec extrema fuit aetas imperatorum atheniensium iphicratis chabriae timothei neque post illorum obitum quisquam dux in illa urbe fuit dignus memoria uenio nunc ad fortissimum uirum maximique consilii omnium barbarorum exceptis duobus karthaginiensibus hamilcare et hannibale de quo hoc plura referemus quod et obscuriora sunt eius gesta pleraque et ea quae prospere ei cesserunt non magnitudine copiarum sed consilii quo tum omnes superabat acciderunt quorum nisi ratio explicata fuerit res apparere non poterunt  datames datames patre camisare natione care matre scythissa natus primum in militum numero fuit apud artaxerxen eorum qui regiam tuebantur pater eius camisares quod et manu fortis et bello strenuus et regi multis locis fidelis erat repertus habuit prouinciam partem ciliciae iuxta cappadociam quam incolunt leucosyri datames militare munus fungens primum qualis esset aperuit in bello quod rex aduersus cadusios gessit namque hic multis milibus regiorum interfectis magni fuit eius opera quo factum est ut cum in eo bello cecidisset camisares paterna ei traderetur prouincia  pari se uirtute postea praebuit cum autophrodates iussu regis bello persequeretur eos qui defecerant namque huius opera hostes cum castra iam intrassent profligati sunt exercitusque reliquus conseruatus regis est qua ex re maioribus rebus praeesse coepit erat eo tempore thuys dynastes paphlagoniae antiquo genere ortus a pylaemene illo quem homerus troico bello a patroclo interfectum ait is regi dicto audiens non erat quam ob causam bello eum persequi con                            stituit eique rei praefecit datamen propinquum paphlagonis namque ex fratre et sorore erant nati quam ob causam datames primum experiri uoluit ut sine armis propinquum ad officium reduceret ad quem cum uenisset sine praesidio quod ab amico nullas uereretur insidias paene interiit nam thuys eum clam interficere uoluit erat mater cum datame amita paphlagonis ea quid ageretur resciit filiumque monuit ille fuga periculum euitauit bellumque indixit thuyni in quo cum ab ariobarzane praefecto lydiae et ioniae totiusque phrygiae desertus esset nihilo segnius perseuerauit uiuumque thuyn cepit cum uxore et liberis  cuius facti ne prius fama ad regem quam ipse perueniret dedit operam itaque omnibus insciis eo ubi erat rex uenit posteroque die thuyn hominem maximi corporis terribilique facie quod et niger et capillo longo barbaque erat promissa optima ueste texit quam satrapae regii gerere consuerant ornauit etiam torque atque armillis  aureis ceteroque regio cultu ipse agresti duplici amiculo circumdatus hirtaque tunica gerens in capite galeam uenatoriam dextra manu clauam sinistra copulam qua uinctum ante se thuynem agebat ut si feram bestiam captam duceret quem cum omnes conspicerent propter nouitatem ornatus ignotamque formam ob eamque rem magnus esset concursus fuit nonnemo qui agnosceret thuyn regique nuntiaret primo non accredidit itaque pharnabazum misit exploratum a quo ut rem gestam comperit statim admitti iussit magnopere delectatus cum facto tum ornatu inprimis quod nobilis rex in potestatem inopinanti uenerat itaque magnifice datamen donatum ad exercitum misit qui tum contrahebatur duce pharnabazo et tithrauste ad bellum aegyptium parique eum atque illos imperio esse iussit postea uero quam pharnabazum rex reuocauit illi summa imperii tradita est  hic cum maximo studio compararet exercitum aegyptumque proficisci pararet subito a rege litterae sunt ei missae ut aspim aggrederetur qui cataoniam tenebat quae gens iacet supra ciliciam confinis cappadociae namque aspis saltuosam regionem castellisque munitam incolens non solum imperio regis non parebat sed etiam finitimas regiones uexabat et quae regi portarentur abripiebat datames etsi longe aberat ab iis regionibus et a maiore re abstrahebatur tamen regis uoluntati morem gerendum putauit itaque cum paucis sed uiris fortibus nauem conscendit existimans quod accidit facilius se imprudentem parua manu oppressurum quam paratum quamuis magno exercitu hac delatus in ciliciam egressus inde dies noctesque iter faciens taurum transiit eoque quo studuerat uenit quaerit quibus locis sit aspis cognoscit haud longe abesse profectumque eum uenatum quem dum speculatur aduentus eius causa cognoscitur pisidas cum iis quos secum habebat ad resistendum aspis comparat id datames ubi audiuit arma sumit suos sequi iubet ipse equo concitato ad hostem uehitur quem procul aspis conspiciens ad se ferentem pertimescit atque a conatu resistendi deterritus sese dedidit hunc datames uinctum ad regem ducendum tradit mithridati   haec dum geruntur artaxerxes reminiscens a quanto bello ad quam paruam rem principem ducum misisset se ipse reprehendit et nuntium ad exercitum acen misit quod nondum datamen profectum putabat qui diceret ne ab exercitu discederet hic priusquam perueniret quo erat profectus in itinere conuenit qui aspim ducebant qua celeritate cum magnam beniuolentiam regis datames consecutus esset non minorem inuidiam aulicorum excepit quod illum unum pluris quam se omnes fieri uidebant quo facto cuncti ad eum opprimendum consenserunt haec pandantes gazae custos regiae amicus datami perscripta ei mittit in quibus docet eum magno fore periculo si quid illo imperante aduersi in aegypto accidisset namque eam esse consuetudinem regiam ut casus aduersos hominibus tribuant secundos fortunae suae quo fieri ut facile impellantur ad eorum perniciem quorum ductu res male gestae nuntientur illum hoc maiore fore in discrimine quod quibus rex maxime oboediat eos habeat inimicissimos talibus ille litteris cognitis cum iam ad exercitum acen uenisset quod non ignorabat ea uere scripta desciscere a rege constituit neque tamen quicquam fecit quod fide sua esset indignum nam mandroclen magnetem exercitui praefecit ipse cum suis in cappadociam discedit coniunctamque huic paphlagoniam occupat celans qua uoluntate esset in regem clam cum ariobarzane facit amicitiam manum comparat urbes munitas suis tuendas tradit  sed haec propter hiemale tempus minus prospere procedebant audit pisidas quasdam copias aduersus se parare filium eo arsideum cum exercitu mittit cadit in proelio adulescens proficiscitur eo pater non ita cum magna manu celans quantum uulnus accepisset quod prius ad hostem peruenire cupiebat quam de male re gesta fama ad suos perueniret ne cognita filii morte animi debilitarentur militum quo contenderat peruenit iisque locis castra ponit ut neque circumiri multitudine aduersariorum posset neque impediri quominus ipse ad dimicandum manum haberet expeditam erat cum eo mithrobarzanes socer eius praefectus equitum is desperatis generi rebus ad hostes transfugit id datames ut audiuit sensit si in turbam exisset ab homine tam necessario se relictum futurum ut ceteri consilium seque  rentur in uulgus edit suo iussu mithrobarzanem profectum pro perfuga quo facilius receptus interficeret hostes quare relinqui eum par non esse et omnes confestim sequi quod si animo strenuo fecissent futurum ut aduersarii non possent resistere cum et intra uallum et foris caederentur hac re probata exercitum educit mithrobarzanem persequitur tantum qui cum ad hostes peruenerat datames signa inferri iubet pisidae noua re commoti in opinionem adducuntur perfugas mala fide compositoque fecisse ut recepti maiori essent calamitati primum eos adoriuntur illi cum quid ageretur aut quare fieret ignorarent coacti sunt cum eis pugnare ad quos transierant ab iisque stare quos reliquerant quibus cum neutri parcerent celeriter sunt concisi reliquos pisidas resistentis datames inuadit primo impetu pellit fugientis persequitur multos interficit castra hostium capit tali consilio uno tempore et proditores perculit et hostis profligauit et quod ad perniciem suam fuerat cogitatum id ad salutem conuertit quo neque acutius ullius imperatoris cogitatum neque celerius factum usquam legimus  ab hoc tamen uiro sysinas maximo natu filius desciit ad regemque transiit et de defectione patris detulit quo nuntio artaxerxes commotus quod intellegebat sibi cum uiro forti ac strenuo negotium esse qui cum cogitasset facere auderet et prius cogitare quam conari consuesset autophrodatem in cappadociam mittit hic ne intrare posset saltum in quo ciliciae portae sunt sitae datames praeoccupare studuit sed tam subito copias contrahere non potuit a qua re depulsus cum ea manu quam contraxerat locum delegit talem ut neque circumiretur ab hostibus neque praeteriret aduersarius quin ancipitibus locis premeretur et si dimicare uellet non multum obesse multitudo hostium suae paucitati posset  hoc etsi autophrodates uidebat tamen statuit congredi quam cum tantis copiis refugere aut tam diu uno loco sedere habebat barbaro  rum equitum uiginti peditum centum milia quos illi cardacas appellant eiusdemque generis tria milia funditorum praeterea cappadocum octo milia armeniorum decem milia paphlagonum quinque milia phrygum decem milia lydorum quinque milia aspendiorum et pisidarum circiter tria milia cilicum duo milia captianorum totidem ex graecia conductorum tria milia leuis armaturae maximum numerum has aduersus copias spes omnis consistebat datami in se locique natura namque huius partem non habebat uicesimam militum quibus fretus conflixit aduersariorumque multa milia concidit cum de ipsius exercitu non amplius hominum mille cecidisset quam ob causam po                             stero die tropaeum posuit quo loco pridie pugnatum erat hinc cum castra mouisset semperque inferior copiis superior omnibus proeliis discederet quod numquam manum consereret nisi cum aduersarios locorum angustiis clausisset quod perito regionum callideque cogitanti saepe accidebat autophrodates cum bellum duci maiore regis calamitate quam aduersariorum uideret pacem amicitiamque hortatus est ut cum rege in gratiam rediret quam ille etsi fidam non fore putabat tamen condicionem accepit seque ad artaxerxem legatos missurum dixit sic bellum quod rex aduersus datamen susceperat sedatum est autophrodates in phrygiam se recepit  at rex quod implacabile odium in datamen susceperat postquam bello eum opprimi non posse animaduertit insidiis interficere studuit quas ille plerasque uitauit sicut cum ei nuntiatum esset quosdam sibi insidiari qui in amicorum erant numero de quibus quod inimici detulerant neque credendum neque neglegendum putauit experiri uoluit uerum falsumne sibi esset relatum itaque eo profectus est in quo itinere futuras insidias dixerant sed elegit corpore ac statura simillimum sui eique uestitum suum dedit atque eo loco ire quo ipse consuerat iussit ipse autem ornatu uestituque militari inter corporis custodes iter facere coepit at insidiatores postquam in eum locum agmen peruenit decepti ordine atque uestitu impetum in eum faciunt qui suppositus erat praedixerat autem iis datames cum quibus iter faciebat ut parati essent facere quod ipsum uidissent ipse ut con  currentis insidiatores animum aduertit tela in eos coniecit hoc idem cum uniuersi fecissent priusquam peruenirent ad eum quem aggredi uolebant confixi conciderunt  hic tamen tam callidus uir extremo tempore captus est mithridatis ariobarzanis filii dolo namque is pollicitus est regi se eum interfecturum si ei rex permitteret ut quodcumque uellet liceret impune facere fidemque de ea re more persarum dextra dedisset hanc ut accepit a rege missam copias parat et absens amicitiam cum datame facit regis prouincias uexat castella expugnat magnas praedas capit quarum partim suis dispertit partim ad datamen mittit pari modo complura castella ei tradit haec diu faciendo persuasit homini se infinitum aduersus regem suscepisse bellum cum nihilo magis ne quam suspicionem illi praeberet insidiarum neque colloquium eius petiuit neque in conspectum uenire studuit sic absens amicitiam gerebat ut non beneficiis mutuis sed communi odio quod erga regem susceperant contineri uiderentur  id cum satis se confirmasse arbitratus est certiorem facit datamen tempus esse maiores exercitus parari et bellum cum ipso rege suscipi deque ea re si ei uideretur quo loco uellet in colloquium ueniret probata re colloquendi tempus sumitur locusque quo conueniretur huc mithridates cum uno cui maxime habebat fidem ante aliquot dies uenit compluribusque locis separatim gladios obruit eaque loca diligenter notat ipso autem colloquii die utrique locum qui explorarent atque ipsos scrutarentur mittunt deinde ipsi sunt congressi hic cum aliquamdiu in colloquio fuissent et diuerse discessissent iamque procul datames abesset mithridates priusquam ad suos perueniret ne quam suspicionem pareret in eundem locum reuertitur atque ibi ubi telum erat infossum resedit ut si lassitudine cuperet acquiescere datamenque reuocauit simulans se quiddam in colloquio esse oblitum interim telum quod latebat protulit nudatumque uagina ueste texit ac datami uenienti ait digredientem se animaduertisse locum quendam qui erat in conspectu ad castra ponenda esse idoneum quem cum  digito demonstraret et ille respiceret auersum ferro transfixit priusque quam quisquam posset succurrere interfecit ita ille uir qui multos consilio neminem perfidia ceperat simulata captus est amicitia epaminondas epaminondas polymnidis filius thebanus de hoc priusquam scribimus haec praecipienda uidentur lectoribus ne alienos mores ad suos referant neue ea quae ipsis leuiora sunt pari modo apud ceteros fuisse arbitrentur scimus enim musicen nostris moribus abesse a principis persona saltare uero etiam in uitiis poni quae omnia apud graecos et grata et laude digna ducuntur cum autem exprimere imaginem consuetudinis atque uitae uelimus epaminondae nihil uidemur debere praetermittere quod pertineat ad eam declarandam quare dicemus primum de genere eius deinde quibus disciplinis et a quibus sit eruditus tum de moribus ingeniique facultatibus et si qua alia memoria digna erunt postremo de rebus gestis quae a plurimis animi anteponuntur uirtutibus  natus ergo patre quo diximus genere honesto pauper iam a maioribus relictus eruditus autem sic ut nemo thebanus magis nam et citharizare et cantare ad chordarum sonum doctus est a dionysio qui non minore fuit in musicis gloria quam damon aut lamprus quorum peruulgata sunt nomina cantare tibiis ab olympiodoro saltare a calliphrone at philosophiae praeceptorem habuit lysim tarentinum pythagoreum cui quidem sic fuit deditus ut adulescens tristem ac seuerum senem omnibus aequalibus suis in familiaritate anteposuerit neque prius eum a se dimiserit quam in doctrinis tanto antecessit condiscipulos ut facile intellegi posset pari modo superaturum omnes in ceteris artibus atque haec ad nostram consuetudinem sunt leuia et potius contemnenda at in graecia utique olim magnae laudi erant postquam ephebus est factus et palaestrae dare operam coepit non tam magnitudini uirium seruiuit quam uelocitati illam enim ad athletarum usum hanc ad belli existimabat utilitatem pertinere  itaque exercebatur plurimum currendo et luctando ad eum finem quoad stans complecti posset atque contendere in armis uero plurimum studii consumebat  ad hanc corporis firmitatem plura etiam animi bona accesserant erat enim modestus prudens grauis temporibus sapienter utens peritus belli fortis manu animo maximo adeo ueritatis diligens ut ne ioco quidem mentiretur idem continens clemens patiensque admirandum in modum non solum populi sed etiam amicorum ferens iniurias in primis commissa celans quodque interdum non minus prodest quam diserte dicere studiosus audiendi ex hoc enim facillime disci arbitrabatur itaque cum in circulum uenisset in quo aut de re publica disputaretur aut de philosophia sermo haberetur numquam inde prius discessit quam ad finem sermo esset adductus paupertatem adeo facile perpessus est ut de re publica nihil praeter gloriam ceperit amicorum in se tuendo caruit facultatibus fide ad alios subleuandos saepe sic usus est ut iudicari possit omnia ei cum amicis fuisse communia nam cum aut ciuium suorum aliquis ab hostibus esset captus aut uirgo amici nubilis quae propter paupertatem collocari non posset amicorum consilium habebat et quantum quisque daret pro facultatibus imperabat eamque summam cum fecerat priusquam acciperet pecuniam adducebat eum qui quaerebat ad eos qui conferebant eique ut ipsi numerarent faciebat ut ille ad quem ea res perueniebat sciret quantum cuique deberet  tentata autem eius est abstinentia a diomedonte cyziceno namque is rogatu artaxerxis regis epaminondam pecunia corrumpendum susceperat hic magno cum pondere auri thebas uenit et micythum adulescentulum quinque talentis ad suam perduxit uoluntatem quem tum epaminondas plurimum diligebat micythus epaminondam conuenit et causam aduentus diomedontis ostendit at ille diomedonti coram nihil inquit opus est pecunia nam si rex ea uult quae thebanis sunt utilia gratis facere sum paratus sin autem contraria non habet auri atque argenti satis namque orbis terrarum diuitias acci  pere nolo prae patriae caritate tu quod me incognitum tentasti tuique similem existimasti non miror tibique ignosco sed egredere propere ne alios corrumpas cum me non potueris et tu micythe argentum huic redde aut nisi id confestim facis ego te tradam magistratui        hunc diomedon cum rogaret ut tuto exiret suaque quae attulerat liceret efferre istud quidem inquit faciam neque tua causa sed mea ne si tibi sit pecunia adempta aliquis dicat id ad me ereptum peruenisse quod delatum accipere noluissem a quo cum quaesisset quo se deduci uellet et ille athenas dixisset praesidium dedit ut tuto perueniret neque uero id satis habuit sed etiam ut inuiolatus in nauem escenderet per chabriam atheniensem de quo supra mentionem fecimus effecit abstinentiae erit hoc satis testimonium plurima quidem proferre possumus sed modus adhibendus est quoniam uno hoc uolumine uitam excellentium uirorum complurium concludere constituimus quorum separatim multis milibus uersuum complures scriptores ante nos explicarunt  fuit etiam disertus ut nemo ei thebanus par esset eloquentia neque minus concinnus in breuitate respondendi quam in perpetua oratione ornatus habuit obtrectatorem menecliden quendam indidem thebis et aduersarium in administranda re publica satis exercitatum in dicendo ut thebanum scilicet namque illi genti plus inest uirium quam ingenii is quod in re militari florere epaminondam uidebat hortari solebat thebanos ut pacem bello anteferrent ne illius imperatoris opera desideraretur huic ille fallis inquit uerbo ciuis tuos quod hos a bello auocas otii enim nomine seruitutem concilias nam paritur pax bello itaque qui ea diutina uolunt frui bello exercitati esse debent quare si principes graeciae uultis esse castris est uobis utendum non palaestra idem ille meneclides cum huic obiceret quod liberos non haberet neque uxorem duxisset maximeque insolentiam quod sibi agamemnonis belli gloriam uideretur consecutus at ille desine inquit meneclida de uxore mihi exprobrare nam nullius in ista re minus uti consilio uolo habebat enim meneclides suspicionem adul  teri quod autem me agamemnonem aemulari putas falleris namque ille cum uniuersa graecia uix decem annis unam cepit urbem ego contra ea una urbe nostra dieque uno totam graeciam lacedaemoniis fugatis liberaui  idem cum in conuentum uenisset arcadum petens ut societatem cum thebanis et argiuis facerent contraque callistratus atheniensium legatus qui eloquentia omnes eo praestabat tempore postularet ut potius amicitiam sequerentur atticorum et in oratione sua multa inuectus esset in thebanos et argiuos in eisque hoc posuisset animum aduertere debere arcadas qualis utraque ciuitas ciuis procreasset ex quibus de ceteris possent iudicare argiuos enim fuisse orestem et alcmaeonem matricidas thebis oedipum natum qui cum patrem suum interfecisset ex matre liberos procreasse huic in respondendo epaminondas cum de ceteris perorasset postquam ad illa duo opprobria peruenit admirari se dixit stultitiam rhetoris attici qui non animaduerterit innocentes illos natos domi scelere admisso cum patria essent expulsi receptos esse ab atheniensibus sed maxime eius eloquentia eluxit spartae legati ante pugnam leuctricam quo cum omnium sociorum conuenissent legati coram frequentissimo legationum conuentu sic lacedaemoniorum tyrannidem coarguit ut non minus illa oratione opes eorum concusserit quam leuctrica pugna tum enim perfecit quod post apparuit ut auxilio sociorum lacedaemonii priuarentur  fuisse patientem suorumque iniurias ferentem ciuium quod se patriae irasci nefas esse duceret haec sunt testimonia cum eum propter inuidiam ciues sui praeficere exercitui noluissent duxque esset delectus belli imperitus cuius errore eo esset deducta illa multitudo militum ut omnes de salute pertimescerent quod locorum angustiis clausi ab hostibus obsidebantur desiderari coepta est epaminondae diligentia erat enim ibi priuatus numero militis a quo cum peterent opem nullam adhibuit memoriam contumeliae et exercitum obsidione liberatum domum reduxit incolumem nec uero hoc semel fecit sed saepius maxime autem fuit illustre quod cum peloponnesum exer  citum duxisset aduersus lacedaemonios haberetque collegas duos quorum alter erat pelopidas uir fortis ac strenuus hi cum criminibus aduersariorum omnes in inuidiam uenissent ob eamque rem imperium iis esset abrogatum atque in eorum locum alii praetores successissent epaminondas populi scito non paruit idemque ut facerent persuasit collegis et bellum quod susceperat gessit namque animaduertebat nisi id fecisset totum exercitum propter praetorum imprudentiam inscitiamque belli periturum lex erat thebis quae morte multabat si quis diutius imperium retinuisset quam lege praefinitum foret hanc epaminondas cum rei publicae conseruandae causa latam uideret ad perniciem ciuitatis conferre noluit et quattuor mensibus diutius quam populus iusserat gessit imperium  postquam domum reditum est collegae eius hoc crimine accusabantur quibus ille permisit ut omnem causam in se transferrent suaque opera factum contenderent ut legi non oboedirent qua defensione illis periculo liberatis nemo epaminondam responsurum putabat quod quid diceret non haberet at ille in iudicium uenit nihil eorum negauit quae aduersarii crimini dabant omniaque quae collegae dixerant confessus est neque recusauit quominus legis poenam subiret sed unum ab iis petiuit ut in sepulchro suo inscriberent epaminondas a thebanis morte multatus est quod eos coegit apud leuctra superare lacedaemonios quos ante se imperatorem nemo boeotorum ausus fuit aspicere in acie quodque uno proelio non solum thebas ab interitu retraxit sed etiam uniuersam graeciam in libertatem uindicauit eoque res utrorumque perduxit ut thebani spartam oppugnarent lacedaemonii satis haberent si salui esse possent neque prius bellare destitit quam messene restituta urbem eorum obsidione clausit haec cum dixisset risus omnium cum hilaritate coortus est neque quisquam iudex ausus est de eo ferre suffragium sic a iudicio capitis maxima discessit gloria  hic extremo tempore imperator apud mantineam cum acie instructa audacius instaret hostes cognitus a lacedaemoniis quod in unius pernicie eius patriae sitam putabant salutem uniuersi in unum impetum fecerunt neque prius abscesserunt quam magna caede multisque occi  sis fortissime ipsum epaminondam pugnantem sparo eminus percussum concidere uiderunt huius casu aliquantum retardati sunt boeotii neque tamen prius pugna excesserunt quam repugnantis profligarunt at epaminondas cum animaduerteret mortiferum se uulnus accepisse simulque si ferrum quod ex hastili in corpore remanserat extraxisset animam statim emissurum usque eo retinuit quoad renuntiatum est uicisse boeotios id postquam audiuit satis inquit uixi inuictus enim morior tum ferro extracto confestim exanimatus est  hic uxorem numquam duxit in quo cum reprehenderetur quod liberos non relinqueret a pelopida qui filium habebat infamem maleque eum in eo patriae consulere diceret uide inquit ne tu peius consulas qui talem ex te natum relicturus sis neque uero stirps potest mihi deesse namque ex me natam relinquo pugnam leuctricam quae non modo mihi superstes sed etiam immortalis sit necesse est quo tempore duce pelopida exules thebas occuparunt et praesidium lacedaemoniorum ex arce expulerunt epaminondas quamdiu facta est caedes ciuium domo se tenuit quod neque defendere malos uolebat neque impugnare ne manus suorum sanguine cruentaret namque omnem ciuilem uictoriam funestam putabat idem postquam apud cadmeam cum lacedaemoniis pugnari coeptum est in primis stetit huius de uirtutibus uitaque satis erit dictum si hoc unum adiunxero quod nemo ibit infitias thebas et ante epaminondam natum et post eiusdem interitum perpetuo alieno paruisse imperio contra ea quamdiu ille praefuerit rei publicae caput fuisse totius graeciae ex quo intellegi potest unum hominem pluris quam ciuitatem fuisse pelopidas pelopidas thebanus magis historicis quam uulgo notus cuius de                                             uirtutibus dubito quem ad modum exponam quod uereor si res explicare incipiam ne non uitam eius enarrare sed historiam uidear scribere si tantummodo summas attigero ne rudibus graecarum litterarum minus dilucide appareat quantus fuerit ille uir itaque utri  que rei occurram quantum potuero et medebor cum satietati tum ignorantiae lectorum phoebidas lacedaemonius cum exercitum olynthum duceret iterque per thebas faceret arcem oppidi quae cadmea nominatur occupauit impulsu paucorum thebanorum qui aduersariae factioni quo facilius resisterent laconum rebus studebant idque suo priuato non publico fecit consilio quo facto eum lacedaemonii ab exercitu remouerunt pecuniaque multarunt neque eo magis arcem thebanis reddiderunt quod susceptis inimicitiis satius ducebant eos obsideri quam liberari nam post peloponnesium bellum athenasque deuictas cum thebanis sibi rem esse existimabant et eos esse solos qui aduersus resistere auderent hac mente amicis suis summas potestates dederant alteriusque factionis principes partim interfecerant alios in exilium eiecerant in quibus pelopidas hic de quo scribere exorsi sumus pulsus patria carebat  hi omnes fere athenas se contulerant non quo sequerentur otium sed ut quem ex proximo locum fors obtulisset eo patriam recuperare niterentur itaque cum tempus est uisum rei gerendae communiter cum iis qui thebis idem sentiebant diem delegerunt ad inimicos opprimendos ciuitatemque liberandam eum quo maximi magistratus simul consuerant epulari magnae saepe res non ita magnis copiis sunt gestae sed profecto numquam tam ab tenui initio tantae opes sunt profligatae nam duodecim adulescentuli coierunt ex iis qui exilio erant multati cum omnino non essent amplius centum qui tanto se offerrent periculo qua paucitate percussa est lacedaemoniorum potentia hi enim non magis aduersariorum factioni quam spartanis eo tempore bellum intulerunt qui principes erant totius graeciae quorum imperii maiestas neque ita multo post leuctrica pugna ab hoc initio perculsa concidit illi ergo duodecim quorum dux erat pelopidas cum athenis interdiu exissent ut uesperascente caelo thebas possent peruenire cum canibus uenaticis exierunt retia ferentes ue  stitu agresti quo minore suspicione facerent iter qui cum tempore ipso quo studuerant peruenissent domum charonis deuerterunt a quo et tempus et dies erat datus  hoc loco libet interponere etsi seiunctum ab re proposita est nimia fiducia quantae calamitati soleat esse nam magistratuum thebanorum statim ad auris peruenit exules in urbem uenisse id illi uino epulisque dediti usque eo despexerunt ut ne quaerere quidem de tanta re laborarint accessit etiam quod magis aperiret eorum dementiam allata est enim epistula athenis ab archino uni ex his archiae qui tum maximum magistratum thebis obtinebat in qua omnia de profectione eorum perscripta erant quae cum iam accubanti in conuiuio esset data sicut erat signata sub puluinum subiciens in crastinum inquit differo res seueras at illi omnes cum iam nox processisset uinolenti ab exulibus duce pelopida sunt interfecti quibus rebus confectis uulgo ad arma libertatemque uocato non solum qui in urbe erant sed etiam undique ex agris concurrerunt praesidium lacedaemoniorum ex arce pepulerunt patriam obsidione liberarunt auctores cadmeae occupandae partim occiderunt partim in exilium eiecerunt  hoc tam turbido tempore sicut supra docuimus epaminondas quoad cum ciuibus dimicatum est domi quietus fuit itaque haec liberatarum thebarum propria laus est pelopidae ceterae fere communes cum epaminonda namque leuctrica pugna imperatore epaminonda hic fuit dux delectae manus quae prima phalangem prostrauit laconum omnibus praeterea periculis adfuit sicut spartam cum oppugnauit alterum tenuit cornu quoque messena celerius restitueretur legatus in persas est profectus denique haec fuit altera persona thebis sed tamen secunda ita ut proxima esset epaminondae  conflictatus autem est cum aduersa fortuna nam et initio sicut ostendimus exul patria caruit et cum thessaliam in potestatem the  banorum cuperet redigere legationisque iure satis tectum se arbitraretur quod apud omnes gentes sanctum esse consuesset a tyranno alexandro pheraeo simul cum ismenia comprehensus in uincla coniectus est hunc epaminondas recuperauit bello persequens alexandrum post id factum numquam animo placari potuit in eum a quo erat uiolatus itaque persuasit thebanis ut subsidio thessaliae proficiscerentur tyrannosque eius expellerent cuius belli cum ei summa esset data eoque cum exercitu profectus esset non dubitauit simul ac conspexit hostem confligere in quo proelio alexandrum ut animaduertit incensus ira equum in eum concitauit proculque digressus a suis coniectu telorum confossus concidit atque hoc secunda uictoria accidit nam iam inclinatae erant tyrannorum copiae quo facto omnes thessaliae ciuitates interfectum pelopidam coronis aureis et statuis aeneis liberosque eius multo agro donarunt agesilaus agesilaus lacedaemonius cum a ceteris scriptoribus tum eximie a xenophonte socratico collaudatus est eo enim usus est familiarissime hic primum de regno cum leotychide fratris filio habuit contentionem mos erat enim a maioribus lacedaemoniis traditus ut duos haberent semper reges nomine magis quam imperio ex duabus familiis procli et eurysthenis qui principes ex progenie herculis spartae reges fuerunt horum ex altera in alterius familiae locum fieri non licebat ita utraque suum retinebat ordinem primum ratio habebatur qui maximus natu esset ex liberis eius qui regnans decessisset sin is uirilem sexum non reliquisset tum deligebatur qui proximus esset propinquitate mortuus erat agis rex frater agesilai filium reliquerat leotychidem quem ille natum non agnorat eundem moriens suum esse dixerat is de honore regni cum agesilao patruo suo contendit neque id quod petiuit consecutus est nam lysandro suffragante homine ut ostendimus supra factioso et iis temporibus potente agesilaus antelatus est  hic simul atque imperii potitus est persuasit lacedaemoniis ut exercitus emitterent in asiam bellumque regi facerent docens satius  esse in asia quam in europa dimicari namque fama exierat artaxerxen comparare classis pedestrisque exercitus quos in graeciam mitteret data potestate tanta celeritate usus est ut prius in asiam cum copiis peruenerit quam regii satrapae eum scirent profectum quo factum est ut omnis imparatos imprudentesque offenderet id ut cognouit tissaphernes qui summum imperium tum inter praefectos habebat regios indutias a lacone petiuit simulans se dare operam ut lacedaemoniis cum rege conueniret re autem uera ad copias comparandas easque impetrauit trimestris iurauit autem uterque se sine dolo indutias conseruaturum in qua pactione summa fide mansit agesilaus contra ea tissaphernes nihil aliud quam bellum comparauit id etsi sentiebat laco tamen iusiurandum seruabat multumque in eo se consequi dicebat quod tissaphernes periurio suo et homines suis rebus abalienaret et deos sibi iratos redderet se autem conseruata religione confirmare exercitum cum animaduerteret deum numen facere secum hominesque sibi conciliari amiciores quod iis studere consuessent quos conseruare fidem uiderent  postquam indutiarum praeteriit dies barbarus non dubitans quod ipsius erant plurima domicilia in caria et ea regio iis temporibus multo putabatur locupletissima eo potissimum hostis impetum facturos omnis suas copias eo contraxerat at agesilaus in phrygiam se conuertit eamque prius depopulatus est quam tissaphernes usquam se moueret magna praeda militibus locupletatis ephesum hiematum exercitum reduxit atque ibi officinis armorum institutis magna industria bellum apparauit et quo studiosius armarentur insigniusque ornarentur praemia proposuit quibus donarentur quorum egregia in ea                        re fuisset industria fecit idem in exercitationum generibus ut qui ceteris praestitissent eos magnis afficeret muneribus his ergo rebus effecit ut et ornatissimum et exercitatissimum haberet exercitum huic cum tempus esset uisum copias extrahere ex hibernaculis uidit si quo esset iter facturus palam pronuntiasset hostis non credituros aliasque regiones praesidiis occupaturos neque dubitaturos aliud eum  facturum ac pronuntiasset itaque cum ille sardis iturum se dixisset tissaphernes eandem cariam defendendam putauit in quo cum eum opinio fefellisset uictumque se uidisset consilio sero suis praesidio profectus est nam cum illo uenisset iam agesilaus multis locis expugnatis magna erat praeda potitus laco autem cum uideret hostis equitatu superare numquam in campo sui fecit potestatem et iis locis manum conseruit quibus plus pedestres copiae ualerent pepulit ergo quotienscumque congressus est multo maiores aduersariorum copias et sic in asia uersatus est ut omnium opinione uictor duceretur  hic cum iam animo meditaretur proficisci in persas et ipsum regem adoriri nuntius ei domo uenit ephororum missu bellum athenienses et boeotos indixisse lacedaemoniis quare uenire ne dubitaret in hoc non minus eius pietas suspicienda est quam uirtus bellica qui cum uictori praeesset exercitui maximamque haberet fiduciam regni persarum potiundi tanta modestia dicto audiens fuit iussis absentium magistratuum ut si priuatus in comitio esset spartae cuius exemplum utinam imperatores nostri sequi uoluissent sed illuc redeamus agesilaus opulentissimo regno praeposuit bonam existimationem multoque gloriosius duxit si institutis patriae paruisset quam si bello superasset asiam hac ergo mente hellespontum copias traiecit tantaque usus est celeritate ut quod iter xerxes anno uertente confecerat hic transierit triginta diebus cum iam haud ita longe abesset a peloponneso obsistere ei conati sunt athenienses et boeotii ceterique eorum socii apud coroneam quos omnes graui proelio uicit huius uictoriae uel maxima fuit laus quod cum plerique ex fuga se in templum mineruae coniecissent quaerereturque ab eo quid iis uellet fieri etsi aliquot uulnera acceperat eo proelio et iratus uidebatur omnibus qui aduersus arma tulerant tamen antetulit irae religionem et eos uetuit uiolari neque uero hoc solum in graecia fecit ut templa deorum sancta haberet sed etiam apud barbaros summa religione omnia simulacra arasque conseruauit itaque praedicabat mirari se non sacrilegorum numero haberi qui supplicibus deorum nocuissent  aut non grauioribus poenis affici qui religionem minuerent quam qui fana spoliarent  post hoc proelium collatum omne bellum est circa corinthum ideoque corinthium est appellatum hic cum una pugna decem milia hostium agesilao duce cecidissent eoque facto opes aduersariorum debilitatae uiderentur tantum afuit ab insolentia gloriae ut commiseratus sit fortunam graeciae quod tam multi a se uicti uitio aduersariorum concidissent namque illa multitudine si sana mens esset graeciae supplicium persas dare potuisse idem cum aduersarios intra moenia compulisset et ut corinthum oppugnaret multi hortarentur negauit id suae uirtuti conuenire se enim eum esse dixit qui ad officium peccantis redire cogeret non qui urbes nobilissimas expugnaret graeciae nam si inquit eos exstinguere uoluerimus qui nobiscum aduersus barbaros steterunt nosmet ipsi nos expugnauerimus illis quiescentibus quo facto sine negotio cum uoluerint nos oppriment  interim accidit illa calamitas apud leuctra lacedaemoniis quo ne proficisceretur cum a plerisque ad exeundum premeretur ut si de exitu diuinaret exire noluit idem cum epaminondas spartam oppugnaret essetque sine muris oppidum talem se imperatorem praebuit ut eo tempore omnibus apparuerit nisi ille fuisset spartam futuram non fuisse in quo quidem discrimine celeritas eius consilii saluti fuit uniuersis nam cum quidam adulescentuli hostium aduentu perterriti ad thebanos transfugere uellent et locum extra urbem editum cepissent agesilaus qui perniciosissimum fore uideret si animaduersum esset quemquam ad hostis transfugere conari cum suis eo uenit atque ut si bono animo fecissent laudauit consilium eorum quod eum locum occupassent id se quoque fieri debere animaduertisse sic adulescentis simulata laudatione recuperauit et adiunctis de suis comitibus locum tutum reliquit namque illi aucti numero eorum qui expertes erant consilii commouere se non sunt ausi eoque libentius quod latere arbitrabantur quae cogitauerant   sine dubio post leuctricam pugnam lacedaemonii se numquam refecerunt neque pristinum imperium recuperarunt cum interim numquam agesilaus destitit quibuscumque rebus posset patriam iuuare nam cum praecipue lacedaemonii indigerent pecunia ille omnibus qui a rege defecerant praesidio fuit a quibus magna donatus pecunia patriam subleuauit atque in hoc illud in primis fuit admirabile cum maxima munera ei ab regibus ac dynastis ciuitatibusque conferrentur quod nihil umquam domum suam contulit nihil de uictu nihil de uestitu laconum mutauit domo eadem fuit contentus qua eurysthenes progenitor maiorum suorum fuerat usus quam qui intrarat nullum signum libidinis nullum luxuriae uidere poterat contra ea plurima patientiae atque abstinentiae sic enim erat instructa ut in nulla re differret a cuiusuis inopis atque priuati  atque hic tantus uir ut naturam fautricem habuerat in tribuendis animi uirtutibus sic maleficam nactus est in corpore fingendo nam et statura fuit humili et corpore exiguo et claudus altero pede quae res etiam nonnullam afferebat deformitatem atque ignoti faciem eius cum intuerentur contemnebant qui autem uirtutes nouerant non poterant admirari satis quod ei usu uenit cum annorum octoginta subsidio tacho in aegyptum iisset et in acta cum suis accubuisset sine ullo tecto stratumque haberet tale ut terra tecta esset stramentis neque huc amplius quam pellis esset iniecta eodemque comites omnes accubuissent uestitu humili atque obsoleto ut eorum ornatus non modo in his regem neminem significaret sed homines esse non beatissimos suspicionem praeberet huius de aduentu fama cum ad regios esset perlata celeriter munera eo cuiusque generis sunt allata his quaerentibus agesilaum uix fides facta est unum esse ex iis qui tum accubabant qui cum regis uerbis quae attulerant dedissent ille praeter uitulinam et eius modi genera obsonii quae praesens tempus desiderabat nihil accepit unguenta coronas secundamque mensam seruis dispertiit cetera referri iussit quo facto eum barbari magis etiam  contempserunt quod eum ignorantia bonarum rerum illa potissimum sumpsisse arbitrabantur hic cum ex aegypto reuerteretur donatus ab rege nectanabide ducentis uiginti talentis quae ille muneri populo suo daret uenissetque in portum qui menelai uocatur iacens inter cyrenas et aegyptum in morbum implicitus decessit ibi eum amici quo spartam facilius perferre possent quod mel non habebant cera circumfuderunt atque ita domum rettulerunt eumenes eumenes cardianus huius si uirtuti par data esset fortuna non ille quidem maior sed multo illustrior atque etiam honoratior quod magnos homines uirtute metimur non fortuna nam cum aetas eius incidisset in ea tempora quibus macedones florerent multum ei detraxit inter eos uiuenti quod alienae erat ciuitatis neque aliud huic defuit quam generosa stirps etsi ille domestico summo genere erat tamen macedones eum sibi aliquando anteponi indigne ferebant neque tamen non patiebantur uincebat enim omnes cura uigilantia patientia calliditate et celeritate ingenii hic peradulescentulus ad amicitiam accessit philippi amyntae filii breuique tempore in intimam peruenit familiaritatem fulgebat enim iam in adulescentulo indoles uirtutis itaque eum habuit ad manum scribae loco quod multo apud graios honorificentius est quam apud           romanos namque apud nos re uera sicut sunt mercennarii scribae existimantur at apud illos e contrario nemo ad id officium admittitur nisi honesto loco et fide et industria cognita quod necesse est omnium consiliorum eum esse participem hunc locum tenuit amicitiae apud philippum annos septem illo interfecto eodem gradu fuit apud alexandrum annos tredecim nouissimo tempore praefuit etiam alterae equitum alae quae hetaerice appellabatur utrique autem in consilio semper affuit et omnium rerum habitus est particeps   alexandro babylone mortuo cum regna singulis familiaribus dispertirentur et summa rerum tradita esset tuenda eidem cui alexander moriens anulum suum dederat perdiccae ex quo omnes coniecerant eum regnum ei commisisse quoad liberi eius in suam tutelam peruenissent aberat enim crateros et antipater qui antecedere hunc uidebantur mortuus erat hephaestio quem unum alexander quod facile intellegi posset plurimi fecerat hoc tempore data est eumeni cappadocia siue potius dicta nam tum in hostium erat potestate hunc sibi perdiccas adiunxerat magno studio quod in homine fidem et industriam magnam uidebat non dubitans si eum pellexisset magno usui fore sibi in iis rebus quas apparabat cogitabat enim quod fere omnes in magnis imperiis concupiscunt omnium partis corripere atque complecti neque uero hoc ille solus fecit sed ceteri quoque omnes qui alexandri fuerant amici primus leonnatus macedoniam praeoccupare destinauit hic multis magnisque pollicitationibus persuadere eumeni studuit ut perdiccam desereret ac secum faceret societatem cum perducere eum non posset interficere conatus est et fecisset nisi ille clam noctu ex praesidiis eius effugisset  interim conflata sunt illa bella quae ad internecionem post alexandri mortem gesta sunt omnesque concurrerunt ad perdiccam opprimendum quem etsi infirmum uidebat quod unus omnibus resistere cogebatur tamen amicum non deseruit neque salutis quam fidei fuit cupidior praefecerat hunc perdiccas ei parti asiae quae inter taurum montem iacet atque hellespontum et illum unum opposuerat europaeis aduersariis ipse aegyptum oppugnatum aduersum ptolemaeum erat profectus eumenes cum neque magnas copias neque firmas haberet quod et inexercitatae et non multo ante erant contractae aduentare autem dicerentur hellespontumque transisse antipater et crateros magno cum exercitu macedonum uiri cum claritate tum usu belli praestantes macedones uero milites ea tum erant fama qua nunc romani feruntur etenim semper habiti sunt fortissimi qui summam imperii potirentur eumenes intellegebat si copiae suae cognossent aduersus quos ducerentur non modo non ituras sed simul  cum nuntio dilapsuras itaque hoc eius fuit prudentissimum ut deuiis itineribus milites duceret in quibus uera audire non possent et iis persuaderet se contra quosdam barbaros proficisci itaque tenuit hoc propositum et prius in aciem exercitum eduxit proeliumque commisit quam milites sui scirent cum quibus arma conferrent effecit etiam illud locorum praeoccupatione ut equitatu potius dimicaret quo plus ualebat quam peditatu quo erat deterior  quorum acerrimo concursu cum magnam partem diei esset oppugnatum cadit crateros dux et neoptolemus qui secundum locum imperii tenebat cum hoc concurrit ipse eumenes qui cum inter se complexi in terram ex equis decidissent ut facile intellegi possent inimica mente contendisse animoque magis etiam pugnasse quam corpore non prius distracti sunt quam alterum anima relinqueret ab hoc aliquot plagis eumenes uulneratur neque eo magis ex proelio excessit sed acrius hostis insistit hic equitibus profligatis interfecto duce cratero multis praeterea et maxime nobilibus captis pedester exercitus quod in ea loca erat deductus ut inuito eumene elabi non posset pacem ab eo petit quam cum impetrasset in fide non mansit et se simul ac potuit ad antipatrum recepit eumenes craterum ex acie semiuiuum elatum recreare studuit cum id non posset pro hominis dignitate proque pristina amicitia namque illo usus erat alexandro uiuo familiariter amplo funere extulit ossaque in macedoniam uxori eius ac liberis remisit  haec dum apud hellespontum geruntur perdiccas apud nilum flumen interficitur ab seleuco et antigene rerumque summa ad antipatrum defertur hic qui deseruerant exercitu suffragium ferente capitis absentes damnantur in his eumenes hac ille perculsus plaga non succubuit neque eo setius bellum administrauit sed exiles res animi magnitudinem etsi non frangebant tamen minuebant hunc persequens antigonus cum omni genere copiarum abundaret saepe in itineribus uexabatur neque umquam ad manum accedere licebat  nisi iis locis quibus pauci multis possent resistere sed extremo tempore cum consilio capi non posset multitudine circumitus est hinc tamen multis suis amissis se expediuit et in castellum phrygiae quod nora appellatur confugit in quo cum circumsederetur et uereretur ne uno loco manens equos militares perderet quod spatium non esset agitandi callidum fuit eius inuentum quem ad modum stans iumentum concalfieri exercerique posset quo libentius et cibo uteretur et a corporis motu non remoueretur substringebat caput loro altius quam ut prioribus pedibus plane terram posset attingere dein post uerberibus cogebat exsultare et calces remittere qui motus non minus sudorem excutiebat quam si in spatio decurreret quo factum est quod omnibus mirabile est uisum ut aeque iumenta nitida ex castello educeret cum complures menses in obsidione fuisset ac si in campestribus ea locis habuisset in hac conclusione quotienscumque uoluit apparatum et munitiones antigoni alias incendit alias disiecit tenuit autem se uno loco quamdiu hiems fuit quod castra sub diuo habere non poterat uer appropinquabat simulata deditione dum de condicionibus tractat praefectis antigoni imposuit seque ac suos omnis extraxit incolumis  ad hunc olympias mater quae fuerat alexandri cum litteras et nuntios misisset in asiam consultum utrum res repetitum in macedoniam ueniret nam tum in epiro habitabat et eas res occuparet huic ille primum suasit ne se moueret et exspectaret quoad alexandri filius regnum adipisceretur sin aliqua cupiditate raperetur in macedoniam obliuisceretur omnium iniuriarum et in neminem acerbiore uteretur imperio horum illa nihil fecit nam et in macedoniam profecta est et ibi crudelissime se gessit petit autem ab eumene absente ne pateretur philippi domus ac familiae inimicissimos stirpem quoque interimere ferretque opem liberis alexandri quam ueniam si daret quam primum exercitus pararet quos sibi subsidio adduceret id quo facilius faceret se omnibus praefectis qui in officio manebant  misisse litteras ut ei parerent eiusque consiliis uterentur his rebus eumenes permotus satius duxit si ita tulisset fortuna perire bene meritis referentem gratiam quam ingratum uiuere  itaque copias contraxit bellum aduersus antigonum comparauit quod una erant macedones complures nobiles in iis peucestes qui corporis custos fuerat alexandri tum autem obtinebat persidem et antigenes cuius sub imperio phalanx erat macedonum inuidiam uerens quam tamen effugere non potuit si potius ipse alienigena summi imperii potiretur quam alii macedonum quorum ibi erat multitudo in principiis alexandri nomine tabernaculum statuit in eoque sellam auream cum sceptro ac diademate iussit poni eoque omnes cottidie conuenire ut ibi de summis rebus consilia caperentur credens minore se inuidia fore si specie imperii nominisque simulatione alexandri bellum uideretur administrare quod effecit nam cum non ad eumenis principia sed ad regia conueniretur atque ibi de rebus deliberaretur quodam modo latebat cum tamen per eum unum gererentur omnia  hic in paraetacis cum antigono conflixit non acie instructa sed in itinere eumque male acceptum in mediam hiematum coegit redire                             ipse in finitima regione persidis hiematum copias diuisit non ut uoluit sed ut militum cogebat uoluntas namque illa phalanx alexandri magni quae asiam peragrarat deuiceratque persas inueterata cum gloria tum etiam licentia non parere se ducibus sed imperare postulabat ut nunc ueterani faciunt nostri itaque periculum est ne faciant quod illi fecerunt sua intemperantia nimiaque licentia ut omnia perdant neque minus eos cum quibus steterint quam aduersus quos fecerint quod si quis illorum ueteranorum legat facta paria horum cognoscat neque rem ullam nisi tempus interesse iudicet sed ad illos reuertar hiberna sumpserant non ad usum belli sed ad ipsorum luxuriam longeque inter se discesserant haec antigonus cum comperisset intellegeretque se parem non esse paratis aduersariis statuit aliquid sibi consilii noui esse capiendum duae erant uiae qua ex medis ubi ille hiemabat ad aduersariorum hibernacula posset perueniri quarum breuior per loca deserta quae nemo incolebat propter aquae  inopiam ceterum dierum erat fere decem illa autem qua omnes commeabant altero tanto longiorem habebat anfractum sed erat copiosa omniumque rerum abundans hac si proficisceretur intellegebat prius aduersarios rescituros de suo aduentu quam ipse tertiam partem confecisset itineris sin per loca sola contenderet sperabat se imprudentem hostem oppressurum ad hanc rem conficiendam imperauit quam plurimos utris atque etiam culleos comparari post haec pabulum praeterea cibaria cocta dierum decem ut quam minime fieret ignis in castris iter quo habeat omnis celat sic paratus qua constituerat proficiscitur  dimidium fere spatium confecerat cum ex fumo castrorum eius suspicio allata est ad eumenem hostem appropinquare conueniunt duces quaeritur quid opus sit facto intellegebant omnes tam celeriter copias ipsorum contrahi non posse quam antigonus adfuturus uidebatur hic omnibus titubantibus et de rebus summis desperantibus eumenes ait si celeritatem uelint adhibere et imperata facere quod antea non fecerint se rem expediturum nam quod diebus quinque hostis transisse posset se effecturum ut non minus totidem dierum spatio retardaretur quare circumirent suas quisque contraheret copias ad antigoni autem refrenandum impetum tale capit consilium certos mittit homines ad infimos montes qui obuii erant itineri aduersariorum iisque praecipit ut prima nocte quam latissime possint ignis faciant quam maximos atque hos secunda uigilia minuant tertia perexiguos reddant et assimulata castrorum consuetudine suspicionem iniciant hostibus iis locis esse castra ac de eorum aduentu esse praenuntiatum idemque postera nocte faciant quibus imperatum erat diligenter praeceptum curant antigonus tenebris obortis ignis conspicatur credit de suo aduentu esse auditum et aduersarios illuc suas contraxisse copias mutat consilium et quoniam imprudentes adoriri non possit flectit iter suum et illum anfractum longiorem copiosae uiae capit ibique diem unum opperitur ad lassitudinem sedandam militum ac reficienda iumenta quo integriore exercitu decerneret   sic eumenes callidum imperatorem uicit consilio celeritatemque impediuit eius neque tamen multum profecit nam inuidia ducum cum quibus erat perfidiaque macedonum ueteranorum cum superior proelio discessisset antigono est deditus cum exercitus ei ter ante separatis temporibus iurasset se eum defensurum neque umquam deserturum sed tanta fuit nonnullorum uirtutis obtrectatio ut fidem amittere mallent quam eum non perdere atque hunc antigonus cum ei fuisset infestissimus conseruasset si per suos esset licitum quod a nullo se plus adiuuari posse intellegebat in iis rebus quas impendere iam apparebat omnibus imminebant enim seleucus lysimachus ptolemaeus opibus iam ualentes cum quibus ei de summis rebus erat dimicandum sed non passi sunt ii qui circa erant quod uidebant eumene recepto omnis prae illo parui futuros ipse autem antigonus adeo erat incensus ut nisi magna spe maximarum rerum leniri non posset  itaque cum eum in custodiam dedisset et praefectus custodum quaesisset quem ad modum seruari uellet ut acerrimum inquit leonem aut ferocissimum elephantum nondum enim statuerat conseruaret eum necne ueniebat autem ad eumenem utrumque genus hominum et qui propter odium fructum oculis ex eius casu capere uellent et qui propter ueterem amicitiam colloqui consolarique cuperent multi etiam qui eius formam cognoscere studebant qualis esset quem tam diu tamque ualde timuissent cuius in pernicie positam spem habuissent uictoriae at eumenes cum diutius in uinclis esset ait onomarcho penes quem summa imperii erat custodiae se mirari quare iam tertium diem sic teneretur non enim hoc conuenire antigoni prudentiae ut sic deuteretur uicto quin aut interfici aut missum fieri iuberet hic cum ferocius onomarcho loqui uideretur quid tu inquit animo si isto eras cur non in proelio cecidisti potius quam in potestatem inimici uenires huic eumenes utinam quidem istuc euenisset sed eo non accidit quod numquam cum fortiore sum congressus non enim cum quoquam arma contuli quin is mihi succubuerit non enim uirtute hostium sed amicorum perfidia decidi neque id erat falsum       nam et dignitate fuit honesta et uiribus ad laborem ferendum firmis neque tam magno corpore quam figura uenusta  de hoc antigonus cum solus constituere non auderet ad consilium rettulit hic cum omnes primo perturbati admirarentur non iam de eo sumptum esse supplicium a quo tot annos adeo essent male habiti ut saepe ad desperationem forent adducti quique maximos duces interfecisset denique in quo uno tantum esset ut quoad ille uiueret ipsi securi esse non possent interfecto nihil habituri negotii essent postremo si illi redderet salutem quaerebant quibus amicis esset usurus sese enim cum eumene apud eum non futuros hic cognita consilii uoluntate tamen usque ad septimum diem deliberandi sibi spatium reliquit tum autem cum iam uereretur ne qua seditio exercitus oriretur uetuit quemquam ad eum admitti et cottidianum uictum remoueri iussit nam negabat se ei uim allaturum qui aliquando fuisset amicus hic tamen non amplius quam triduum fame fatigatus cum castra mouerentur insciente antigono iugulatus est a custodibus  sic eumenes annorum quinque et quadraginta cum ab anno uicesimo uti supra ostendimus septem annos philippo apparuisset tredecim apud alexandrum eundem locum obtinuisset in his unum equitum alae praefuisset post autem alexandri magni mortem imperator exercitus duxisset summosque duces partim reppulisset partim interfecisset captus non antigoni uirtute sed macedonum periurio talem habuit exitum uitae in quo quanta omnium fuerit opinio eorum qui post alexandrum magnum reges sunt appellati ex hoc facillime potest iudicari quod quorum nemo eumene uiuo rex appellatus est sed praefectus eidem post huius occasum statim regium ornatum nomenque sumpserunt neque quod initio praedicarant se alexandri liberis regnum seruare praestare uoluerunt et uno propugnatore sublato quid sentirent aperuerunt huius sceleris principes fuerunt antigonus ptolemaeus seleucus lysimachus cassandrus antigonus autem eumenem mortuum propinquis eius sepeliundum tradidit hi militari honestoque funere comitante toto exercitu humauerunt ossaque eius in cappadociam ad matrem atque uxorem liberosque eius deportanda curarunt  phocion phocion atheniensis etsi saepe exercitibus praefuit summosque magistratus cepit tamen multo eius notior integritas uitae quam rei militaris labor itaque huius memoria est nulla illius autem magna fama ex quo cognomine bonus est appellatus fuit enim perpetuo pauper cum diuitissimus esse posset propter frequentis delatos honores potestatesque summas quae ei a populo dabantur hic cum a rege philippo munera magnae pecuniae repudiaret legatique hortarentur                                  accipere simulque admonerent si ipse iis facile careret liberis tamen suis prospiceret quibus difficile esset in summa paupertate tantam paternam tueri gloriam his ille si mei similes erunt idem hic inquit agellus illos alet qui me ad hanc dignitatem perduxit sin dissimiles sunt futuri nolo meis impensis illorum ali augerique luxuriam  idem cum prope ad annum octogesimum prospera peruenisset fortuna extremis temporibus magnum in odium peruenit suorum ciuium primo quod cum demade de urbe tradenda antipatro consenserat eiusque consilio demosthenes cum ceteris qui bene de re publica meriti existimabantur populi scito in exilium erant expulsi neque in eo solum offenderat quod patriae male consuluerat sed etiam quod amicitiae fidem non praestiterat namque auctus adiutusque a demosthene eum quem tenebat ascenderat gradum cum aduersus charetem eum subornaret ab eodem in iudiciis cum capitis causam diceret defensus aliquotiens liberatus discesserat hunc non solum in periculis non defendit sed etiam prodidit concidit autem maxime uno crimine quod cum apud eum summum esset imperium populi et nicanorem cassandri praefectum insidiari piraeo atheniensium a dercylo moneretur idemque postularet ut prouideret ne commeatibus ciuitas priuaretur huic audiente populo phocion negauit esse periculum seque eius rei obsidem fore pollicitus est neque ita multo post nicanor piraeo est potitus sine quo athenae omnino esse non possunt  ad quem recuperandum cum populus armatus concurrisset ille non modo neminem ad arma uocauit sed ne armatis quidem praeesse uoluit  erant eo tempore athenis duae factiones quarum una populi causam agebat altera optimatium in hac erat phocion et demetrius phalereus harum utraque macedonum patrociniis utebatur nam populares polyperchonti fauebant optimates cum cassandro sentiebant interim a polyperchonte cassandrus macedonia pulsus est quo facto populus superior factus statim duces aduersariae factionis capitis damnatos patria propulit in his phocionem et demetrium phalereum deque ea re legatos ad polyperchontem misit qui ab eo peterent ut sua decreta confirmaret huc eodem profectus est phocion quo ut uenit causam apud philippum regem uerbo re ipsa quidem apud polyperchontem iussus est dicere namque is tum regis rebus praeerat hic ab agnone accusatus quod piraeum nicanori prodidisset ex consilii sententia in custodiam coniectus athenas deductus est ut ibi de eo legibus fieret iudicium  huc ut peruentum est cum propter aetatem pedibus iam non ualeret uehiculoque portaretur magni concursus sunt facti cum alii reminiscentes ueteris famae aetatis misererentur plurimi uero ira exacuerentur propter proditionis suspicionem piraei maximeque quod aduersus populi commoda in senectute steterat quare ne perorandi quidem ei data est facultas et dicendi causam inde iudicio legitimis quibusdam confectis damnatus traditus est undecimuiris quibus ad supplicium more atheniensium publice damnati tradi solent hic cum ad mortem duceretur obuius ei fuit euphiletus quo familiariter fuerat usus is cum lacrimans dixisset o quam indigna perpeteris phocion huic ille at non inopinata inquit hunc enim exitum plerique clari uiri habuerunt athenienses in hoc tantum fuit odium multitudinis ut nemo ausus sit eum liber sepelire itaque a seruis sepultus est  timoleon timoleon corinthius sine dubio magnus omnium iudicio hic uir exstitit namque huic uni contigit quod nescio an nulli ut et patriam in qua erat natus oppressam a tyranno liberaret et a syracusanis quibus auxilio erat missus iam inueteratam seruitutem depelleret totamque siciliam multos annos bello uexatam a barbarisque oppressam suo aduentu in pristinum restitueret sed in his rebus non simplici fortuna conflictatus est et id quod difficilius putatur multo sapientius tulit secundam quam aduersam fortunam nam cum frater eius timophanes dux a corinthiis delectus tyrannidem per milites mercennarios occupasset particepsque regni posset esse tantum afuit a societate sceleris ut antetulerit ciuium suorum libertatem fratris saluti et parere legibus quam imperare patriae satius duxerit hac mente per haruspicem communemque affinem cui soror ex eisdem parentibus nata nupta erat fratrem tyrannum interficiundum curauit ipse non modo manus non attulit sed ne aspicere quidem fraternum sanguinem uoluit nam dum res conficeretur procul in praesidio fuit ne quis satelles posset succurrere hoc praeclarissimum eius factum non pari modo probatum est ab omnibus nonnulli enim laesam ab eo pietatem putabant et inuidia laudem uirtutis obterebant mater uero post id factum neque domum ad se filium admisit neque aspexit quin eum fratricidam impiumque detestans compellaret quibus rebus ille adeo est commotus ut nonnumquam uitae finem facere uoluerit atque ex ingratorum hominum conspectu morte decedere  interim dione syracusis interfecto dionysius rursus syracusarum potitus est cuius aduersarii opem a corinthiis petierunt ducemque quo in bello uterentur postularunt huc timoleon missus incredibili felicitate dionysium tota sicilia depulit cum interficere posset noluit tutoque ut corinthum perueniret effecit quod utrorumque dionysiorum opibus corinthii saepe adiuti fuerant cuius benignitatis memoriam uolebat exstare eamque praeclaram uictoriam ducebat in qua plus esset clementiae quam crudelitatis postremo ut non solum auribus acciperetur sed etiam oculis cerneretur quem ex quanto regno ad  quam fortunam detulisset post dionysii decessum cum hiceta bellauit qui aduersatus erat dionysio quem non odio tyrannidis dissensisse sed cupiditate indicio fuit quod ipse expulso dionysio imperium dimittere noluit hoc superato timoleon maximas copias karthaginiensium apud crinissum flumen fugauit ac satis habere coegit si liceret africam obtinere qui iam complures annos possessionem siciliae tenebant cepit etiam mamercum italicum ducem hominem bellicosum et potentem qui tyrannos adiutum in siciliam uenerat  quibus rebus confectis cum propter diuturnitatem belli non solum regiones sed etiam urbes desertas uideret conquisiuit quos potuit primum siculos dein corintho arcessiuit colonos quod ab iis initio syracusae erant conditae ciuibus ueteribus sua restituit nouis bello uacuefactas possessiones diuisit urbium moenia disiecta fanaque deserta refecit ciuitatibus leges libertatemque reddidit ex maximo bello tantum otium totae insulae conciliauit ut hic conditor urbium earum non illi qui initio deduxerant uideretur arcem syracusis quam munierat dionysius ad urbem obsidendam a fundamentis disiecit cetera tyrannidis propugnacula demolitus est deditque operam ut quam minime multa uestigia seruitutis manerent cum tantis esset opibus ut etiam inuitis imperare posset tantum autem amorem haberet omnium siculorum ut nullo recusante regnum obtinere maluit se diligi quam metui itaque cum primum potuit imperium deposuit ac priuatus syracusis quod reliquum uitae fuit uixit neque uero id imperite fecit nam quod ceteri reges imperio potuerunt hic beneuolentia tenuit nullus honos huic defuit neque postea res ulla syracusis gesta est publice de qua prius sit decretum quam timoleontis sententia cognita nullius umquam consilium non modo antelatum sed ne comparatum quidem est neque id magis beneuolentia factum est quam prudentia  hic cum aetate iam prouectus esset sine ullo morbo lumina oculorum amisit quam calamitatem ita moderate tulit ut neque eum querentem quisquam audierit neque eo minus priuatis publicisque rebus interfuerit ueniebat autem in theatrum cum ibi concilium populi haberetur propter ualetudinem uectus iumentis iunctis atque ita de  uehiculo quae uidebantur dicebat neque hoc illi quisquam tribuebat superbiae nihil enim umquam neque insolens neque gloriosum ex ore eius exiit qui quidem cum suas laudes audiret praedicari numquam                    aliud dixit quam se in ea re maxime diis agere gratias atque habere quod cum siciliam recreare constituissent tum se potissimum ducem esse uoluissent nihil enim rerum humanarum sine deorum numine geri putabat itaque suae domi sacellum automatias constituerat idque sanctissime colebat  ad hanc hominis excellentem bonitatem mirabiles accesserant casus nam proelia maxima natali suo die fecit omnia quo factum est ut eius diem natalem festum haberet uniuersa sicilia huic quidam laphystius homo petulans et ingratus uadimonium cum uellet imponere quod cum illo se lege agere diceret et complures concurrissent qui procacitatem hominis manibus coercere conarentur timoleon orauit omnes ne id facerent namque id ut laphystio et cuiuis liceret se maximos labores summaque adiisse pericula hanc enim speciem libertatis esse si omnibus quod quisque uellet legibus experiri liceret idem cum quidam laphystii similis nomine demaenetus in contione populi de rebus gestis eius detrahere coepisset ac nonnulla inueheretur in timoleonta dixit nunc demum se uoti esse damnatum namque hoc a diis immortalibus semper precatum ut talem libertatem restitueret syracusanis in qua cuiuis liceret de quo uellet impune dicere hic cum diem supremum obisset publice a syracusanis in gymnasio quod timoleonteum appellatur tota celebrante sicilia sepultus est reges hi fere fuerunt graecae gentis duces qui memoria digni uideantur praeter reges namque eos attingere noluimus quod omnium res gestae separatim sunt relatae neque tamen ii admodum sunt multi lacedaemonius autem agesilaus nomine non potestate fuit rex sicut  ceteri spartani ex iis uero qui dominatum imperio tenuerunt excellentissimi fuerunt ut nos iudicamus persarum cyrus et darius hystaspi filius quorum uterque priuatus uirtute regnum est adeptus prior horum apud massagetas in proelio cecidit darius senectute diem obiit supremum tres sunt praeterea eiusdem gentis xerxes et duo artaxerxae macrochir cognomine et mnemon xerxi maxime est illustre quod maximis post hominum memoriam exercitibus terra marique bellum intulit graeciae at macrochir praecipuam habet laudem amplissimae pulcherrimaeque corporis formae quam incredibili ornauit uirtute belli namque illo perses nemo manu fuit fortior mnemon autem iustitiae fama floruit nam cum matris suae scelere amisisset uxorem tantum indulsit dolori ut eum pietas uinceret ex his duo eodem nomine morbo naturae debitum reddiderunt tertius ab artabano praefecto ferro interemptus est  ex macedonum autem gente duo multo ceteros antecesserunt rerum gestarum gloria philippus amyntae filius et alexander magnus horum alter babylone morbo consumptus est philippus aegiis a pausania cum spectatum ludos iret iuxta theatrum occisus est unus epirotes pyrrhus qui cum populo romano bellauit is cum argos oppidum oppugnaret in peloponneso lapide ictus interiit unus item siculus dionysius prior nam et manu fortis et belli peritus fuit et id quod in tyranno non facile reperitur minime libidinosus non luxuriosus non auarus nullius denique rei cupidus nisi singularis perpetuique imperii ob eamque rem crudelis nam dum id studuit munire nullius pepercit uitae quem eius insidiatorem putaret hic cum uirtute tyrannidem sibi peperisset magna retinuit felicitate maior enim annos sexaginta natus decessit florente regno neque in tam multis annis cuiusquam ex sua stirpe funus uidit cum ex tribus uxoribus liberos procreasset multique ei nati essent nepotes  fuerunt praeterea magni reges ex amicis alexandri magni qui post obitum eius imperia ceperunt in his antigonus et huius filius demetrius lysimachus seleucus ptolemaeus ex his antigonus in proelio cum aduersus seleucum et lysimachum dimicaret occisus est pari leto affectus est lysimachus ab seleuco namque societate dissoluta bellum inter se gesserunt at demetrius cum filiam suam se  leuco in matrimonium dedisset neque eo magis fida inter eos amicitia manere potuisset captus bello in custodia socer generi periit a morbo neque ita multo post seleucus a ptolemaeo cerauno dolo interfectus est quem ille a patre expulsum alexandrea alienarum opum indigentem receperat ipse autem ptolemaeus cum uiuus filio regnum tradidisset ab illo eodem uita priuatus dicitur de quibus quoniam satis dictum putamus non incommodum uidetur non praeterire hamilcarem et hannibalem quos et animi magnitudine et calliditate omnes in africa natos praestitisse constat hamilcar hamilcar hannibalis filius cognomine barca karthaginiensis primo poenico bello sed temporibus extremis admodum adulescentulus in sicilia praeesse coepit exercitui cum ante eius aduentum et mari et terra male res gererentur karthaginiensium ipse ubi adfuit numquam hosti cessit neque locum nocendi dedit saepeque e contrario occasione data lacessiuit semperque superior discessit quo facto cum paene omnia in sicilia poeni amisissent ille erycem sic defendit ut bellum eo loco gestum non uideretur interim karthaginienses classe apud insulas aegatis a c lutatio consule romanorum superati statuerunt belli facere finem eamque rem arbitrio permiserunt hamilcaris ille etsi flagrabat bellandi cupiditate tamen paci seruiundum putauit quod patriam exhaustam sumptibus diutius calamitates belli ferre non posse intellegebat sed ita ut statim mente agitaret si paulum modo res essent refectae bellum renouare romanosque armis persequi donicum aut uirtute uicissent aut uicti manus dedissent hoc consilio pacem conciliauit in quo tanta fuit ferocia cum catulus negaret bellum compositurum nisi ille cum suis qui erycem tenuerunt armis relictis sicilia decederent ut succumbente patria ipse periturum se potius dixerit quam cum tanto flagitio domum rediret non enim suae esse uirtutis arma a patria accepta aduersus hostis aduersariis tradere huius pertinaciae cessit catulus   at ille ut karthaginem uenit multo aliter ac sperarat rem publicam se habentem cognouit namque diuturnitate externi mali tantum exarsit intestinum bellum ut numquam pari periculo fuerit karthago nisi cum deleta est primo mercennarii milites quibus usi aduersus romanos fuerant desciuerunt quorum numerus erat uiginti milium hi totam abalienarunt africam ipsam karthaginem oppugnarunt quibus malis adeo sunt poeni perterriti ut etiam auxilia ab romanis petierint eaque impetrarint sed extremo cum prope iam ad desperationem peruenissent hamilcarem imperatorem fecerunt is non solum hostis a muris karthaginis remouit cum amplius centum milia facta essent armatorum sed etiam eo compulit ut locorum angustiis clausi plures fame quam ferro interirent omnia oppida abalienata in his uticam atque hipponem ualentissima totius africae restituit patriae neque eo fuit contentus sed etiam finis imperii propagauit tota africa tantum otium reddidit ut nullum in ea bellum uideretur multis annis fuisse  rebus his ex sententia peractis fidenti animo atque infesto romanis quo facilius causam bellandi reperiret effecit ut imperator cum exercitu in hispaniam mitteretur eoque secum duxit filium hannibalem annorum nouem erat praeterea cum eo adulescens illustris formosus hasdrubal quem nonnulli diligi turpius quam par erat ab hamilcare loquebantur non enim maledici tanto uiro deesse poterant quo factum est ut a praefecto morum hasdrubal cum eo uetaretur esse huic ille filiam suam in matrimonium dedit quod moribus eorum non poterat interdici socero genero de hoc ideo mentionem fecimus quod hamilcare occiso ille exercitui praefuit resque magnas gessit et princeps largitione uetustos peruertit mores karthaginiensium eiusdemque post mortem hannibal ab exercitu accepit imperium  at hamilcar posteaquam mare transiit in hispaniamque uenit magnas res secunda gessit fortuna maximas bellicosissimasque gentes subegit equis armis uiris pecunia totam locupletauit africam hic    cum in italiam bellum inferre meditaretur nono anno postquam in hispaniam uenerat in proelio pugnans aduersus uettones occisus est  huius perpetuum odium erga romanos maxime concitasse uidetur secundum bellum poenicum namque hannibal filius eius assiduis patris obtestationibus eo est perductus ut interire quam romanos non experiri mallet hannibal hannibal hamilcaris filius karthaginiensis si uerum est quod nemo dubitat ut populus romanus omnes gentes uirtute superarit non est infitiandum hannibalem tanto praestitisse ceteros imperatores prudentia quanto populus romanus antecedat fortitudine cunctas nationes nam quotienscumque cum eo congressus est in italia semper discessit superior quod nisi domi ciuium suorum inuidia debilitatus esset romanos uidetur superare potuisse sed multorum obtrectatio deuicit unius uirtutem hic autem uelut hereditate relictum odium paternum erga romanos sic conseruauit ut prius animam quam id deposuerit qui quidem cum patria pulsus esset et alienarum opum indigeret numquam destiterit  animo bellare cum romanis nam ut omittam philippum quem absens hostem reddidit romanis omnium iis temporibus potentissimus rex antiochus fuit hunc tanta cupiditate incendit bellandi ut usque a rubro mari arma conatus sit inferre italiae ad quem cum legati uenissent romani qui de eius uoluntate explorarent darentque operam consiliis clandestinis ut hannibalem in suspicionem regi adducerent tamquam ab ipsis corruptum alia atque antea sentire neque id frustra fecissent idque hannibal comperisset seque ab interioribus consiliis segregari uidisset tempore dato adiit ad regem eique cum multa de fide sua et odio in romanos commemorasset hoc adiunxit pater meus inquit hamilcar puerulo me utpote non amplius nouem annos nato in hispaniam imperator proficiscens karthagine ioui optimo maximo hostias immolauit quae diuina res dum conficiebatur quaesiuit a me uellemne secum in castra proficisci id cum libenter accepissem atque ab eo petere coepissem ne dubitaret ducere tum ille faciam inquit si mihi fidem quam postulo dederis simul me ad aram adduxit apud quam sacrificare instituerat eamque ceteris re  motis tenentem iurare iussit numquam me in amicitia cum romanis fore id ego iusiurandum patri datum usque ad hanc aetatem ita conseruaui ut nemini dubium esse debeat quin reliquo tempore eadem mente sim futurus quare si quid amice de romanis cogitabis non imprudenter feceris si me celaris cum quidem bellum parabis te ipsum frustraberis si non me in eo principem posueris  hac ergo qua diximus aetate cum patre in hispaniam profectus est cuius post obitum hasdrubale imperatore suffecto equitatui omni praefuit hoc quoque interfecto exercitus summam imperii ad eum detulit id karthaginem delatum publice comprobatum est sic hannibal minor quinque et uiginti annis natus imperator factus proximo triennio omnes gentes hispaniae bello subegit saguntum foederatam ciuitatem ui expugnauit tres exercitus maximos comparauit ex his unum in africam misit alterum cum hasdrubale fratre in hispania reliquit tertium in italiam secum duxit saltum pyrenaeum transiit quacumque iter fecit cum omnibus incolis conflixit neminem nisi uictum dimisit ad alpes posteaquam uenit quae italiam ab gallia seiungunt quas nemo umquam cum exercitu ante eum praeter herculem graium transierat quo facto is hodie saltus graius appellatur alpicos conantes prohibere transitu concidit loca patefecit itinera muniit effecit ut ea elephantus ornatus ire posset qua antea unus homo inermis uix poterat repere hac copias traduxit in italiamque peruenit  conflixerat apud rhodanum cum p cornelio scipione consule eumque pepulerat cum hoc eodem clastidii apud padum decernit sauciumque inde ac fugatum dimittit tertio idem scipio cum collega tiberio longo apud trebiam aduersus eum uenit cum his manum conseruit utrosque profligauit inde per ligures appenninum transiit petens etruriam hoc itinere adeo graui morbo adficitur oculorum ut postea numquam dextro aeque bene usus sit qua ualetudine cum etiamnum premeretur lecticaque ferretur c flaminium consulem apud trasumenum cum exercitu insidiis circumuentum occidit neque multo post c centenium praetorem cum delecta manu saltus occupantem hinc in apuliam peruenit ibi obuiam ei uenerunt duo con  sules c terentius et l aemilius utriusque exercitus uno proelio fugauit paulum consulem occidit et aliquot praeterea consulares in his cn seruilium geminum qui superiore anno fuerat consul  hac pugna pugnata romam profectus est nullo resistente in propinquis urbi montibus moratus est cum aliquot ibi dies castra habuisset et capuam reuerteretur q fabius maximus dictator romanus in agro falerno ei se obiecit hic clausus locorum angustiis noctu sine ullo detrimento exercitus se expediuit fabioque callidissimo imperatori dedit uerba namque obducta nocte sarmenta in cornibus iuuencorum deligata incendit eiusque generis multitudinem magnam dispalatam immisit quo repentino obiecto uisu tantum terrorem iniecit exercitui romanorum ut egredi extra uallum nemo sit ausus hanc post rem gestam non ita multis diebus m minucium rufum magistrum equitum pari ac dictatorem imperio dolo productum in proelium fugauit tiberium sempronium gracchum iterum consulem in lucanis absens in insidias inductum sustulit m claudium marcellum quinquies consulem apud uenusiam pari modo interfecit longum est omnia enumerare proelia quare unum hoc satis erit dictum ex quo intellegi possit quantus ille fuerit quamdiu in italia fuit nemo ei in acie restitit nemo aduersus eum post cannensem pugnam in campo castra posuit  hinc inuictus patriam defensum reuocatus bellum gessit aduersus p scipionem filium eius scipionis quem ipse primo apud rhodanum iterum apud padum tertio apud trebiam fugarat cum hoc exhaustis iam patriae facultatibus cupiuit impraesentiarum bellum componere quo ualentior postea congrederetur in colloquium conuenit condiciones non conuenerunt post id factum paucis diebus apud zamam cum eodem conflixit pulsus incredibile dictu biduo et duabus noctibus hadrumetum peruenit quod abest ab zama circiter milia passuum trecenta in hac fuga numidae qui simul cum eo ex acie excesserant insidiati sunt ei quos non solum effugit sed etiam ipsos oppressit hadrumeti reliquos e fuga collegit nouis dilectibus paucis diebus multos contraxit   cum in apparando acerrime esset occupatus karthaginienses bellum cum romanis composuerunt ille nihilo setius exercitui postea praefuit resque in africa gessit usque ad p sulpicium c aurelium consules his enim magistratibus legati karthaginienses romam uenerunt qui senatui populoque romano gratias agerent quod cum iis pacem fecissent ob eamque rem corona aurea eos donarent simulque peterent ut obsides eorum fregellis essent captiuique redderentur his ex senatus consulto responsum est munus eorum gratum acceptumque esse obsides quo loco rogarent futuros captiuos non remissuros quod hannibalem cuius opera susceptum bellum foret inimicissimum nomini romano etiamnunc cum imperio apud exercitum haberent itemque fratrem eius magonem hoc responso karthaginienses cognito hannibalem domum et magonem reuocarunt huc ut rediit rex factus est postquam praetor fuerat anno secundo et uicesimo ut enim romae consules sic karthagine quotannis annui bini reges creabantur in eo magistratu pari diligentia se hannibal praebuit ac fuerat in bello namque effecit ex nouis uectigalibus non solum ut esset pecunia quae romanis ex foedere penderetur sed etiam superesset quae in aerario reponeretur deinde anno post m claudio l furio consulibus roma legati karthaginem uenerunt hos hannibal ratus sui exposcendi gratia missos priusquam iis senatus daretur nauem ascendit clam atque in syriam ad antiochum profugit hac re palam facta poeni naues duas quae eum comprehenderent si pos  sent consequi miserunt bona eius publicarunt domum a fundamentis disiecerunt ipsum exulem iudicarunt  at hannibal anno tertio postquam domo profugerat l cornelio q minucio consulibus cum quinque nauibus africam accessit in finibus cyrenaeorum si forte karthaginienses ad bellum antiochi spe fiduciaque incitarentur cui iam persuaserat ut cum exercitibus in italiam proficisceretur huc magonem fratrem exciuit id ubi poeni resciuerunt magonem eadem qua fratrem absentem adfecerunt poena  illi desperatis rebus cum soluissent naues ac uela uentis dedissent hannibal ad antiochum peruenit de magonis interitu duplex memoria prodita est namque alii naufragio alii a seruulis ipsius interfectum eum scriptum reliquerunt antiochus autem si tam in agendo bello consiliis eius parere uoluisset quam in suscipiendo instituerat propius tiberi quam thermopylis de summa imperii dimicasset quem etsi multa stulte conari uidebat tamen nulla deseruit in re praefuit paucis nauibus quas ex syria iussus erat in asiam ducere iisque aduersus rhodiorum classem in pamphylio mari conflixit cum multitudine aduersariorum sui superarentur ipse quo cornu rem gessit fuit superior  antiocho fugato uerens ne dederetur quod sine dubio accidisset si sui fecisset potestatem cretam ad gortynios uenit ut ibi quo se conferret consideraret uidit autem uir omnium callidissimus magno se fore periculo nisi quid prouidisset propter auaritiam cretensium magnam enim secum pecuniam portabat de qua sciebat exisse famam itaque capit tale consilium amphoras complures complet plumbo summas operit auro et argento has praesentibus principibus deponit in templo dianae simulans se suas fortunas illorum fidei credere his in errorem inductis statuas aeneas quas secum portabat omnes sua pecunia complet easque in propatulo domi abicit gortynii templum magna cura custodiunt non tam a ceteris quam ab hannibale ne ille inscientibus iis tolleret secumque duceret  sic conseruatis suis rebus poenus illusis cretensibus omnibus ad prusiam in pontum peruenit apud quem eodem animo fuit erga italiam neque aliud quicquam egit quam regem armauit et exercuit aduersus romanos quem cum uideret domesticis opibus minus esse robustum conciliabat ceteros reges adiungebat bellicosas nationes dissidebat ab eo pergamenus rex eumenes romanis amicissimus bellumque inter eos gerebatur et mari et terra sed utrobique eumenes plus ualebat propter romanorum societatem quo magis cupiebat eum hannibal opprimi quem si remouisset faciliora sibi cetera fore  arbitrabatur ad hunc interficiundum talem iniit rationem classe paucis diebus erant decreturi superabatur nauium multitudine dolo erat pugnandum cum par non esset armis imperauit quam plurimas uenenatas serpentes uiuas colligi easque in uasa fictilia conici harum cum effecisset magnam multitudinem die ipso quo facturus erat nauale proelium classiarios conuocat iisque praecipit omnes ut in unam eumenis regis concurrant nauem a ceteris tantum satis habeant se defendere id illos facile serpentium multitudine consecuturos rex autem in qua naue ueheretur ut scirent se facturum quem si aut cepissent  aut interfecissent magno iis pollicetur praemio fore tali cohortatione militum facta classis ab utrisque in proelium deducitur quarum acie constituta priusquam signum pugnae daretur hannibal ut palam faceret suis quo loco eumenes esset tabellarium in scapha cum caduceo mittit qui ubi ad naues aduersariorum peruenit epistulamque ostendens se regem professus est quaerere statim ad eumenem deductus est quod nemo dubitabat quin aliquid de pace esset scriptum tabellarius ducis naue declarata suis eodem unde erat egressus se recepit at eumenes soluta epistula nihil in ea repperit nisi quae ad irridendum eum pertinerent cuius etsi causam mirabatur neque reperiebat tamen proelium statim committere non dubitauit horum in concursu bithynii hannibalis praecepto uniuersi nauem eumenis adoriuntur quorum uim rex cum sustinere non posset fuga salutem petit quam consecutus non esset nisi intra sua praesidia se recepisset quae in proximo litore erant collocata reliquae pergamenae naues cum aduersarios premerent acrius repente in eas uasa fictilia de quibus supra mentionem fecimus conici coepta sunt quae iacta initio risum pugnantibus concitarunt neque quare id fieret poterat intellegi postquam autem naues suas oppletas conspexerunt serpentibus noua re perterriti cum quid potissimum uitarent non uiderent puppes auerterunt seque ad sua castra nautica rettulerunt sic hannibal consilio arma pergamenorum superauit neque tum solum sed saepe alias pedestribus copiis pari prudentia pepulit aduersarios  quae dum in asia geruntur accidit casu ut legati prusiae romae  apud t quintium flamininum consularem cenarent atque ibi de hannibale mentione facta ex iis unus diceret eum in prusiae regno esse id postero die flamininus senatui detulit patres conscripti qui hannibale uiuo numquam se sine insidiis futuros existimarent legatos in bithyniam miserunt in his flamininum qui ab rege peterent ne inimicissimum suum secum haberet sibique dederet his prusia negare ausus non est illud recusauit ne id a se fieri postularent quod aduersus ius hospitii esset ipsi si possent comprehenderent locum ubi esset facile inuenturos hannibal enim uno loco se tenebat in castello quod ei a rege datum erat muneri idque sic aedificarat ut in omnibus partibus aedificii exitus haberet scilicet uerens ne usu ueniret quod accidit huc cum legati romanorum uenissent ac multitudine domum eius circumdedissent puer ab ianua prospiciens hannibali dixit plures praeter consuetudinem armatos apparere qui imperauit ei ut omnes fores aedificii circumiret ac propere sibi nuntiaret num eodem modo undique obsideretur puer cum celeriter quid esset renuntiasset omnisque exitus occupatos ostendisset sensit id non fortuito factum sed se peti neque sibi diutius uitam esse retinendam quam ne alieno arbitrio dimitteret memor pristinarum uirtutum uenenum quod semper secum habere consuerat sumpsit  sic uir fortissimus multis uariisque perfunctus laboribus anno acquieuit septuagesimo quibus consulibus interierit non conuenit namque atticus m claudio marcello q fabio labeone consulibus mortuum in annali suo scriptum reliquit at polybius l aemilio paulo cn baebio tamphilo sulpicius autem blitho p cornelio cethego m baebio tamphilo atque hic tantus uir tantisque bellis districtus nonnihil temporis tribuit litteris namque aliquot eius libri sunt graeco sermone confecti in eis ad rhodios de cn manlii uolsonis in asia rebus gestis huius belli gesta multi memoriae prodiderunt sed ex his duo qui cum eo in castris fuerunt simulque uixerunt quamdiu fortuna passa est silenus et sosylus lacedaemonius atque hoc sosylo hannibal litterarum graecarum usus est doctore  sed nos tempus est huius libri facere finem et romanorum explicare imperatores quo facilius collatis utrorumque factis qui uiri praeferendi sint possit iudicari excerptum e libro cornelii nepotis de latinis historicis m cato m cato ortus municipio tusculo adulescentulus priusquam honoribus operam daret uersatus est in sabinis quod ibi heredium a patre relictum habebat inde hortatu l ualerii flacci quem in consulatu censuraque habuit collegam ut m perpenna censorius narrare solitus est romam demigrauit in foroque esse coepit primum stipendium meruit annorum decem septemque q fabio m claudio consulibus tribunus militum in sicilia fuit inde ut rediit castra secutus est c claudii neronis magnique opera eius existimata est in proelio apud senam quo cecidit hasdrubal frater hannibalis quaestor obtigit p africano consuli cum quo non pro sortis necessitudine uixit namque ab eo perpetua dissensit uita aedilis plebi factus est cum                                                                      c heluio praetor prouinciam obtinuit sardiniam ex qua quaestor  superiore tempore ex africa decedens q ennium poetam deduxerat quod non minoris aestimamus quam quemlibet amplissimum sardiniensem triumphum  consulatum gessit cum l ualerio flacco sorte prouinciam nactus hispaniam citeriorem exque ea triumphum deportauit ibi cum diutius moraretur p scipio africanus consul iterum cuius in priori consulatu quaestor fuerat uoluit eum de prouincia depellere et ipse ei succedere neque hoc per senatum efficere potuit cum quidem scipio principatum in ciuitate obtineret quod tum non potentia sed iure res publica administrabatur qua ex re iratus senatui consulatu peracto priuatus in urbe mansit at cato censor cum eodem flacco factus seuere praefuit ei potestati nam et in complures nobiles animaduertit et multas res nouas in edictum addidit qua re luxuria reprimeretur quae iam tum incipiebat pullulare circiter annos octoginta usque ad extremam aetatem ab adulescentia rei publicae causa suscipere inimicitias non destitit a multis tentatus non modo nullum detrimentum existimationis fecit sed quoad uixit uirtutum laude creuit  in omnibus rebus singulari fuit industria nam et agricola sollers et peritus iuris consultus et magnus imperator et probabilis orator et cupidissimus litterarum fuit quarum studium etsi senior arripuerat tamen tantum progressum fecit ut non facile reperiri possit neque de graecis neque de italicis rebus quod ei fuerit incognitum ab adulescentia confecit orationes senex historias scribere instituit earum sunt libri septem primus continet res gestas regum populi romani secundus et tertius unde quaeque ciuitas orta sit italica ob quam rem omnes origines uidetur appellasse in quarto autem bellum poenicum est primum in quinto secundum atque haec omnia capitulatim sunt dicta reliquaque bella pari modo persecutus est usque ad praeturam seruii galbae qui diripuit lusitanos atque horum bellorum duces non nominauit sed sine nominibus res notauit in eisdem exposuit quae in italia hispaniisque aut fierent aut uiderentur admiranda in quibus multa industria et diligentia comparet nulla doctrina  huius de uita et moribus plura in eo libro persecuti sumus quem separatim de eo fecimus rogatu t pomponii attici quare studiosos catonis ad illud uolumen delegamus atticus t pomponius atticus ab origine ultima stirpis romanae generatus perpetuo a maioribus acceptam equestrem obtinuit dignitatem patre usus est diligente et ut tum erant tempora diti inprimisque studioso litterarum hic prout ipse amabat litteras omnibus doctrinis quibus puerilis aetas impertiri debet filium erudiuit erat autem in puero praeter docilitatem ingenii summa suauitas oris atque uocis ut non solum celeriter acciperet quae tradebantur sed etiam excellenter pronuntiaret qua ex re in pueritia nobilis inter aequales ferebatur clariusque exsplendescebat quam generosi condiscipuli animo aequo ferre possent itaque incitabat omnes studio suo quo in numero fuerunt l torquatus c marius filius m cicero quos consuetudine sua sic deuinxit ut nemo iis perpetua uita fuerit carior  pater mature decessit ipse adulescentulus propter affinitatem p sulpicii qui tribunus pl interfectus est non expers fuit illius periculi namque anicia pomponii consobrina nupserat seruio fratri sulpicii itaque interfecto sulpicio posteaquam uidit cinnano tumultu ciuitatem esse perturbatam neque sibi dari facultatem pro dignitate uiuendi quin alterutram partem offenderet dissociatis animis ciuium cum alii sullanis alii cinnanis fauerent partibus idoneum tempus ratus studiis obsequendi suis athenas se contulit neque eo setius adulescentem marium hostem iudicatum iuuit opibus suis cuius fugam pecunia subleuauit ac ne illa peregrinatio detrimentum aliquod afferret rei familiari eodem magnam partem fortunarum traiecit suarum hic ita uixit ut uniuersis atheniensibus merito esset carissimus nam praeter gratiam quae iam in adulescentulo magna erat saepe suis opibus inopiam eorum publicam leuauit cum enim uersuram facere  publice necesse esset neque eius condicionem aequam haberent semper se interposuit atque ita ut neque usuram umquam ab iis acceperit neque longius quam dictum esset debere passus sit quod utrumque erat iis salutare nam neque indulgendo inueterascere eorum aes alienum patiebatur neque multiplicandis usuris crescere auxit hoc officium alia quoque liberalitate nam uniuersos frumento donauit ita ut singulis seni modii tritici darentur qui modus mensurae medimnus athenis appellatur  hic autem sic se gerebat ut communis infimis par principibus uideretur quo factum est ut huic omnes honores quos possent publice haberent ciuemque facere studerent quo beneficio ille uti noluit quamdiu adfuit ne qua sibi statua poneretur restitit absens prohibere non potuit itaque aliquot ipsi effigies locis sanctissimis posuerunt hunc enim in omni procuratione rei publicae actorem auctoremque habebant qui primum illud munus fortunae      quod in ea potissimum urbe natus esset in qua domicilium orbis terrarum esset imperii ut eandem et patriam haberet et domum hoc specimen prudentiae quod cum in eam se ciuitatem contulisset quae antiquitate humanitate doctrinaque praestaret omnes unus ei fuerit carissimus  huc ex asia sulla decedens cum uenisset quamdiu ibi fuit secum habuit pomponium captus adulescentis et humanitate et doctrina sic enim graece loquebatur ut athenis natus uideretur tanta autem suauitas erat sermonis latini ut appareret in eo natiuum quendam leporem esse non ascitum idem poemata pronuntiabat et graece et latine sic ut supra nihil posset addi quibus rebus factum est ut sulla nusquam ab se dimitteret cuperetque secum deducere qui cum persuadere tentaret noli oro te inquit pomponius aduersum eos me uelle ducere cum quibus ne contra te arma ferrem italiam reliqui at sulla adulescentis officio collaudato omnia munera ei quae athenis acceperat proficiscens iussit deferri hic complures annos moratus cum et rei familiari tantum operae daret quantum non indiligens deberet pater familias et omnia reliqua tempora aut litteris aut atheniensium rei publicae tribueret ni  hilo minus amicis urbana officia praestitit nam et ad comitia eorum uentitauit et si qua res maior acta est non defuit sicut ciceroni in omnibus eius periculis singularem fidem praebuit cui ex patria fugienti hs ducenta et quinquaginta milia donauit tranquillatis autem rebus romanis remigrauit romam ut opinor l cotta et l torquato consulibus quem digredientem sic uniuersa ciuitas atheniensium prosecuta est ut lacrimis desiderii futuri dolorem indicaret  habebat auunculum q caecilium equitem romanum familiarem l luculli diuitem difficillima natura cuius sic asperitatem ueritus est ut quem nemo ferre posset huius sine offensione ad summam senectutem retinuerit beneuolentiam quo facto tulit pietatis fructum caecilius enim moriens testamento adoptauit eum heredemque fecit ex dodrante ex qua hereditate accepit circiter centies sestertium erat nupta soror attici q tullio ciceroni easque nuptias m cicero conciliarat cum quo a condiscipulatu uiuebat coniunctissime multo etiam familiarius quam cum quinto ut iudicari possit plus in amicitia ualere similitudinem morum quam affinitatem utebatur autem intime q hortensio qui iis temporibus principatum eloquentiae tenebat ut intellegi non posset uter eum plus diligeret cicero an hortensius et id quod erat difficillimum efficiebat ut inter quos tanta laudis esset aemulatio nulla intercederet obtrectatio essetque talium uirorum copula  in re publica ita est uersatus ut semper optimarum partium et esset et existimaretur neque tamen se ciuilibus fluctibus committeret quod non magis eos in sua potestate existimabat esse qui se his dedissent                                                 quam qui maritimis iactarentur honores non petiit cum ei paterent propter uel gratiam uel dignitatem quod neque peti more maiorum neque capi possent conseruatis legibus in tam effusi ambitus largitionibus neque geri e re publica sine periculo corruptis ciuitatis moribus ad hastam publicam numquam accessit nullius rei neque praes neque manceps factus est neminem neque suo nomine neque subscribens accusauit in ius de sua re numquam iit iudicium nullum habuit multorum consulum praetorumque praefecturas delatas sic accepit ut neminem in prouinciam sit secutus honore fuerit conten  tus rei familiaris despexerit fructum qui ne cum quinto quidem cicerone uoluerit ire in asiam cum apud eum legati locum obtinere posset non enim decere se arbitrabatur cum praeturam gerere noluisset asseclam esse praetoris qua in re non solum dignitati seruiebat sed etiam tranquillitati cum suspiciones quoque uitaret criminum quo fiebat ut eius obseruantia omnibus esset carior cum eam officio non timori neque spei attribui uiderent  incidit caesarianum ciuile bellum cum haberet annos circiter sexaginta usus est aetatis uacatione neque se quoquam mouit ex urbe quae amicis suis opus fuerant ad pompeium proficiscentibus omnia ex sua re familiari dedit ipsum pompeium coniunctum non offendit nullum ab eo habebat ornamentum ut ceteri qui per eum aut honores aut diuitias ceperant quorum partim inuitissimi castra sunt secuti partim summa cum eius offensione domi remanserunt attici autem quies tantopere caesari fuit grata ut uictor cum priuatis pecunias per epistulas imperaret huic non solum molestus non fuerit sed etiam sororis filium et q ciceronem ex pompeii castris concesserit sic uetere instituto uitae effugit noua pericula  occiso caesare cum res publica penes brutos uideretur esse et cassium ac tota ciuitas se ad eos conuertisse sic m bruto usus est ut nullo ille adulescens aequali familiarius quam hoc sene neque solum eum principem consilii haberet sed etiam in conuictu excogitatum est a quibusdam ut priuatum aerarium caesaris interfectoribus ab equitibus romanis constitueretur id facile effici posse arbitrati sunt si principes eius ordinis pecunias contulissent itaque appellatus est a c flauio bruti familiari atticus ut eius rei princeps esse uellet at ille qui officia amicis praestanda sine factione existimaret semperque a talibus se consiliis remouisset respondit si quid brutus de suis facultatibus uti uoluisset usurum quantum eae paterentur se neque cum quoquam de ea re collocuturum neque coiturum sic ille consensionis globus huius unius dissensione disiectus est neque multo post  superior esse coepit antonius ita ut brutus et cassius destituta tutela prouinciarum quae iis dicis causa datae erant a consule desperatis rebus in exilium proficiscerentur atticus qui pecuniam simul cum ceteris conferre noluerat florenti illi parti abiecto bruto italiaque cedenti hs centum milia muneri misit eidem in epiro absens trecenta iussit dari neque eo magis potenti adulatus est antonio neque desperatos reliquit  secutum est bellum gestum apud mutinam in quo si tantum eum prudentem dicam minus quam debeam praedicem cum ille potius diuinus fuerit si diuinatio appellanda est perpetua naturalis bonitas quae nullis casibus agitur neque minuitur hostis antonius iudicatus italia cesserat spes restituendi nulla erat non solum inimici qui tum erant potentissimi et plurimi sed etiam qui aduersariis eius se dabant et in eo laedendo aliquam consecuturos sperabant commoditatem antonii familiares insequebantur uxorem fuluiam omnibus rebus spoliare cupiebant liberos etiam exstinguere parabant atticus cum ciceronis intima familiaritate uteretur amicissimus esset bruto non modo nihil iis indulsit ad antonium uiolandum sed e contrario familiares eius ex urbe profugientes quantum potuit texit quibus rebus indiguerunt adiuuit p uero uolumnio ea tribuit ut plura a parente proficisci non potuerint ipsi autem fuluiae cum litibus distineretur magnisque terroribus uexaretur tanta diligentia officium suum praestitit ut nullum illa stiterit uadimonium sine attico atticus sponsor omnium rerum fuerit quin etiam cum illa fundum secunda fortuna emisset in diem neque post calamitatem uersuram facere potuisset ille se interposuit pecuniamque sine faenore sineque ulla stipulatione credidit maximum existimans quaestum memorem gratumque cognosci simulque aperire se non fortunae sed hominibus solere esse amicum quae cum faciebat nemo eum temporis causa facere poterat existimare nemini enim in opinionem ueniebat antonium rerum potiturum sed saeuissime a nonnullis optimatibus reprehendebatur quod  parum odisse malos ciues uideretur ille autem sui iudicii potius quid se facere par esset intuebatur quam quid alii laudaturi forent  conuersa subito fortuna est ut antonius rediit in italiam nemo non magno in periculo atticum putarat propter intimam familiaritatem ciceronis et bruti itaque ad aduentum imperatorum de foro decesserat timens proscriptionem latebatque apud p uolumnium cui sicut ostendimus paulo ante opem tulerat tanta uarietas iis temporibus fuit fortunae ut modo hi modo illi in summo essent aut fastigio aut periculo habebatque secum q gellium canum aequalem simillimumque sui hoc quoque sit attici bonitatis exemplum quod cum eo quem puerum in ludo cognorat adeo coniuncte uixit ut ad extremam aetatem amicitia eorum creuerit antonius autem etsi tanto odio ferebatur in ciceronem ut non solum ei sed etiam omnibus eius amicis esset inimicus eosque uellet proscribere multis hortantibus tamen attici memor fuit officii et ei cum requisisset ubinam esset sua manu scripsit ne timeret statimque ad se ueniret se eum et illius causa canum de proscriptorum numero exemisse ac ne quod periculum incideret quod noctu fiebat praesidium ei misit sic atticus in summo timore non solum sibi sed etiam ei quem carissimum habebat praesidio fuit neque enim suae solum a quoquam auxilium petit salutis sed coniuncti ut appareret nullam seiunctam sibi ab eo uelle fortunam quodsi gubernator praecipua laude fertur qui nauem ex hieme marique scopuloso seruat cur non singularis eius existimetur prudentia qui ex tot tamque grauibus procellis ciuilibus ad incolumitatem peruenit  quibus ex malis ut se emersit nihil aliud egit quam ut plurimis quibus rebus posset esset auxilio cum proscriptos praemiis imperatorum uulgus conquireret nemo in epirum uenit cui res ulla defuerit nemini non ibi perpetuo manendi potestas facta est quin etiam post proelium philippense interitumque c cassi et m bruti l iulium  mocillam praetorium et filium eius aulumque torquatum ceterosque pari fortuna perculsos instituit tueri atque ex epiro iis omnia samothraciam supportari iussit difficile est omnia persequi et non necessarium illud unum intellegi uolumus illius liberalitatem neque temporariam neque callidam fuisse id ex ipsis rebus ac temporibus iudicari potest quod non florentibus se uenditauit sed afflictis semper succurrit qui quidem seruiliam bruti matrem non minus post mortem eius quam florentem coluerit sic liberalitate utens nullas inimicitias gessit quod neque laedebat quemquam neque si quam iniuriam acceperat non malebat obliuisci quam ulcisci idem immortali memoria percepta retinebat beneficia quae autem ipse tribuerat tam diu meminerat quoad ille gratus erat qui acceperat itaque hic fecit ut uere dictum uideatur sui cuique mores fingunt fortunam hominibus neque tamen ille prius fortunam quam se ipse finxit qui cauit ne qua in re iure plecteretur  his ergo rebus effecit ut m uipsanius agrippa intima familiaritate coniunctus adulescenti caesari cum propter suam gratiam et caesaris potentiam nullius condicionis non haberet potestatem potissimum eius deligeret affinitatem praeoptaretque equitis romani filiam                                generosarum nuptiis atque harum nuptiarum conciliator fuit non est enim celandum m antonius triumuir rei publicae constituendae cuius gratia cum augere possessiones posset suas tantum afuit a cupiditate pecuniae ut nulla in re usus sit ea nisi in deprecandis amicorum aut periculis aut incommodis quod quidem sub ipsa proscriptione perillustre fuit nam cum l saufei equitis romani aequalis sui qui complures annos studio ductus philosophiae habitabat athenis habebatque in italia pretiosas possessiones triumuiri bona uendidissent consuetudine ea qua tum res gerebantur attici labore atque industria factum est ut eodem nuntio saufeius fieret certior se patrimonium amisisse et recuperasse idem l iulium calidum quem post  lucreti catullique mortem multo elegantissimum poetam nostram tulisse aetatem uere uideor posse contendere neque minus uirum bonum optimisque artibus eruditum post proscriptionem equitum propter magnas eius africanas possessiones in proscriptorum numerum a p uolumnio praefecto fabrum antonii absentem relatum expediuit quod in praesenti utrum ei laboriosius an gloriosius fuerit difficile est iudicare quod in eorum periculis non secus absentes quam praesentes amicos attico esse curae cognitum est  neque uero ille minus bonus pater familias habitus est quam ciuis nam cum esset pecuniosus nemo illo minus fuit emax minus aedificator neque tamen non in primis bene habitauit omnibusque optimis rebus usus est nam domum habuit in colle quirinali tamphilianam ab auunculo hereditate relictam cuius amoenitas non aedificio sed silua constabat ipsum enim tectum antiquitus constitutum plus salis quam sumptus habebat in quo nihil commutauit nisi si quid uetustate coactus est usus est familia si utilitate iudicandum est optima si forma uix mediocri namque in ea erant pueri litteratissimi anagnostae optimi et plurimi librarii ut ne pedisequus quidem quisquam esset qui non utrumque horum pulchre facere posset pari modo artifices ceteri quos cultus domesticus desiderat adprime boni neque tamen horum quemquam nisi domi natum domique factum habuit quod est signum non solum continentiae sed etiam diligentiae nam et non intemperanter concupiscere quod a plurimis uideas continentis debet duci et potius diligentia quam pretio parare non mediocris est industriae elegans non magnificus splendidus non sumptuosus omnique diligentia munditiam non affluentiam affectabat supellex modica non multa ut in neutram partem conspici posset nec praeteribo quamquam nonnullis leue uisum iri putem cum in primis lautus esset eques romanus et non parum liberaliter domum suam omnium ordinum homines inuitaret non amplius quam terna milia peraeque in singulos menses ex ephemeride eum expensum sumptui ferre solitum atque hoc non auditum sed cognitum praedica  mus saepe enim propter familiaritatem domesticis rebus interfuimus  nemo in conuiuio eius aliud acroama audiuit quam anagnosten quod nos quidem iucundissimum arbitramur neque umquam sine aliqua lectione apud eum cenatum est ut non minus animo quam uentre conuiuae delectarentur namque eos uocabat quorum mores a suis non abhorrerent cum tanta pecuniae facta esset accessio nihil de cotidiano cultu mutauit nihil de uitae consuetudine tantaque usus est moderatione ut neque in sestertio uicies quod a patre acceperat parum se splendide gesserit neque in sestertio centies affluentius uixerit quam instituerat parique fastigio steterit in utraque fortuna nullos habuit hortos nullam suburbanam aut maritimam sumptuosam uillam neque in italia praeter arretinum et nomentanum rusticum praedium omnisque eius pecuniae reditus constabat in epiroticis et urbanis possessionibus ex quo cognosci potest usum eum pecuniae non magnitudine sed ratione metiri solitum  mendacium neque dicebat neque pati poterat itaque eius comitas non sine seueritate erat neque grauitas sine facilitate ut difficile esset intellectu utrum eum amici magis uererentur an amarent quidquid rogabatur religiose promittebat quod non liberalis sed leuis arbitrabatur polliceri quod praestare non posset idem in tuendo quod semel annuisset tanta erat cura ut non mandatam sed suam rem uideretur agere numquam suscepti negotii eum pertaesum est suam enim existimationem in ea re agi putabat qua nihil habebat carius quo fiebat ut omnia ciceronum m catonis q hortensii auli torquati multorum praeterea equitum romanorum negotia procuraret ex quo iudicari poterat non inertia sed iudicio fugisse rei publicae procurationem  humanitatis uero nullum adferre maius testimonium possum quam quod adulescens idem seni sullae fuit iucundissimus senex adulescenti m bruto cum aequalibus autem suis q hortensio et m cicerone sic uixit ut iudicare difficile sit cui aetati fuerit aptissimus quamquam eum praecipue dilexit cicero ut ne frater quidem ei quintus carior fuerit aut familiarior ei rei sunt indicio praeter eos libros in quibus de eo facit mentionem qui in uulgus sunt editi undecim uolumina epistularum ab consulatu eius usque ad extremum  tempus ad atticum missarum quae qui legat non multum desideret historiam contextam eorum temporum sic enim omnia de studiis principum uitiis ducum mutationibus rei publicae perscripta sunt ut nihil in eis non appareat et facile existimari possit prudentiam quodam modo esse diuinationem non enim cicero ea solum quae uiuo se acciderunt futura praedixit sed etiam quae nunc usu ueniunt cecinit ut uates  de pietate autem attici quid plura commemorem cum hoc ipsum uere gloriantem audierim in funere matris suae quam extulit annorum nonaginta cum ipse esset septem et sexaginta se numquam cum matre in gratiam redisse numquam cum sorore fuisse in simultate quam prope aequalem habebat quod est signum aut nullam umquam inter eos querimoniam intercessisse aut hunc ea fuisse in suos indulgentia ut quos amare deberet irasci eis nefas duceret neque id fecit natura solum quamquam omnes ei paremus sed etiam doctrina nam principum philosophorum ita percepta habuit praecepta ut iis ad uitam agendam non ad ostentationem uteretur  moris etiam maiorum summus imitator fuit antiquitatisque amator quam adeo diligenter habuit cognitam ut eam totam in eo uolumine exposuerit quo magistratus ordinauit nulla enim lex neque pax neque bellum neque res illustris est populi romani quae non in eo suo tempore sit notata et quod difficillimum fuit sic familiarum originem subtexuit ut ex eo clarorum uirorum propagines possimus cognoscere fecit hoc idem separatim in aliis libris ut m bruti rogatu iuniam familiam a stirpe ad hanc aetatem ordine enumerauerit notans qui a quo ortus quos honores quibusque temporibus cepisset pari modo marcelli claudii de marcellorum scipionis cornelii et fabii maximi fabiorum et aemiliorum quibus libris nihil potest esse dulcius iis qui aliquam cupiditatem habent notitiae clarorum uirorum attigit poeticen quoque credimus ne eius expers esset suauitatis namque uersibus qui honore rerumque gestarum amplitudine ceteros romani populi praestiterunt exposuit ita ut sub singulorum imaginibus facta magistratusque eorum non amplius quaternis quinisque  uersibus descripserit quod uix credendum sit tantas res tam breuiter potuisse declarari est etiam unus liber graece confectus de consulatu ciceronis  haec hactenus attico uiuo edita a nobis sunt nunc quoniam fortuna nos superstites ei esse uoluit reliqua persequemur et quantum poterimus rerum exemplis lectores docebimus sicut supra significauimus suos cuique mores plerumque conciliare fortunam namque hic contentus ordine equestri quo erat ortus in adfinitatem peruenit imperatoris diui filii cum iam ante familiaritatem eius esset consecutus nulla alia re quam elegantia uitae qua ceteros ceperat principes ciuitatis dignitate pari fortuna humiliores tanta enim prospe                                     ritas caesarem est consecuta ut nihil ei non tribuerit fortuna quod cuiquam ante detulerit et conciliarit quod nemo adhuc ciuis romanus quiuit consequi nata est autem attico neptis ex agrippa cui uirginem filiam collocarat hanc caesar uix anniculam ti claudio neroni drusilla nato priuigno suo despondit quae coniunctio necessitudi nem eorum sanxit familiaritatem reddidit frequentiorem quamuis ante haec sponsalia non solum cum ab urbe abesset numquam ad suorum quemquam litteras misit quin attico mitteret quid ageret in primis quid legeret quibusque in locis et quamdiu esset moraturus sed etiam cum esset in urbe et propter infinitas suas occupationes minus saepe quam uellet attico frueretur nullus dies temere intercessit quo non ad eum scriberet cum modo aliquid de antiquitate ab eo requireret modo aliquam quaestionem poeticam ei proponeret interdum iocans eius uerbosiores eliceret epistulas ex quo accidit cum aedis iouis feretrii in capitolio ab romulo constituta uetustate atque incuria detecta prolaberetur ut attici admonitu caesar eam reficiendam curaret neque uero a m antonio minus absens litteris colebatur adeo ut accurate ille ex ultumis terris quid ageret curae  sibi haberet certiorem facere atticum hoc quale sit facilius existimabit is qui iudicare poterit quantae sit sapientiae eorum retinere usum beniuolentiamque inter quos maximarum rerum non solum aemulatio sed etiam obtrectatio tanta intercedebat quantam fuit incidere necesse inter caesarem atque antonium cum se uterque principem non solum urbis romae sed orbis terrarum esse cuperet  tali modo cum septem et septuaginta annos complesset atque ad extremam senectutem non minus dignitate quam gratia fortunaque creuisset multas enim hereditates nulla alia re quam bonitate consecutus est tantaque prosperitate usus esset ualetudinis ut annis triginta medicina non indiguisset nactus est morbum quem initio et ipse et medici contempserunt nam putarunt esse tenesmon cui remedia celeria faciliaque proponebantur in hoc cum tres menses sine ullis doloribus praeterquam quos ex curatione capiebat consumpsisset subito tanta uis morbi in imum intestinum prorupit ut extremo tempore per lumbos fistulae puris eruperint atque hoc priusquam ei accideret postquam in dies dolores accrescere febresque accessisse sensit agrippam generum ad se accersi iussit et cum eo l cornelium balbum sextumque peducaeum hos ut uenisse uidit in cubitum innixus quantam inquit curam diligentiamque in ualetudine mea tuenda hoc tempore adhibuerim cum uos testes habeam nihil necesse est pluribus uerbis commemorare quibus quoniam ut spero satisfeci me nihil reliqui fecisse quod ad sanandum me pertineret reliquum est ut egomet mihi consulam id uos ignorare nolui nam mihi stat alere morbum desinere namque his diebus quidquid cibi sumpsi ita produxi uitam ut auxerim dolores sine spe salutis quare a uobis peto primum ut consilium probetis meum deinde ne frustra dehortando impedire conemini  hac oratione habita tanta constantia uocis atque uultus ut non ex uita sed ex domo in domum uideretur migrare cum quidem agrippa eum flens atque osculans oraret atque obsecraret ne ad id quod natura cogeret ipse quoque sibi acceleraret letum et quoniam tum quoque posset temporibus superesse se sibi suisque reseruaret preces eius taciturna sua obstinatione depressit sic cum biduum cibo se abstinuis  set subito febris decessit leuiorque morbus esse coepit tamen propositum nihilo setius peregit itaque die quinto postquam id consilium inierat pridie kal aprilis cn domitio c sosio consulibus decessit elatus est in lecticula ut ipse praescripserat sine ulla pompa funeris comitantibus omnibus bonis maxima uulgi frequentia sepultus est iuxta uiam appiam ad quintum lapidem in monumento q caecilii auunculi sui                                                                                                                                                                                                                                                                                                                                                                                                                                                