
origo gentis romanae a iano et saturno conditoribus per
succedentes sibimet reges usque ad consulatum decimum constantii
digesta ex auctoribus uerrio flacco antiate  ut quidem idem
uerrius maluit dicere quam antia  tum ex annalibus pontificum
dein cincio egnatio ueranio fabio pictore licinio macro
uarrone caesare tuberone atque ex omni priscorum historia
proinde ut quisque neotericorum asseuerauit hoc est et liuius et
uictor afer

  primus in italiam creditur uenisse saturnus ut etiam
maronis musa testatur illis uersibus



     primus ab aetherio uenit saturnus olympo
     arma iouis fugiens et cet
     


 tanta autem usque id tempus antiquorum hominum traditur
fuisse simplicitas ut uenientes ad se aduenas qui modo consilio
ac sapientia praediti ad instruendam uitam formandosque mores
aliquid conferrent quod eorum parentes atque originem
ignorabant caelo et terra editos non solum ipsi crederent uerum
etiam posteris affirmarent ueluti hunc ipsum saturnum quem
caeli et terrae filium fuisse dixerunt  quod cum ita
existimetur certum tamen est priorem ianum in italiam deuenisse
ab eoque postea uenientem exceptum esse saturnum  unde
intelligendum est uergilium quoque non ignoratione ueteris
historiae sed suo more primum dixisse saturnum non ante quem
nemo sed principem ut troiae qui primus ab oris  cum
procul dubio constet ante aeneam priorem antenorem in italiam
esse peruectum eumque non in ora litori proxima sed in
interioribus locis id est illyrico urbem patauium condidisse
ut quidem idem supradictus uergilius ostendit illis uersibus ex
persona ueneris apud iouem de aerumnis aeneae sui conquerentis



     antenor potuit mediis elapsus achiuis
     illyricos penetrare sinus atque intima tutus
     


et cet

 quare autem addiderit tutus suo loco plenissime annotauimus
in commentatione quam occepimus scribere re cognita ex eo
libro qui inscriptus est de origine patauina  itaque nunc
primus ex ea quoque significatione est e qua illud etiam in
secundo aeneidos in enumeratione eorum qui equo durio
degrediebantur  nam cum nominasset thessandrum sthenelum
ulixem acamanta thoanta neoptolemum post intulit primusque
machaon  de quo quaeri potest quomodo potest primus dici
post tantos qui supra dicti sunt uerum intelligemus primum pro
principe uel quia is ad perfectum illis temporibus circa
peritiam medicae artis praecipuus fuisse traditur

  sed ut ad propositum reuertamur ferunt creusam erechthei
regis atheniensium filiam speciosissimam stupratam ab apolline
enixam puerum eumque delphos olim educandum esse missum ipsam
uero a patre istarum rerum inscio xutho cuidam comiti collocatam
copulatam  ex qua cum ille pater non posset existere
delphos eum petisse ad consulendum oraculum quomodo pater fieri
posset tum illi deum respondisse ut quem postero die obuiam
habuisset eum sibi adoptaret  itaque supradictum puerum qui
ex apolline genitus erat obuiam illi fuisse eumque adoptatum
 cum adoleuisset non contentum patrio regno ianum cum
magna classe in italiam deuenisse occupatoque monte urbem ibidem
constituisse eamque ex suo nomine ianiculum cognominasse

  igitur iano regnante apud indigenas rudes incultosque
saturnus regno profugus cum in italiam deuenisset benigne
exceptus hospitio est ibique haud procul a ianiculo arcem suo
nomine saturniam constituit  isque primus agriculturam
edocuit ferosque homines et rapto uiuere assuetos ad compositam
uitam eduxit secundum quod uergilius in octauo sic ait



     haec loca indigenae fauni nymphaeque tenebant
     gensque uirum truncis et duro robore nata
     quis neque mos neque cultus erat nec iungere tauros
     aut componere opes norant aut parcere parto
     sed rami atque asper uictu uenatus alebat
     


 omissoque iano qui nihil aliud quam ritum colendorum deorum
religionesque intulerat se saturno maluit annectere qui uitam
moresque feris etiam tum mentibus insinuans ad communem
utilitatem ut supra diximus disciplinam colendi ruris edocuit
ut quidem indicant illi uersus



     is genus indocile ac dispersum montibus altis
     composuit legesque dedit latiumque uocari
     maluit et cet
     


 is tum etiam usum signandi aeris ac monetae in formam
incutiendae ostendisse traditur in quam ab una parte caput eius
imprimeretur altera nauis qua uectus illo erat  unde
hodieque aleatores posito nummo opertoque optionem conlusoribus
ponunt enuntiandi quid putent subesse caput aut nauem quod nunc
uulgo corrumpentes nauiam dicunt  aedes quoque sub cliuo
capitolino in qua pecuniam conditam habebat aerarium saturni
hodieque dicitur  uerum quia ut supra diximus prior illuc
ianus aduenerat cum eos post obitum diuinis honoribus cumulandos
censuissent in sacris omnibus primum locum iano detulerunt
usque eo ut etiam cum aliis diis sacrificium fit dato ture in
altaria ianus prior nominetur cognomento quoque addito pater
secundum quod noster cognomento sic intulit

     hanc ianus pater hanc saturnus condidit arcem
ac subinde

     ianiculum huic illi fuerat saturnia nomen
 eique eo quod erat mire praeteritorum memor tum etiam futuri
prudens dixerit



     rex arua latinus et urbes
     iam senior longa placidas in pace regebat
     


quo regnante troianos refert in italiam deuenisse  quaeritur
quomodo sallustius dicat cumque his aborigines genus hominum
agreste sine legibus sine imperio liberum atque solutum

  quidam autem tradunt terris diluuio coopertis passim
multos diuersarum regionum in montibus ad quos confugerant
constitisse e quibus quosdam sedem quaerentes peruectos in
italiam aborigines appellatos graeca scilicet appellatione a
cacuminibus montium quae illi  faciunt  alii uolunt eos
quod errantes illo uenerint primo aberrigines post mutata una
littera altera adempta aborigines cognominatos  eos
aduenientes picus excepit permissos uiuere ut uellent  post
picum regnauit in italia faunus quem a fando dictum uolunt quod
is solet futura praecinere uersibus quos saturnios dicimus quod
genus metri in uaticinatione saturniae primum proditum est 
sed urbem saturnus cum in italiam uenisset condidisse
traditur eius rei ennius testis est cum ait

     uersibus quos olim fauni uatesque canebant
 hunc faunum plerique eundem siluanum a siluis inuum deum
quidam etiam pana uel pan esse dixerunt

  igitur regnante fauno ante annos circiter sexaginta quam
aeneas in italiam deferretur euander arcas mercurii et
carmentis nymphae filius simul cum matre eodem uenit  quam
quidam memoriae prodiderunt primo nicostraten dictam post
carmentim de carminibus eo quod uidelicet omnium litterarum
peritissima futurorumque prudens uersibus canere sit solita adeo
ut plerique uelint non tam ipsam a carmine carmentim quam
carmina a qua dicta essent appellata  huius admonitu
transuectus in italiam euander ob singularem eruditionem atque
scientiam litterarum breui tempore in familiaritatem fauni se
insinuauit atque ab eo hospitaliter benigneque exceptus non
paruum agri modum ad incolendum accepit quem suis comitibus
distribuit exaedificatis domiciliis in eo monte quem primo tum
illi a pallante pallanteum postea nos palatium diximus ibique
pani deo fanum dedicauit quippe is familiaris arcadiae deus est
teste etiam marone qui ait

     pan deus arcadiae captam te luna fefellit
et item



     pan etiam arcadia mecum si iudice certet
     pan etiam arcadia dicat se iudice uictum
     


 primus itaque omnium euander italicos homines legere et
scribere edocuit litteris partim quas ipse antea didicerat
idemque fruges in graecia primum inuentas ostendit serendique
usum edocuit terraeque excolendae gratia primus boues in italia
iunxit

  eo regnante forte tricaranus quidam graecae originis
ingentis corporis et magnarum uirium pastor quia erat forma et
uirtute ceteris antecellens hercules appellatus uenit eodem 
cumque armenta eius circa flumen albulam pascerentur cacus
euandri seruus nequitiae uersutus et praeter cetera furacissimus
tricarani hospitis boues surripuit ac ne quod esset indicium
caudis auersas in speluncam attraxit  cumque tricaranus
uicinis regionibus peragratis scrutatisque omnibus huiuscemodi
latebris desperasset inuenturum utcumque aequo animo dispendium
ferens excedere his finibus constituerat  at uero euander
excellentissimae iustitiae uir postquam rem uti acta erat
comperit seruum noxae dedit bouesque restitui fecit  tum
tricaranus sub auentino inuentori patri aram dedicauit
appellauitque maximam et apud eam decimam sui pecoris profanauit
 cumque ante moris esset uti homines decimam fructuum regibus
suis praestarent aequius sibi ait uideri deos potius illo
honore impartiendos esse quam reges inde uidelicet tractum ut
herculi decimam profanari mos esset secundum quod plautus in
partem inquit herculaneam id est decimam  consecrata
igitur ara maxima profanataque apud eam decima tricaranus eo
quod carmentis inuitata ad id sacrum non affuisset sanxit ne cui
feminae fas esset uesci ex eo quod eidem arae sacratum esset
atque ab ea re diuina feminae in totum remotae haec cassius
libro primo

  at uero in libris pontificalium traditur hercules ioue
atque alcmena genitus superato geryone agens nobile armentum
cupidus eius generis boues in graecia instituendi forte in ea
loca uenisse et ubertate pabuli delectatus ut ex longo itinere
homines sui et pecora reficerentur aliquamdiu ibi sedem
constituisse  quae cum in ualle ubi nunc est circus maximus
pascerentur neglecta custodia quod nemo credebatur ausurus
uiolare herculis praedam latronem quendam regionis eiusdem
magnitudine corporis et uirtute ceteris praeualentem octo boues
in speluncam quo minus furtum uestigiis colligi posset caudis
abstraxisse  cumque inde hercules proficiscens reliquum
armentum casu praeter eandem speluncam ageret forte quadam
inclusas boues transeuntibus admugisse atque ita furtum detectum
 interfectoque caco euandrum re comperta hospiti obuiam
iuisse gratantem quod tanto malo fines suos liberasset
compertoque quibus parentibus ortus hercules esset rem uti erat
gesta ad faunum pertulisse tum eum quoque amicitiam herculis
cupidissime appetisse quam opinionem metuit sequi noster maro

  cum ergo tricaranus siue hercules patri inuentori aram
maximam consecrasset duos ex italia quos eadem sacra certo ritu
administranda edoceret asciuit potitium et pinarium  sed
eorum potitio qui prior uenerat ad comedenda exta admisso
pinarius eo quod tardius uenisset posterique eius summoti unde
hodieque seruatur nemini potitio pinariae gentis in eis
sacris uesci licet  eosque alio uocabulo prius appellatos
nonnulli uolunt post uero pinarios dictos    quod
uidelicet ieiuni ac per hoc esurientes ab eiusmodi sacrificiis
discedant  isque mos permansit usque appium claudium censorem
ut potitiis sacra facientibus uescentibusque de eo boue quem
immolauerant postquam nihil inde reliquissent pinarii deinde
admitterentur  uerum postea appius claudius accepta pecunia
potitios illexit ut administrationem sacrorum herculis seruos
publicos edocerent nec non etiam mulieres admitterent  quo
facto aiunt intra dies triginta omnem familiam potitiorum quae
prior in sacris habebatur exstinctam atque ita sacra penes
pinarios resedisse eosque tam religione quam etiam pietate
edoctos mysteria eiusmodi fideliter custodisse

  post faunum latino eius filio in italia regnante aeneas
ilio achiuis prodito ab antenore aliisque principibus cum prae
se deos penates patremque anchisen humeris gestans nec non et
paruulum filium manu trahens noctu excederet orta luce cognitus
ab hostibus eo quod tanta onustus pietatis sarcina erat non
modo a nullo interpellatus sed etiam a rege agamemnone quo uellet
ire permissus idam petit ibique nauibus fabricatis cum multis
diuersi sexus oraculi admonitu italiam petit ut docet alexander
ephesius libro primo belli marsici  at uero lutatius non modo
antenorem sed etiam ipsum aeneam proditorem patriae fuisse
tradit  cui cum a rege agamemnone permissum esset ire quo
uellet et humeris suis quod potissimum putaret hoc ferre nihil
illum praeter deos penates et patrem duosque paruulos filios ut
quidam tradunt ut uero alii unum cui iulo cognomen post etiam
ascanio fuerit secum extulisse  qua pietate motos achiuorum
principes remisisse ut reuerteretur domum atque inde omnia secum
quae uellet auferret itaque eum magnis cum opibus pluribusque
sociis utriusque sexus a troia digressum longo mari emenso per
diuersas terrarum oras in italiam deuenisse ac primum thraciam
appulsum aenum ex suo nomine condidisse  deinde cognita
polymestoris perfidia ex polydori nece inde digressum
peruectumque ad insulam delum atque illinc ab eo lauiniam anii
sacerdotis apollinis filiam in matrimonium ascitam ex cuius
nomine lauinia litora appellata  postquam is multa maria
permensus appulsus sit ad italiae promontorium quod est in
baiano circa auerni lacum ibidem gubernatorem misenum morbo
absumptum sepultum ab eo ex cuius nomine urbem misenon
appellatam ut scribit etiam caesar pontificalium libro primo
qui tamen hunc misenum non gubernatorem sed tubicinem fuisse
tradit  inde non immerito utramque opinionem secutus maro sic
intulit



     at pius aeneas ingenti mole sepulcrum
     imponit suaque arma uiro remumque tubamque
     


 quamuis auctore homero quidam asserant tubae usum troianis
temporibus etiam tunc ignoratum

  addunt praeterea quidam aeneam in eo litore euxini
cuiusdam comitis matrem baiam ultimo aetatis affectam circa
stagnum quod est inter misenon auernumque extulisse atque inde
nomen loco inditum qui etiam nunc euxinius sinus dicitur
cumque comperisset ibidem sibyllam mortalibus futura praecinere
in oppido quod uocatur cimmerium uenisse eo sciscitatum de statu
fortunarum suarum aditisque fatis uetitum ne is cognatam in
italia sepeliret  et postquam ad classem rediit repperitque
mortuam prochytam cognatione sibi coniunctam quam incolumem
reliquerat in insula proxima sepelisse quae nunc quoque eodem
est nomine ut scribunt lutatius et acilius et piso  inde
profectum peruenisse in eum locum qui nunc portus caietae
appellatur ex nomine nutricis eius quam ibidem amissam sepeliit
 at uero caesar et sempronius aiunt caietae cognomen fuisse
non nomen ex eo scilicet inditum quod eius consilio impulsuque
matres troianae taedio longi nauigii classem ibidem
incenderint graeca scilicet appellatione    quod
est incendere  inde ad eam italiae oram quae ab arbusto
eiusdem generis laurens appellata est latino regnante peruectum
cum patre anchise filioque et ceteris suorum nauibus egressum in
litore accubuisse consumptoque quod fuerat cibi crustam etiam de
farreis mensis quas sacratas secum habebat comedisse

  tum anchisa coniciente illum esse miseriarum errorisque
finem quippe meminerat uenerem sibi aliquando praedixisse cum
in externo litore esurie compulsi sacratas quoque mensas
inuasissent illum condendae sedis fatalem locum fore 
scrofam etiam incientem quam cum e naui produxissent ut eam
immolaret et ea se ministrorum manibus eripuisset recordatum
aeneam quod aliquando ei responsum esset urbi condendae
quadrupedem futuram ducem  cum simulacris deorum penatium
prosecutum atque illum ubi illa procubuit enixaque est porculos
triginta ibidem auspicatum postquam suem immolauerit urbem
condidisse quam lauinium dixit ut scribit caesar libro primo et
lutatius libro secundo

  at uero domitius non orbes farreos ut supra dictum est
sed mensarum uice sumendi cibi gratia apium cuius maxima erat
ibidem copia fuisse substratum quod ipsum consumptis aliis
edulibus eos comedisse ac post subinde intellexisse illas esse
mensas quas illos comesturos praedictum esset  cum interim
immolata sue in litore sacrificium perageret traditur aeneas
forte aduertisse argiuam classem in qua ulixes erat cumque
uereretur ne ab hoste cognitus periculum subiret itemque rem
diuinam interrumpere summum nefas duceret caput uelamento
obduxisse atque ita pleno ritu sacra perfecisse inde posteris
traditum morem ita sacrificandi ut scribit marcus octauius libro
primo  at uero domitius libro primo docet sorte apollinis
delii monitum aeneam ut italiam peteret atque ubi duo maria
inuenisset prandiumque cum mensis comesset ibi urbem uti
conderet  itaque egressum in agrum laurentem cum paululum a
litore processisset peruenisse ad duo stagna aquae salsae uicina
inter se ibique eum lauisse ac refectum cibo cum apium quoque
quod tunc uice mensae substratum fuerat consumpsisset
existimantem procul dubio illa esse duo maria quod in illis
stagnis aquae marinae species esset mensasque quae erant ex
stramine apii comestas urbem in eo loco condidisse eamque quod
ibi in stagno lauerit lauinium cognominasse tum deinde a
latino rege aboriginum data ei quae incoleret iugera quingenta
 at cato in origine generis romani ita docet suem triginta
porculos peperisse in eo loco ubi nunc est lauinium cumque
aeneas urbem ibi condere constituisset propterque agri
sterilitatem maereret per quietem ei uisa deorum penatium
simulacra adhortantium ut perseueraret in condenda urbe quam
coeperat nam post annos totidem quot fetus illius suis essent
troianos in loca fertilia atque uberiorem agrum transmigraturos
et urbem clarissimi nominis in italia condituros

  igitur latinum aboriginum regem cum ei nuntiatum esset
multitudinem aduenarum classe aduectam occupauisse agrum
laurentem aduersus subitos inopinatosque hostes incunctanter
suas copias eduxisse ac priusquam signum dimicandi daret
animaduertisse troianos militariter instructos cum sui lapidibus
ac sudibus armati tum etiam ueste aut pellibus quae eis
integumento erant sinistris manibus inuolutis processissent 
itaque suspenso certamine per colloquium inquisito qui essent
quidue peterent utpote qui in hoc consilium auctoritate numinum
cogebatur namque extis ac somniis saepe admonitus erat tutiorem
se aduersum hostes fore si copias suas cum aduenis
coniunxisset  cumque cognouisset aeneam et anchisen bello
patria pulsos cum simulacris deorum errantes sedem quaerere
amicitiam foedere inisse dato inuicem iureiurando ut communes
quosque hostes amicosue haberent  itaque coeptum a troianis
muniri locum quem aeneas ex nomine uxoris suae latini regis
filiae quae iam ante desponsata turno herdonio fuerat lauinium
cognominauit  at uero amatam latini regis uxorem cum
indigne ferret lauiniam repudiato turno consobrino suo troiano
aduenae collocatam turnum ad arma concitauisse eumque mox
coacto rutulorum exercitu tetendisse in agrum laurentem et
aduersus eum latinum pariter cum aenea progressum inter
proeliantes circumuentum occisumque  nec tamen amisso socero
aeneas rutulis obsistere desiit namque et turnum interemit 
hostibus fusis fugatisque uictor lauinium se cum suis recepit
consensuque omnium latinorum rex declaratus est ut scribit
lutatius libro tertio  piso quidem turnum matruelem amatae
fuisse tradit interfectoque latino mortem ipsam sibimet
consciuisse

  igitur aeneam occiso turno rerum potitum cum adhuc
irarum memor rutulos bello persequi instituisset illos sibi ex
etruria auxilium mezentii regis agillaeorum asciuisse ac
implorauisse pollicitos si uictoria parta foret omnia quae
latinorum essent mezentio cessura  tum aeneam quod copiis
inferior erat multis rebus quae necessario tuendae erant in
urbem comportatis castra sub lauinio collocasse praepositoque
his filio euryleone ipsum electo ad dimicandum tempore copias
in aciem produxisse circa numici fluminis stagnum ubi cum
acerrime dimicaretur subitis turbinibus infuscato aere repente
caelo tantum imbrium effusum tonitrubus etiam consecutis
flammarumque fulgoribus ut omnium non oculi modo
praestringerentur uerum etiam mentes confusae essent cumque
uniuersis utriusque partis dirimendi proelii cupiditas inesset
nihilo minus in illa tempestatis subitae confusione interceptum
aeneam nusquam deinde comparuisse  traditur autem non
prouiso quod propinquus flumini esset ripa depulsus forte in
fluuium decidisse atque ita proelium diremptum dein post apertis
fugatisque nubibus cum serena facies effulsisset creditum est
eum uiuum caelo assumptum  idemque tamen post ab ascanio et
quibusdam aliis uisus affirmatur super numici ripam eo habitu
armisque quibus in proelium processerat quae res immortalitatis
eius famam confirmauit itaque illi eo loco templum consecratum
appellarique placuit patrem indigetem  deinde filius eius
ascanius idem qui euryleo omnium latinorum iudicio rex
appellatus est

  igitur summam imperii latinorum adeptus ascanius cum
continuis proeliis mezentium persequi instituisset filius eius
lausus collem lauiniae arcis occupauit cumque id oppidum
circumfusis omnibus copiis regis teneretur latini legatos ad
mezentium miserunt sciscitatum qua condicione in deditionem eos
accipere uellet  cumque ille inter alia onerosa illud quoque
adiceret ut omne uinum agri latini aliquot annis sibi inferretur
consilio atque auctoritate ascanii placuit ob libertatem mori
potius quam illo modo seruitutem subire  itaque uino ex omni
uindemia ioui publice uoto consecratoque latini urbe eruperunt
fusoque praesidio interfectoque lauso mezentium fugam facere
coegerunt  is postea per legatos amicitiam societatemque
latinorum impetrauit ut docet lucius caesar libro primo itemque
aulus postumius in eo uolumine quod de aduentu aeneae conscripsit
atque  dedit  igitur latini ascanium ob insignem
uirtutem non solum ioue ortum crediderunt sed etiam per
diminutionem declinato paululum nomine primo iolum dein postea
iulum appellarunt a quo iulia familia manauit ut scribunt
caesar libro secundo et cato in originibus

  interim lauinia ab aenea grauida relicta metu ueluti
insecuturi se ascanii in siluam profugit ad magistrum patrii
pecoris tyrrhum ibique enixa est puerum qui a loci qualitate
siluius est appellatus  at uero uulgus latinorum existimans
clam ab ascanio interfectam magnam ei inuidiam conflauerat usque
eo ut armis quoque ei uim denuntiaret  tum ascanius
iureiurando se purgans cum nihil apud eos proficeret petita
dilatione ad inquirendum iram praesentem uulgi aliquantulum
fregit pollicitusque est se ingentibus praemiis cumulaturum eum
qui sibi lauiniam inuestigasset mox recuperatam cum filio in
urbem lauinium reduxit dilexitque honore materno  quae res ei
rursum magnum fauorem populi conciliauit ut scribunt gaius
caesar et sextus gellius in origine gentis romanae  at uero
alii tradunt quod cum ascanius ab uniuerso populo ad
restituendam lauiniam cogeretur iuraretque se neque interemisse
neque scire ubi esset tyrrhum petito silentio in illa contionis
frequentia professum indicium si sibi lauiniaeque pueroque ex ea
nato fides incolumitatis daretur tumque eum accepta fide
lauiniam in urbem cum filio reduxisse

  post haec ascanius completis in lauinio triginta annis
recordatus nouae urbis condendae tempus aduenisse ex numero
porculorum quos pepererat sus alba circumspectis diligenter
finitimis regionibus speculatus montem editum qui nunc ab ea
urbe quae in eo condita est albanus nuncupatur ciuitatem
communiit eamque ex ea forma quod ita in longum porrecta est
longam ex colore suis albam cognominauit  cumque illuc
simulacra deorum penatium transtulisset postridie apud lauinium
apparuerunt rursusque relata albam appositisque custodibus
nescio quantis se lauinium in pristinam sedem identidem
receperunt  itaque tertio nemo est ausus amouere ea ut
scriptum est in annalium pontificum libro quarto cincii et
caesaris secundo tuberonis primo  at ascanius postquam
excessisset e uita inter iulum filium eius et siluium postumum
qui ex lauinia genitus erat de obtinendo imperio orta contentio
est cum dubitaretur utrum aeneae filius an nepos potior esset
permissa disceptatione eius rei ab uniuersis rex siluius
declaratus est  eiusdem posteri omnes cognomento siluii usque
ad conditam romam albae regnauerunt ut est scriptum annalium
pontificum libro quarto  igitur regnante latino siluio
coloniae deductae sunt praeneste tibur gabii tusculum cora
pometia labici crustumium cameria bouillae ceteraque oppida
circumquaque

  post eum regnauit tiberius siluius siluii filius qui
cum aduersus finitimos bellum inferentes copias eduxisset inter
proeliantes depulsus in albulam flumen deperiit mutandique
nominis exstitit causa ut scribunt lucius cincius libro primo
lutatius libro tertio  post eum regnauit aremulus siluius
qui tantae superbiae non aduersum homines modo sed etiam deos
fuisse traditur ut praedicaret superiorem se esse ipso ioue ac
tonante caelo militibus imperaret ut telis clipeos quaterent
dictitaretque clariorem sonum se facere  qui tamen praesenti
affectus est poena nam fulmine ictus raptusque turbine in
albanum lacum praecipitatus est ut scriptum est annalium
pontificum libro quarto et epitomarum pisonis secundo 
aufidius sane in epitomis et domitius libro primo non fulmine
ictum sed terrae motu prolapsam simul cum eo regiam in albanum
lacum tradunt  post illum regnauit auentinus siluius isque
finitimis bellum inferentibus in dimicando circumuentus ab
hostibus prostratus est ac sepultus circa radices montis cui ex
se nomen dedit ut scribit lucius caesar libro secundo

  post eum siluius procas rex albanorum duos filios
numitorem et amulium aequis partibus heredes instituit  tum
amulius in una parte regnum tantummodo in alteratotius
patrimonii summam atque omnem paternorum bonorum substantiam
posuit fratrique numitori qui maior natuerat optionem dedit ut
ex his utrum mallet eligeret  cum numitor priuatum otium
cum facultatibus regno praetulisset amulius regnum obtinuit 
quod ut firmissime possideret numitoris fratris sui filium in
uenando interimendum curauit tum etiam rheam siluiam eius
sororem sacerdotem uestae fieri iussit simulato somnio quo
admonitus ab eadem dea esset ut id fieret cum re uera ita
faciendum sibi existimaret periculosum ducens ne quis ex ea
nasceretur qui auitas persequeretur iniurias ut scribit
ualerius antias libro primo  at uero marcus octauius et
licinius macer tradunt amulium patruum rheae sacerdotis amore
eius captum nubilo caelo obscuroque aere cum primum illucescere
coepisset in usum sacrorum aquam petenti insidiatum in luco
martis compressisse eam tum exactis mensibus geminos editos 
quod cum comperisset celandi facti gratia per scelus concepti
necari iussit sacerdotem partum sibi exhiberi  tumque
numitorem spe futurorum quod hi si adoleuissent iniuriarum
suarum quandoque ultores futuri essent alios pro eis subdidisse
illosque suos ueros nepotes faustulo pastorum magistro dedisse
nutriendos

  at uero fabius pictor libro primo et uennonius tradunt
solito institutoque egressam uirginem in usum sacrorum aquam
petitum ex eo fonte qui erat in luco martis subito imbri
tonitribusque quae cum illa erant disiectis a marte compressam
conturbatamque mox recreatam consolatione dei nomen suum
indicantis affirmantisque ex ea natos dignos patre euasuros 
primum igitur amulius rex ut comperit rheam siluiam sacerdotem
peperisse geminos protinus imperauit deportari ad aquam
profluentem atque eo abici  tum illi quibus imperatum id
erat impositos alueo pueros circa radices montis palatii in
tiberim qui tum magnis imbribus stagnauerat abiecerunt eiusque
regionis subulcus faustulus speculatus exponentes ut uidit
relabente flumine alueum in quo pueri erant obhaesisse ad
arborem fici puerorumque uagitu lupam excitam quae repente enixa
erat primo lambitu eos detersisse dein leuandorum uberum
gratia mammas praebuisse descendit ac sustulit nutriendosque
accae larentiae uxori suae dedit ut scribunt ennius libro primo
et caesar libro secundo  addunt quidam faustulo
inspectante picum quoque aduolasse et ore pleno cibum pueris
ingessisse inde uidelicet lupum picumque martiae tutelae esse
arborem quoque illam ruminalem dictam circa quam pueri abiecti
erant quod eius sub umbra pecus acquiescens meridie ruminare sit
solitum

  at uero ualerius tradit pueros ex rhea siluia natos
amulium regem faustulo seruo necandos dedisse sed eum a numitore
exoratum ne pueri necarentur accae larentiae amicae suae
dedisse nutriendos quam mulierem eo quod pretio corpus sit
uulgare solita lupam dictam  notum quippe ita appellari
mulieres quaestum corpore facientes unde et eiusmodi loci in
quibus hae consistant lupanaria dicta  cum uero pueri
liberalis disciplinae capaces facti essent gabiis graecarum
latinarumque litterarum ediscendarum gratia commoratos numitore
auo clam omnia subministrante  itaque ut primum
adoleuissent romulum indicio educatoris faustuli comperto qui
sibi auus quae mater fuisset quidue de ea factum esset cum
armatis pastoribus albam protinus perrexisse interfectoque
amulio numitorem auum in regnum restitutum  romulum autem a
uirium magnitudine appellatum nam graeca lingua  uirtutem
dici certum est alterum uero remum dictum uidelicet a tarditate
quippe talis naturae homines ab antiquis remores dicti

  igitur actis quae supra diximus et re diuina facta eo in
loco qui nunc lupercal dicitur ludibundi discurrerunt pellibus
hostiarum occursantes quosque sibimet uerberantes utque sollemne
sacrificium sibi posterisque id esset sanxerunt separatimque
suos appellauerunt remus fabios romulus quintilios quorum
utrumque nomen etiamnunc in sacris manet  at uero libro
pontificalium secundo proditur missos ab amulio qui remum pecorum
pastorem adtraherent cum non auderent ei uim afferre
opportunum tempus sibi ad insidiandum nactos quod tum romulus
aberat genus lusus simulasse quinam eorum manibus post terga
ligatis lapidem quo lana pensitari solebat mordicus sublatum
quam longissime perferret  tum remum fiducia uirium in
auentinum usque se perlaturum spopondisse dein postquam uinciri
se passus est in albam abstractum quod postquam romulus
comperisset coacta pastorum manu eaque in centenos homines
distributa perticas manipulis feni uarie formatis in summo
iunctas manipulis dedisse quo facilius eo signo suum quisque
ducem sequeretur unde institutum ut postea milites qui simul
eiusdem signi essent manipulares dicerentur  itaque ab eo
oppresso amulio fratrem uinculis liberatum auum regno
restitutum

  cum igitur inter se romulus ac remus de condenda urbe
tractarent in qua ipsi pariter regnarent romulusque locum qui
sibi idoneus uideretur in monte palatino designaret romamque
appellari uellet contraque item remus in alio colle qui aberat a
palatio milibus quinque eundemque locum ex suo nomine remuriam
appellaret neque ea inter eos finiretur contentio auo numitore
arbitro ascito placuit disceptatores eius controuersiae
immortales deos sumere ita ut utri eorum priori secunda auspicia
obuenissent urbem conderet eamque ex suo nomine nuncuparet atque
in ea regni summam teneret  cumque auspicaretur romulus in
palatio remus in auentino sex uulturios pariter uolantes a
sinistra remo prius uisos tumque ab eo missos qui romulo
nuntiarent sibi iam data auspicia quibus condere urbem iuberetur
itaque maturaret ad se uenire  cumque ad eum romulus
uenisset quaesissetque quaenam illa auspicia fuissent
dixissetque ille sibi auspicanti sex uulturios simul apparuisse
at ego inquit romulus iam tibi duodecim demonstrabo ac
repente duodecim uultures apparuisse subsecuto caeli fulgore
pariter tonitruque  tum romulus quid inquit reme
affirmas priora cum praesentia intuearis remus postquam
intellexit sese regno fraudatum multa inquit in hac urbe
temere sperata atque praesumpta felicissime prouentura sunt 
at uero licinius macer libro primo docet contentionis illius
perniciosum exitum fuisse namque ibidem obsistentes remum et
faustulum interfectos  contra egnatius libro primo in ea
contentione non modo remum non esse occisum sed etiam ulterius a
romulo uixisse tradit

