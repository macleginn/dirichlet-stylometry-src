

 donati ars maior generalia et uaria  

 de uoce

uox est aer ictus sensibilis auditu quantum in ipso est omnis
uox aut articulata est aut confusa articulata est quae litteris
conprehendi potest confusa quae scribi non potest

 de litteris  

 de littera

littera est pars minima uocis articulatae litterarum aliae sunt
uocales aliae consonantes consonantium aliae sunt semiuocales
aliae mutae uocales sunt quae per se proferuntur et per se
syllabam faciut sunt autem numero quinque a e i o u

           harum duae i et u transeunt in
consonantium potestatem cum aut ipsae inter se geminantur aut
cum aliis uocalibus iunguntur ut iuno uates hae etiam mediae
dicuntur quia in quibusdam dictionibus expressum sonum non
habent i ut uir u ut optumus

extra quam formam u littera interdum nec uocalis nec consonans
habetur cum inter q litteram consonantem et aliquam uocalem
constituitur ut quoniam quidem huic item digammon adscribi
solet cum sibi ipsa praeponitur ut seruus uulgus nam i
litteram geminari in una syllaba plurimi negant

latinae uocales omnes et produci et corripi possunt atque his
solis adspirari quidam existimant

semiuocales sunt quae per se quidem proferuntur sed per se
syllabam non faciunt

sunt autem numero septem f l m n r s x ex his una duplex est
x et liquidae quattuor l m n r ex quibus l et r faciunt
communem syllabam et s littera suae cuiusdam potestatis est
quae in metro plerumque uim consonantis amittit item ex illis f
littera superponitur liquidis l uel r quem ad modum muta
quaelibet et communem syllabam facit

mutae sunt quae nec per se proferuntur nec per se syllabam
faciunt sunt autem numero nouem b c d g h k p q t ex his
superuacuae quibusdam uidentur k et q qui          
 nesciunt quotiens a sequitur k litteram praeponendam
esse non c quotiens u sequitur per q non per c scribendum h
interdum consonans interdum adspirationis creditur nota

y et z remanent quas litteras propter graeca nomina admisimus
altera namque uocalis altera est consonans duplex unde fit ut
quidam putant latinas litteras non plures esse quam decem et
septem si quidem ex uiginti et tribus una adspirationis nota
est una duplex duae superuacuae duae graecae

accidunt uni cuique litterae tria nomen figura potestas
quaeritur enim quid uocetur littera qua figura sit quid
possit

 de syllabis  

 de syllabis

syllaba est conprehensio litterarum uel unius uocalis enuntiatio
temporum capax

syllabarum aliae sunt breues aliae longae aliae communes

breues sunt quae et correptam uocalem habent et non desinunt in
duas consonantes aut in unam duplicem aut in aliquid quod sit
pro duabus consonantibus

longae aut natura sunt aut positione fiunt natura cum aut
uocalis producitur            ut a o aut duae
uocales iunguntur et dipthongon faciunt ut ae oe au eu ei
positione cum correpta uocalis in duas desinit consonantes ut
arma arcus aut in unam duplicem ut axis aut in alteram
consonantem et alteram uocalem loco consonantis positam ut at
iuno at uenus aut in i litteram solam loco consonantis
positam quam nonnulli geminant ut aio te aeacida romanos
uincere posse

sunt etiam syllabae quae communes dicuntur cum aut correptam
uocalem duae consonantes secuntur quarum prior aut muta quaepiam
est aut f semiuocalis et sequens liquida aut cum correpta
uocalis in unam desinit consonantem sequente h quae plerisque
adspirationis uidetur nota aut cum correptam uocalem duae
consonantes secuntur quarum prior s littera est aut cum partem
orationis terminat breuis syllaba quae in unam desinit
consonantem aut cum pars orationis desinit in longam quae
dipthongos appellatur sequente statim uocali aut cum producta
uocalis est uocali altera           
consequente aut cum pronomen c littera terminatum uocalis statim
subsequitur aut cum correptam uocalem suscipit z consonans
graeca duplex

longa syllaba duo tempora habet breuis unum syllaba apud
metricos semipes nominatur

 de syllabis  

 de pedibus

pes est syllabarum et temporum certa dinumeratio accidunt uni
cuique pedi arsis et thesis numerus syllabarum tempus
resolutio figura metrum pedes disyllabi sunt quattuor
trisyllabi octo duplices sedecim

ergo disyllabi quattuor hi sunt pyrrichius ex duabus breuibus
temporum duum ut fuga huic contrarius est spondeus ex duabus
longis temporum quattuor ut aestas iambus ex breui et longa
temporum trium ut parens huic contrarius est trochaeus ex longa
et breui temporum trium ut meta

trisyllabi octo hi sunt tribrachys ex tribus breuibus temporum
trium ut macula huic contrarius est molossus ex tribus longis
temporum sex ut aeneas anapaestus ex duabus breuibus et longa
temporum quattuor ut erato huic contrarius est dactylus ex
longa et duabus breuibus temporum quattuor ut maenalus
amphibrachys ex breui et longa et breui temporum quattuor ut
carina huic contrarius est apmhimacrus ex longa       
    et breui et longa temporum quinque ut insulae
bacchius ex breui et duabus longis temporum quinque ut achates
huic contrarius est antibacchius ex duabus longis et breui
temporum quinque ut natura

duplices sedecim hi sunt proceleumaticus ex quattuor breuibus
temporum quattuor ut auicula huic contrarius est dispondeus ex
quattuor longis temporum octo ut oratores diiambus ex duobus
iambis temporum sex ut propinquitas huic contrarius est
ditrochaeus ex duobus trochaeis temporum sex ut cantilena
antispastus ex breui et duabus longis et breui temporum sex ut
saloninus huic contrarius est choriambus ex longa et duabus
breuibus et longa temporum sex ut armipotens ionicus minor ex
duabus breuibus et duabus longis temporum sex ut diomedes huic
contrarius est ionicus maior ex duabus longis et duabus breuibus
temporum sex ut iunonius paeon primus ex prima longa et tribus
breuibus temporum quinque ut legitimus paeon secundus ex
secunda longa et tribus breuibus temporum quinque ut colonia
paeon tertius ex tertia longa et tribus breuibus temporum
quinque ut menedemus paeon quartus ex quarta longa et tribus
breuibus temporum quinque ut celeritas his contrarii sunt
quattuor epitriti epitritus primus ex prima breui et tribus
longis temporum septem ut sacerdotes epitritus secundus ex
secunda breui et tribus longis temporum septem ut conditores
epitritus tertius ex tertia breui et tribus longis temporum
septem ut demosthenes epitritus quartus ex quarta breui et
tribus longis temporum septem ut fescenninus

ex his deinceps alii pedes synzugiaeue nascuntur nam quem ad
modum pedes disyllabi quattuor geminati sedecim duplices faciunt
ita idem cum trisyllabis iuncti triginta et duos de se reddunt
trisyllabi uero cum trisyllabis geminati sexaginta et quattuor
colliguntur atque excepto amphibrachy et epitrito quorum
alterum tripla alterum epitrita diuisione partimur uniuersorum
pedum trina condicio reperitur in aliis enim aequa diuisio est
in aliis dupla in aliis sescupla et prima dactylica secunda
           iambica tertia paeonica nominatur
sunt in uno quoque metro pedes legitimi sunt nothi simplices
pedes non amplius quam ternas syllabas duplices non amplius quam
senas habent

 de accentibus  

 de tonis

tonos alii accentus alii tenores nominant toni igitur tres
sunt acutus grauis circumflexus acutus cum in graecis
dictionibus tria loca teneat ultimum paenultimum et
antepaenultimum apud latinos paenultimum et antepaenultimum
tenet ultimum numquam circumflexus autem quotlibet syllabarum
sit dictio non tenebit nisi paenultimum locum grauis poni in
eadem dictione uel cum acuto uel cum circumflexo potest et hoc
illi non est commune cum ceteris

ergo monosyllaba quae correptam uocalem habebunt acuto accentu
pronuntiabimus ut fax pix nux quae productam uocalem
habebunt circumflexo accentu pronuntiabimus ut res dos spes

in disyllabis quae priorem productam habuerint et posteriorem
correptam priorem syllabam circumflectemus ut meta creta ubi
posterior syllaba producta fuerit acuemus priorem siue illa
correpta fuerit siue producta ut nepos leges ubi ambae breues
fuerint acuemus priorem ut bonus malus

           in trisyllabis et tetrasyllabis et
deinceps si paenultima correpta fuerit acuemus antepaenultimam
ut tullius hostilius si paenultima positione longa fuerit ipsa
acuetur et antepaenultima graui accentu pronuntiabitur ut
catullus metellus ita tamen si positione longa non ex muta et
liquida fuerit nam mutabit accentum ut latebrae tenebrae si
ultima breuis fuerit paenultima uero natura longa paenultima
circumflectetur ut cethegus perosus si ultima quoque natura
longa fuerit paenultima acuetur ut athenae mycenae

in conpositis dictionibus unus accentus est non minus quam in una
parte orationis ut malesanus interealoci accentus in integris
dictionibus obseruantur in interiectionibus et in peregrinis
uerbis et in barbaris nominibus nulli certi sunt

accentuum legem uel distinguendi uel pronuntiandi ratio uel
discernendae ambiguitatis necessitas saepe conturbat sane graeca
uerba graecis accentibus melius efferimus in latinis neque
acutus accentus in ultima syllaba poni potest nisi discretionis
causa ut in aduerbio pone ideo ne uerbum putetur imperatiui
modi neque circumflexus nisi in ea particula quae est ergo

acutus accentus est nota per obliquum ascendens in dexteram
partem  grauis nota a summo in dexteram partem descendens 
circumflexus nota de acuto et graui facta        
    longus linea a sinistra in dexteram partem aequaliter
ducta  breuis uirgula similiter iacens sed panda atque
contractior  hyfen uirgula subiecta uersui hac nota subter
posita duo uerba cum ita res exigit copulamus ut antetulit
gressum et turnus ut anteuolans huic contraria est diastole
dextera pars quaedam circuli ad imam litteram adposita hac
nota male cohaerentia discernuntur ut est ereptae uirginis
ira et uiridique in litore conspicitur sus apostrophos
circuli item pars dextera sed ad summam litteram adposita hac
nota deesse ostendimus parti orationis ultimam uocalem cuius
consonans remanet ut est tanton me crimine dignum  duxisti
ceterum dasian  et psilen  apud latinos h littera uocali
addita uel detracta significat

            de distinctionibus  

 de posituris

tres sunt omnino positurae uel distinctiones quas  graeci
uocant distinctio subdistinctio media distinctio distinctio
est ubi finitur plena sententia huius punctum ad summam
litteram ponimus subdistinctio est ubi non multum superest de
sententia quod tamen necessario separatum mox inferendum sit
huius punctum ad imam litteram ponimus media distinctio est ubi
fere tantum de sententia superest quantum iam diximus cum
tamen respirandum sit huius punctum ad mediam litteram ponimus
in lectione tota sententia periodos dicitur cuius partes sunt
cola et commata

            de oratione eiusque partibus  

 de partibus orationis

partes orationis sunt octo nomen pronomen uerbum aduerbium
participium coniunctio praepositio interiectio ex his duae
sunt principales partes orationis nomen et uerbum latini
articulum non adnumerant graeci interiectionem multi plures
multi pauciores partes orationis putant uerum ex omnibus tres
sunt quae sex casibus inflectuntur nomen pronomen et
participium

            de nomine  

 de nomine

nomen est pars orationis cum casu corpus aut rem proprie
communiterue significans proprie ut roma tiberis communiter ut
urbs flumen nomini accidunt sex qualitas conparatio genus
numerus figura casus nomen unius hominis appellatio multorum
uocabulum rerum est sed modo nomina generaliter dicimus
qualitas nominum bipertita est aut enim propria sunt nomina aut
appellatiua propriorum nominum secundum latinos quattuor sunt
species praenomen nomen cognomen agnomen ut publius
cornelius scipio africanus omnia praenomina aut singulis
litteris notantur ut c p aut binis ut cn aut ternis ut
sex            appellatiuorum nominum species
multae sunt alia enim sunt corporalia ut homo terra mare
alia incorporalia ut pietas iustitia dignitas

alia sunt primae positionis ut mons schola alia deriuatiua ut
montanus scholasticus alia diminutiua ut monticulus
scholasticulus diminutiuorum tres sunt gradus quorum forma quam
magis minuitur crescit saepe numerus syllabarum sunt etiam
quasi diminutiua quorum origo non cernitur ut fabula macula
tabula uinculum

sunt nomina tota graecae declinationis ut themisto calypso
pan sunt tota conuersa in latinam regulam ut  pollux
 ulixes sunt inter graecam latinamque formam quae
notha appellantur ut achilles agamemno

sunt alia homonyma quae una appellatione plura significant ut
nepos acies aries sunt alia synonyma uel polyonoma ut terra
humus tellus ensis mucro gladius

           alia patronymica ut atrides
pelides haec et ab auis et a matribus saepe fiunt in his quae
graeca sunt siue masculina fuerint siue feminina graecam magis
seruabimus regulam horum masculina aut in des exeunt ut atrides
ab atreo aut in ius ut peleius a peleo aut in on ut nerion a
nereo feminina autem aut in is exeunt ut atreis aut in as ut
peleias aut in ne ut nerine sunt etiam ctetica id est
possessiua quae in ius exeunt ut euandrius
ensisagamemnoniaeque mycenae

sunt alia mediae significationis et adiecta nominibus ut magnus
fortis dicimus enim magnus uir fortis exercitus haec etiam
epitheta dicuntur

sunt alia qualitatis ut bonus malus alia quantitatis ut
magnus paruus alia gentis ut graecus hispanus alia patriae
ut thebanus romanus alia numeri ut unus       
    duo alia ordinis ut primus secundus sed primus de
multis de duobus prior dicitur sicut de duobus alterum
dicimus de multis alium

sunt alia ad aliquid dicta ut pater frater alia ad aliquid
qualiter se habentia ut dexter sinister haec et conparatiuum
gradum admittunt ut dexterior sinisterior

sunt alia generalia ut corpus animal alia specialia ut lapis
homo lignum alia facta de uerbo ut doctor lector alia
participiis similia ut demens sapiens potens alia uerbis
similia ut comedo palpo contemplator speculator sed illa
conparatione discernuntur haec casibus

conparationis gradus sunt tres positiuus conparatiuus
superlatiuus positiuus ut fortis conparatiuus ut fortior
superlatiuus ut fortissimus sed conparatiuus gradus generis est
semper communis

conparantur autem nomina quae aut qualitatem significant aut
quantitatem sed non omnia per omnes gradus eunt aliquando enim
positiuus gradus tantum inuenitur           
ut mediocris aliquando positiuus et conparatiuus ut senex
senior aliquando positiuus et superlatiuus ut pius piissimus
nam pro secundo gradu magis aduerbium ponimus ut magis pius
aliquando conparatiuus et superlatiuus ut ulterior ultimus
aliquando superlatiuus tantum ut nouissimus extra hanc formam
sunt bonus et malus dicimus enim bonus melior optimus malus
peior pessimus

conparatio nominum proprie in conparatiuo et superlatiuo gradu
est constituta nam positiuus perfectus et absolutus est

saepe autem conparatiuus gradus praeponitur superlatiuo ut
stultior stultissimo et maior maximo saepe idem minus a positiuo
significat quamuis recipiat conparationem ut mare ponticum
dulcius quam cetera saepe idem pro positiuo positus minus
significat et nulli conparatur ut iam senior sed cruda deo
uiridisque senectus

sunt nomina significatione diminutiua intellectu conparatiua ut
grandiusculus maiusculus minusculus conparatiuo et
superlatiuo gradui tam aut minus aut minime aut magis aut maxime
adici non oportet adiciuntur autem positiuo tantum dicimus enim
tam bonus tam malus minus bonus minus malus minime bonus
minime malus magis bonus magis malus maxime bonus maxime malus

conparatiuus gradus ablatiuo casui adiungitur utriusque numeri
sed tunc hoc            utimur cum aliquem uel
alieno uel suo generi conparamus ut hector fortior diomede uel
audacior troianis fuit dicimus autem et fortior hic quam ille
est superlatiuus autem genetiuo tantum plurali adiungitur sed
tunc hoc utimur cum aliquem suo generi conparamus ut hector
fortissimus troianorum fuit plerumque superlatiuus pro positiuo
ponitur et nulli conparatur ut iuppiter optimus maximus
interdum conparatiuus gradus nominatiuo adiungitur ut doctior
hic quam ille est

genera nominum sunt quattuor masculinum femininum neutrum
commune

masculinum est cui numero singulari casu nominatiuo pronomen uel
articulus praeponitur hic ut hic magister femininum est cui
numero singulari casu nominatiuo pronomen uel articulus
praeponitur haec ut haec musa neutrum est cui numero singulari
casu nominatiuo pronomen uel articulus praeponitur hoc ut hoc
scamnum commune est quod simul masculinum femininumque
significat ut hic et haec sacerdos

sed ex his uel principalia uel sola genera duo sunt masculinum
et femininum nam neutrum et commune de utroque nascuntur est
etiam trium generum commune quod omne dicitur ut hic et haec et
hoc felix est epicoenon uel promiscuum quod sub una
significatione marem ac feminam comprehendit ut passer aquila

           sunt praeterea alia sono masculina
intellectu feminina ut eunuchus comoedia orestes
tragoedia centaurus nauis alia sono feminina intellectu
masculina ut fenestella scriptor aquila orator alia sono
neutra intellectu feminina ut phronesium mulier uel glycerium
alia sono feminina intellectu neutra ut poema schema alia
sono masculina intellectu neutra ut pelagus uulgus

sunt praeterea nomina in singulari numero alterius generis et
alterius in plurali ut balneum tartarus caelum porrum caepe
locus iocus forum sunt item nomina incerti generis inter
masculinum et femininum ut cortex silex radix finis stirps
penus pampinus dies sunt incerti generis inter masculinum et
neutrum ut frenum clipeus uulgus           
specus sunt incerti generis inter femininum et neutrum ut
buxus pirus prunus malus sed neutro fructum feminino ipsas
arbores saepe dicimus

sunt etiam genera nominum fixa sunt mobilia fixa sunt quae in
alterum genus flecti non possunt ut mater soror pater frater
mobilia autem aut propria sunt et duo genera faciunt ut gaius
gaia marcius marcia aut appellatiua sunt et tria faciunt ut
bonus bona bonum malus mala malum sunt item alia nec in totum
fixa nec in totum mobilia ut draco dracaena leo leaena gallus
gallina rex regina sunt alia diminutiua quae non seruant
genera quae ex nominibus primae positionis acceperunt ut scutum
scutula scutella pistrinum pistrilla canis canicula rana
ranunculus

nomen in a uocalem desinens nominatiuo casu numero singulari aut
masculinum est ut agrippa aut femininum ut marcia aut
commune ut aduena aut neutrum ut           
toreuma sed tamen graecum est nomen in e uocalem desinens
nominatiuo casu numero singulari aut femininum graecum est ut
euterpe aut neutrum latinum ut sedile

nomen in i uocalem desinens nominatiuo casu numero singulari aut
neutrum graecum est ut gummi sinapi aut trium generum est
aptoton ut frugi nihili nomen in o uocalem desinens nominatiuo
casu numero singulari aut masculinum est ut scipio aut
femininum ut iuno aut commune ut pomilio papilio nomen in
u uocalem desinens nominatiuo casu numero singulari tantum
neutrum est ut cornu genu gelu specu ueru

sed haec omnia et quae in consonantes desinunt et diuersas
regulas et multiplices hebent

numeri sunt duo singularis et pluralis singularis ut hic
sapiens pluralis ut hi sapientes est et dualis numerus qui
singulariter enuntiari non potest ut hi ambo hi duo

           sunt etiam nomina numero communia
ut res nubes dies sunt semper singularia generis masculini ut
puluis sanguis semper pluralia ut manes quirites cancelli
semper singularia generis feminini ut pax lux semper pluralia
ut kalendae nundinae feriae quadrigae nuptiae semper
singularia generis neutri ut pus uirus aurum argentum oleum
ferrum triticum et fere cetera quae ad mensuram pondusue
referuntur quamquam multa consuetudine usurpata sint ut uina
mella hordea sunt semper pluralia eiusdem generis ut arma
moenia floralia saturnalia sunt quaedam positione singularia
intellectu pluralia ut populus contio plebs sunt quaedam
positione pluralia intellectu singularia ut athenae cumae
thebae mycenae

           figurae nominibus accidunt duae
simplex et conposita simplex ut doctus potens conposita ut
indoctus inpotens conponuntur autem nomina modis quattuor ex
duobus integris ut suburbanus ex duobus corruptis ut efficax
municeps ex integro et corrupto ut ineptus insulsus ex
corrupto et integro ut pennipotens nugigerulus

conponuntur etiam de conpluribus ut inexpugnabilis
inperterritus in declinatione conpositorum nominum animaduertere
debemus ea quae ex duobus nominatiuis conposita fuerint ex
utraque parte per omnes casus declinari ut eques romanus
praetor urbanus quae ex nominatiuo et quolibet alio casu
conposita fuerint ea parte declinari tantum qua fuerit
nominatiuus casus ut praefectus equitum senatus consultum

prouidendum est autem ne ea nomina conponamus quae aut
conposita sunt aut conponi omnino non possunt

casus sunt sex nominatiuus genetiuus datiuus accusatiuus
uocatiuus ablatiuus

ex his duo recti appellantur nominatiuus et uocatiuus reliqui
obliqui ablatiuum graeci non habent hunc quidam latinum
nonnulli sextum casum appellant est autem          
 nominatiuus hic cato genetiuus huius catonis datiuus
huic catoni accusatiuus hunc catonem uocatiuus o cato
ablatiuus ab hoc catone quidam adsumunt etiam septimum casum
qui est ablatiuo similis sed sine praepositione ab ut sit
ablatiuus casus ab oratore uenio septimus casus oratore magistro
utor

sunt autem formae casuales sex ex quibus sunt nomina alia
monoptota alia diptota alia triptota alia tetraptota alia
pentaptota alia hexaptota sunt praeter haec aptota quae neque
per casus neque per numeros declinantur ut frugi nihili
nequam fas nefas nugas de qua forma sunt etiam nomina
numerorum a quattuor usque ad centum nam ab uno usque ad tres
per omnes casus numeri declinantur et item a ducentis et
deinceps praeter mille sunt nomina quorum nominatiuus in usu
non est ut si quis dicat hunc laterem uel ab hac dicione item
per ceteros casus nomina multa deficiunt sunt praeterea nomina
quorum alia genetiuum casum trahunt ut ignarus belli securus
amorum alia datiuum ut inimicus malis congruus paribus alia
accusatiuum sed figurate ut exosus bella praescius futura
alia ablatiuum ut secundus a romulo alter a sylla alia
septimum casum ut dignus munere mactus uirtute

           omnia nomina ablatiuo casu singulari
quinque litteris uocalibus terminantur sed ea dumtaxat quae non
sunt aptota in illis enim regula non tenetur

quaecumque nomina ablatiuo casu singulari a littera fuerint
terminata genetiuum pluralem in rum syllabam mittunt datiuum et
ablatiuum in is ut ab hac musa harum musarum his et ab his
musis necesse est autem contra hanc regulam declinentur ea
nomina in quibus genera discernenda sunt ut ab hac dea harum
dearum his et ab his deabus ne si deis dixerimus deos non
deas significare uideamur

quaecumque nomina ablatiuo casu singulari e littera correpta
fuerint terminata genetiuum pluralem in um syllabam mittunt
datiuum et ablatiuum in bus ut ab hoc pariete horum parietum
his et ab his parietibus contra hanc regulam inuenimus ab hoc
uase horum uasorum his et ab his uasis si uero e producta
fuerint terminata genetiuum pluralem in rum syllabam mittunt
datiuum et ablatiuum in bus ut ab hac re harum rerum his et ab
his rebus et haec regula proprie feminini generis putatur

quaecumque nomina ablatiuo casu singulari i littera fuerint
terminata genetiuum pluralem in ium syllabam mittunt datiuum et
ablatiuum in bus ut ab hac puppi harum puppium his et ab his
puppibus huius modi nomina casum accusatiuum pluralem propter
differentiam melius in is quam in es syllabam terminant ut has
puppis nauis clauis

eorum autem nominum quae genetiuo casu plurali in ium syllabam
exire possunt            trina regula est una
eorum est quae nominatiuo casu singulari n et s litteris
terminantur ut mons montium altera eorum quae ablatiuo casu
singulari e correpta finiuntur et feminina sunt ut ab hac clade
harum cladium tertia eorum quae ablatiuo casu singulari i
littera terminantur ut ab hac resti harum restium sed haec
regula etiam accusatiuum casum singularem interdum per i litteram
profert ut hanc restim hanc puppim horum multa cernimus
consuetudine conmutata

quaecumque nomina ablatiuo casu singulari o littera fuerint
terminata genetiuum pluralem in rum syllabam mittunt datiuum et
ablatiuum in is ut ab hoc docto horum doctorum his et ab his
doctis contra hanc regulam inuenimus ab hac domo domorum
domibus et ab hoc iugero iugerorum iugeribus sed scire debemus
multa quidem ueteres aliter declinasse ut ab hac domu harum
domuum domibus et ab hoc iugere ingerum iugeribus uerum
euphoniam in dictionibus plus interdum ualere quam analogiam uel
regulam praeceptorum

quaecumque nomina ablatiuo casu singulari u littera fuerint
terminata genetiuum pluralem in uum syllabam mittunt geminata u
littera datiuum et ablatiuum in bus ut ab hoc fluctu horum
fluctuum his et ab his fluctibus nam nihil necesse est retinere
u            litteram et fluctubus dicere cum
artubus necessitate dicamus ne quis nos artes non artus
significare uelle existimet

in hanc regulam non ueniunt ut dictum est aptota nomina ut
fas nefas nequam nihili nugas non ueniunt tantum pluralia
ut saturnalia uulcanalia compitalia non ueniunt quae a
graecis sumpsimus ut emblema epigramma stemma poema schema
nam huius formae nomina ueteres etiam feminino genere
declinabant in his regulis analogia uel ex conlatione
positiuorum nominum uel ex deminutione cognoscitur

meminerimus autem graeca nomina ad graecam formam melius
declinari etsi illa nonnulli ad latinos casus conantur
inflectere

duodecim autem omnino litteris nominatiuo casu singulari latina
nomina terminantur uocalibus quinque semiuocalibus sex muta
una a e i o u l m n r s x t ut tabula sedile frugi ratio
genu mel scamnum flumen arbor flos nox caput adiciunt
quidam c ut allec lac

            de pronomine  

 de pronomine

pronomen est pars orationis quae pro nomine posita tantundem
paene significat personamque interdum recipit pronomini accidunt
sex qualitas genus numerus figura persona casus

qualitas pronominum duplex est aut enim finita sunt pronomina
aut infinita finita sunt quae recipiunt personas ut ego tu
ille infinita sunt quae non recipiunt personas ut quis quae
quod

sunt etiam pronomina minus quam finita ut ipse iste sunt
praepositiua ut quis hic sunt subiunctiua ut is idem sunt
alia gentis ut cuias nostras cuiates nostrates alia ordinis
ut quotus totus alia numeri ut quot tot alia ad aliquid
finita ut meus tuus suus haec etiam possessiua dicuntur alia
ad aliquid infinita ut cuius cuia cuium

sunt item alia qualitatis ut qualis talis alia quantitatis ut
quantus tantus sunt alia demostratiua quae rem praesentem
notant ut hic haec hoc alia relatiua quae rem       
    absentem significant ut is ea id sunt alia magis
demostratiua ut eccum eccam ellum ellam

genera pronominibus ita ut nominibus accidunt paene omnia
masculinum ut quis femininum ut quae neutrum ut quod
commune ut qualis talis trium generum ut ego tu

numerus pronominibus accidit uterque singularis ut iste
pluralis ut isti sunt etiam numero communia ut qui quae
dicimus enim qui uir et qui uiri quae mulier et quae mulieres
sunt pronomina tota singularia ut meus tuus tota pluralia ut
nostri uestri ex parte singularia ut mei tui ex parte
pluralia ut noster uester

figura etiam in pronominibus duplex est aut enim simplicia sunt
pronomina ut quis aut conposita ut quisquis conposita
pronomina secundum formam nominum ex ea parte declinantur qua
pronomen fuerit casus nominatiui cuius rei exempla sunt haec
quisquis quisnam quispiam aliquis et cetera nam idem quod
constat ex duobus            corruptis cum
producitur masculinum pronomen est cum corripitur neutrum ut
hic correptum pronomen est productum aduerbium loci

personae finitis pronominibus accidunt tres prima ut ego
secunda ut tu tertia ut ille sed persona prima et secunda
generis sunt omnis et persona prima in hoc pronomine cum est
numeri singularis non habet uocatiuum casum pluralis habet

casus item pronominum sex sunt nominatiuus hic genetiuus huius
datiuus huic accusatiuus hunc uocatiuus o ablatiuus ab hoc
sunt pronomina quae non per omnes casus declinantur ut eccum
eccam ellum ellam cuius cuia cuium cuiatis nostratis sunt
etiam sine nominatiuo et uocatiuo ut sui sibi se a se haec
etiam numeri sunt communis

sunt item sine uocatiuo ut ego mei uel mis mihi me a me nullum
autem pronomen recipit conparationem quamuis et qualitatem
significet et quantitatem

inter pronomina et articulos hoc interest quod pronomina ea
putantur quae cum sola sint uicem nominis conplent ut quis
iste ille articuli uero cum pronominibus aut nominibus aut
participiis iunguntur ut hic huius huic hunc o ab hoc et
pluraliter hi horum            his hos o ab
his haec eadem pronomina et pro articulis et pro demonstratione
ponuntur neuter uter unus omnis alter alius ullus ambo
uterque sunt qui nomina sunt qui pronomina existiment ideo
quod articulis in declinatione non indigent

 de uerbo  

 de uerbo

uerbum est pars orationis cum tempore et persona sine casu aut
agere aliquid aut pati aut neutrum significans uerbo accidunt
septem qualitas coniugatio genus numerus figura tempus
persona

qualitas uerborum in modis est et in formis modi autem sunt ut
multi existimant septem indicatiuus qui et pronuntiatiuus ut
lego imperatiuus ut lege promissiuus ut legam sed hunc nos
modum non accipimus optatiuus ut utinam legerem coniunctiuus
ut cum legam infinitiuus ut legere inpersonalis ut legitur

hunc quidam modum pro genere ac significatione uerbi accipiunt
cuius uerba aut in            tur exeunt aut in
it aut in et sed quae in tur et in it exeunt haec ab
indicatiuo oriuntur ut lego legitur contingo contingit quae in
et exeunt duas formas habent alia enim ab indicatiuo ueniunt
ut misereor miseret alia a se oriuntur ut pudet taedet
paenitet libet

qualitas uerborum etiam in formis est constituta quas formas
alii uerborum generibus uel significationibus admiscent formae
igitur sunt quattuor perfecta meditatiua frequentatiua
inchoatiua perfecta ut lego meditatiua ut lecturio
frequentatiua ut lectito inchoatiua ut feruesco calesco sed
frequentatiua uerba semper primae coniugationis sunt inchoatiua
non per omnia tempora declinantur quia quae inchoantur
praeteritum tempus non habent et oriuntur a neutrali uerbo sunt
etiam frequentatiua de nomine uenientia ut patrissat
graecissat sunt quasi diminutiua quae a perfecta forma ueniunt
ut sorbillo sugillo sunt sine origine perfectae formae ut
pytisso uacillo et frequentatiua saepe in tres gradus deducunt
uerbum ut curro curso cursito saepe in duos tantum ut uolo
uolito sunt uerba inchoatiuis similia quae inchoatiua non esse
temporum consideratione pernoscimus ut conpesco conpescui sunt
           item alia inchoatiua quae a
perfecta forma ueniunt ut horreo horresco sunt quae originem
sui non habent ut consuesco quiesco

coniugationes uerbis accidunt tres prima secunda tertia prima
est quae indicatiuo modo tempore praesenti numero singulari
secunda persona uerbo actiuo et neutrali a productam habet ante
nouissimam litteram passiuo communi et deponenti ante nouissimam
syllabam ut uoco uocas uocor uocaris et futurum tempus
eiusdem modi in bo et in bor syllabam mittit ut uoco uocabo
uocor uocabor

secunda est quae indicatiuo modo tempore praesenti numero
singulari secunda persona uerbo actiuo et neutrali e productam
habet ante nouissimam litteram passiuo communi et deponenti ante
nouissimam syllabam ut moneo mones moneor moneris et futurum
tempus eiusdem modi in bo et in bor syllabam mittit ut moneo
monebo moneor monebor

tertia est quae indicatiuo modo tempore praesenti numero
singulari secunda persona uerbo actiuo et neutrali i interdum
correptam interdum productam habet ante nouissimam litteram
passiuo communi et deponenti pro i littera e correptam uel i
productam habet ante nouissimam syllabam ut lego legis legor
legeris audio audis audior audiris et futurum tempus eiusdem
modi in am et in ar syllabam mittit ut lego legam legor legar
audio audiam audior audiar

est altera species tertiae coniugationis quae i producta
enuntiatur hanc nonnulli quartam coniugationem putant quod
futurum tempus in am et in bo in ar et in bor syllabam mittit
ut seruio seruis seruiam seruibo uincior uinciris uinciar
uincibor quod            quidam refutantes
negant in bo et in bor rite exire posse tertiam coniugationem
nisi in eo uerbo quod in prima persona indicatiui modi temporis
praesentis numeri singularis e ante o habuerit ut eo queo eam
queam ibo quibo et a passiuo queor quear uel quibor et si qua
sunt similia

genera uerborum quae ab aliis significationes dicuntur sunt
quinque actiua passiua neutra deponentia communia

actiua sunt quae o littera terminantur et accepta r littera
faciunt ex se passiua ut lego legor

passiua sunt quae r littera terminantur et ea amissa redeunt in
actiua ut legor lego

neutra sunt quae o littera terminantur et accepta r littera
latina non sunt ut sto curro sunt etiam neutra quae i littera
terminantur ut odi noui memini sunt item quae in um
syllabam desinunt ut sum prosum item quae in t letteram
exeunt et inpersonalia dicuntur ut pudet taedet paenitet
libet sed haec et similia defectiua existimanda sunt

           deponentia sunt quae r littera
terminantur et ea amissa latina non sunt ut conuiuor conluctor

communia sunt quae r littera terminantur et in duas formas
cadunt patientis et agentis ut scrutor criminor dicimus enim
scrutor te et scrutor a te criminor te et criminor a te

sunt uerba extra hanc regulam quae inaequalia dicuntur ut
soleo facio fio fido audeo gaudeo uescor fero medeor
pando edo nolo uolo sunt quae declinari rite non possunt ut
cedo aue faxo sis amabo infit inquam quaeso aio sunt
etiam monosyllaba quae ideo sola producta sunt ut sto do flo
sunt uerba incertae significationis ut tondeo lauo fabrico
punio munero partio populo adsentio adulo lucto auguro
haec enim omnia et in o et in r littera finiuntur et his uerbis
tempora            participiorum accidunt paene
omnia sunt item uerba quae conponere possumus ut pono traho
repono retraho sunt quae non possumus ut aio quaeso

numeri uerbis accidunt duo singularis et pluralis singularis
ut lego pluralis ut legimus item secundum quosdam dualis ut
legere

figurae uerborum duae sunt simplex et conposita aut enim
simplicia sunt uerba ut scribo aut conposita ut describo
conponuntur autem uerba quattuor modis ut ceterae partes
orationis ex duobus corruptis ut officio ex duobus integris
ut obduco ex corrupto et integro ut alligo ex integro et
corrupto ut defringo sunt uerba conposita quae simplicia
fieri possunt ut repono distraho sunt quae non possunt ut
suspicio conpleo

tempora uerbis accidunt tria praesens praeteritum et futurum
praesens ut lego praeteritum ut legi futurum ut legam sed
praeteriti temporis differentiae sunt tres inperfecta perfecta
plusquamperfecta inperfecta ut legebam perfecta ut legi   
        plusquamperfecta ut legeram ergo in
modis uerborum quinque tempora numerabimus praesens praeteritum
inperfectum praeteritum perfectum praeteritum
plusquamperfectum futurum

personae uerbis accidunt tres prima secunda tertia prima est
quae dicit lego secunda cui dicitur legis tertia de qua
dicitur legit et prima persona non eget casu sed admittit
plerumque nominatiuum ut uerberor innocens liber seruio
secunda persona trahit casum uocatiuum ut uerberaris innocens
liber seruis tertia trahit nominatiuum ut uerberatur innocens
liber seruit

etiam uerba inpersonalia quae in tur exeunt casui seruiunt
ablatiuo ut geritur a me a te ab illo quae in it exeunt casui
seruiunt datiuo ut contingit mihi tibi illi quae uero in et
exeunt ea modo datiuo modo accusatiuo casui seruiunt datiuo
ut libet mihi tibi illi accusatiuo ut decet me te illum

sunt uerba praeterea quorum alia genetiui casus formulam
seruant ut misereor reminiscor alia datiui ut maledico
suadeo alia accusatiui ut accuso inuoco alia       
    ablatiui ut abscedo auertor alia septimi casus
ut fruor potior

omnia uerba modi indicatiui temporis praesentis numeri singularis
primae personae aut e aut i aut u ante o habent si autem
uocalem ante o litteram non habebunt exceptis f et k et q
ceteras omnes latinas recipient consonantes ut sedeo lanio
inruo libo uoco uado lego traho inpello amo cano scalpo
curro lasso peto texo his accedunt i et u pro consonantibus
ut aio adiuuo nam triumpho per p et h scribitur k o litterae
non praeponitur item q sine u praeferri o litterae non potest

sunt uerba defectiua alia per modos ut cedo alia per formas ut
facesso alia per coniugationes ut adsum alia per genera ut
gaudeo alia per numeros ut faxo alia per figuras ut inpleo
alia per tempora ut fero alia per personas ut edo uerba
quoque inpersonalia cum per omnes modos declinari possunt
inueniuntur quaedam defectiua ut liquet miseret

            de aduerbio  

 de aduerbio

aduerbium est pars orationis quae adiecta uerbo significationem
eius explanat atque inplet ut iam faciam uel non faciam

aduerbia aut a se nascuntur ut heri hodie nuper aut ab aliis
partibus orationis ueniunt a nomine appellatiuo ut doctus
docte a proprio ut tullius tulliane a uocabulo ut ostium
ostiatim a pronomine ut meatim tuatim a uerbo ut cursim
strictim a nomine et uerbo ut pedetemptim a participio ut
indulgens indulgenter

a nomine uenientia aut in a exeunt ut una aut in e productam
ut docte aut in e correptam ut rite aut in i ut uesperi aut
in o productam ut falso aut in o correptam ut modo aut in u
ut noctu aut in l ut semel aut in m ut strictim aut in r ut
breuiter aut in s ut funditus

aduerbia quae in e exeunt produci debent praeter illa quae aut
non conparantur ut rite aut conparationis regulam non seruant
ut bene male faciunt enim bene melius optime male peius
pessime aut ea quae a nomine uerboue non ueniunt ut inpune
saepe ceterum facile et difficile quae ut aduerbia ponuntur
nomina potius esse            dicenda sunt pro
aduerbiis posita ut est toruum clamat horrendum resonat

ergo aduerbia quae in e productam exeunt ab eo nomine ueniunt
quod datiuo casu o littera terminatur ut huic docto docte et
huic sedulo sedule quae in r exeunt ab eo nomine ueniunt quod
datiuo casu i littera terminatur ut huic agili agiliter contra
quam regulam multa saepius usurpauit auctoritas nam quaedam ut
diximus et in datiuo casu permanent et aduerbia faciunt ut
falso sedulo quaedam contra faciunt ut huic duro non dure sed
duriter

aduerbio accidunt tria significatio conparatio figura
significatio aduerbiorum in hoc cernitur quia sunt aduerbia
loci ut hic temporis ut hodie nuper numeri ut semel bis
negandi ut non adfirmandi ut etiam quidni demonstrandi ut
en ecce optandi ut utinam hortandi ut eia ordinis ut
deinde interrogandi ut cur quare quamobrem similitudinis ut
quasi ceu qualitatis ut docte pulchre quantitatis ut
multum parum dubitandi ut forsitan fortasse personalia ut
mecum tecum secum nobiscum uobiscum uocandi ut heus
respondendi ut heu separandi ut           
seorsum iurandi ut edepol ecastor hercle medius fidius
eligendi ut potius immo congregandi ut simul una
prohibendi ut ne euentus ut forte fortuitu conparandi ut
magis uel tam

sunt item aduerbia infinita ut ubi quando sunt finita ut hic
modo aduerbia loci duas species habent in loco et ad locum in
loco ut intus foris ad locum ut intro foras dicimus enim
intus sum foris sum intro eo foras eo adiciunt quidam de
loco quod sic dicitur quasi in loco ut intus exeo foris uenio
adiciunt quidam etiam per locum ut hac illac heus et heu
interiectiones multi non aduerbia putauerunt quia non semper
haec sequitur uerbum

conparatio accidit aduerbio quia hic quoque conparationis gradus
sunt tres positiuus conparatiuus superlatiuus positiuus ut
docte conparatiuus ut doctius superlatiuus ut doctissime et
quoniam aduerbia quoque sunt quae per omnes gradus ire non
possunt ideo his ad augendam significationem pro conparatiuo et
superlatiuo magis et maxime coniungimus ad minuendam minus et
minime quem ad modum conparantur ita et diminuuntur aduerbia a
positiuo ut primum primulum longe longule a conparatiuo ut
melius meliuscule longius longiuscule a superlatiuo uel nulla
exempla uel rara sunt

           figurae aduerbiorum duae sunt aut
enim simplicia sunt aduerbia ut docte prudenter aut conposita
ut indocte inprudenter conponuntur etiam aduerbia modis
quattuor

sunt multae dictiones dubiae inter aduerbium et nomen ut falso
inter aduerbium et pronomen ut qui inter aduerbium et uerbum
ut pone inter aduerbium et participium ut profecto inter
aduerbium et coniunctionem ut quando inter aduerbium et
praepositionem ut propter inter aduerbium et interiectionem ut
heu horum quaedam accentu discernimus quaedam sensu

sunt aduerbia loci quae inprudentes putant nomina in loco ut
romae sum de loco ut roma uenio ad locum ut romam pergo his
praepositio non anteponitur quae prouinciis locis regionibusue
adici solet quia de significatione nominis non recedunt ut de
africa uenio ad siciliam pergo in italia sum

praepositio separatim aduerbiis non adplicabitur quamuis
legerimus de repente de sursum de subito et ex inde et ab usque
et de hinc sed haec tamquam unam partem orationis sub uno
accentu pronuntiabimus

            de participio  

 de participio

participium est pars orationis dicta quod partem capiat nominis
partemque uerbi

recipit enim a nomine genera et casus a uerbo tempora et
significationes ab utroque numerum et figuram participiis
accidunt sex genus casus tempus significatio numerus
figura

genera participiis accidunt quattuor masculinum ut lectus
femininum ut lecta neutrum ut lectum commune ut legens nam
omnia praesentis temporis participia generis sunt communis

casus totidem sunt participiorum quot et nominum nam per omnes
casus etiam participia declinantur

tempora participiis accidunt tria praesens praeteritum et
futurum ut luctans luctatus luctaturus

significationes participiorum a generibus uerborum sumuntur
ueniunt enim participia a uerbo actiuo duo praesentis temporis
et futuri ut legens lecturus a passiuo duo praeteriti temporis
et futuri ut lectus legendus a neutro duo sicut ab actiuo
praesentis            temporis et futuri ut
stans staturus a deponenti tria praesentis praeteriti et
futuri ut luctans luctatus luctaturus a communi quattuor
praesentis praeteriti et duo futura ut criminans criminatus
criminaturus criminandus

inchoatiua participia praesentis temporis sunt tantum ut
horrescens tepescens calescens defectiua interdum alicuius
sunt temporis ut soleo solens solitus interdum nullius ut ab
eo quod est memini nullum participium reperitur interdum a non
defectiuo uerbo participia defectiua sunt ut ab eo quod est
studeo studens futurum tempus non habet ab inpersonali uerbo
participia nisi usurpata non ueniunt numerus participiis accidit
uterque singularis ut hic legens pluralis ut hi legentes
figura item participiorum duplex est aut enim simplicia sunt
participia ut scribens aut conposita ut describens conponi
etiam participia quattuor modis possunt sunt nomina speciem
participiorum habentia ut tunicatus galeatus quae quia a
uerbo non ueniunt non sunt participiis adplicanda ex quibus
sunt etiam illa quae cum participia uideantur uerborum tamen
significatione priuata sunt ut pransus cenatus placita nupta
triumphata regnata nam prandeor cenor placeor nubor
triumphor regnor non dicitur

           sunt item alia participia quae
accepta praepositione et a uerbis et a participiis recedunt ut
nocens innocens nam noceo dicitur innoceo non dicitur

sunt ueluti participia quae a uerbo ueniunt et quia tempus non
habent nomina magis quam participia iudicantur ut furibundus
moribundus

sunt multa participia eadem et nomina ut passus uisus cultus
quae tamen et in casibus discrepant et de temporibus dinoscuntur

sunt participia defectiua quae per omnia tempora ire non
possunt ut coeptus urguendus

sunt participia quae accepta conparatione fiunt nomina ut
acceptus incensus acceptior incensior

aduerbia de participiis fieri posse nonnulli negant sed hos
plurimae lectionis reuincit auctoritas

 de coniunctione  

 de coniunctione

coniunctio est pars orationis adnectens ordinansque sententiam
coniunctioni accidunt tria potestas figura ordo

potestas coniunctionum in quinque species diuiditur sunt enim
copulatiuae disiunctiuae expletiuae causales rationales

           copulatiuae sunt hae et que at
atque ac ast disiunctiuae aut ue uel ne nec neque
expletiuae quidem equidem saltim uidelicet quamquam
quamuis quoque autem porro porro autem tamen causales si
etsi etiamsi si quidem quando quando quidem quin quin
etiam quatenus sin seu siue nam namque ni nisi nisi si
si enim etenim ne sed interea licet quamobrem praesertim
item itemque ceterum alioquin praeterea rationales ita
itaque enim enimuero quia quapropter quoniam quoniam
quidem quippe ergo ideo igitur scilicet propterea idcirco

figurae coniunctionum duae sunt simplex ut nam conposita ut
namque

ordo coniunctionum in hoc est quia aut praepositiuae
coniunctiones sunt ut at ast aut subiunctiuae ut que autem
aut communes ut et igitur

sunt etiam dictiones quas incertum est utrum coniunctiones an
praepositiones            an aduerbia
nominemus quae tamen omnes sensu facile dinoscuntur nam et
coniunctiones pro aliis coniunctionibus positae inueniuntur
potestate mutata

 de praepositione  

 de praepositione

praepositio est pars orationis quae praeposita aliis partibus
orationis significationem earum aut conplet aut mutat aut minuit

nam aut nomini praeponitur ut inualidus aut pronomini
praeponitur ut prae me uel subponitur ut mecum tecum nobiscum
uobiscum aut uerbum praecedit ut perfero aut aduerbium ut
expresse aut participium ut praecedens aut coniunctionem ut
absque aut se ipsam ut circumcirca

praepositiones aut casibus seruiunt aut loquellis aut et casibus
et loquellis aeque aut coniunguntur aut separantur aut et
coniunguntur et separantur

coniunguntur ut di dis re se am con dicimus enim diduco
distraho recipio secubo amplector congredior separantur ut
apud penes coniunguntur et separantur ceterae omnes ex quibus
in et con praepositiones si ita conpositae fuerint ut eas
statim            s uel f litterae
consequantur plerumque producuntur ut insula infula
consilium confessio

praepositioni accidit casus tantum casus namque in
praepositionibus duo sunt accusatiuus et ablatiuus aliae enim
accusatiuo casui praeponuntur aliae ablatiuo aliae utrique

accusatiui casus praepositiones sunt hae ad apud ante
aduersum cis citra circum circa contra erga extra inter
intra infra iuxta ob pone per prope secundum post trans
ultra praeter propter supra usque penes

dicimus enim ad patrem apud uillam ante aedes aduersum
inimicos cis renum citra forum circum uicinos circa templum
contra hostem erga propinquos extra terminos inter naues
intra moenia infra tectum iuxta macellum ob augurium pone
tribunal per parietem prope fenestram secundum fores post
tergum trans ripam ultra fines praeter officium propter rem
supra caelum usque oceanum penes arbitros ex his ad et apud
cum unius casus sint diuerso modo ponuntur dicimus enim ad
amicum uado apud amicum sum nam neque apud amicum uado recte
dicitur neque ad amicum sum usque praepositio plurimis non
uidetur quia sine aliqua praepositione proferri recte non
potest

ablatiui casus praepositiones sunt hae a ab abs cum coram
clam de e ex pro prae palam sine absque tenus dicimus
enim a domo ab homine abs quolibet cum exercitu coram
testibus clam custodibus de foro e iure ex praefectura pro
clientibus prae            timore palam
omnibus sine labore absque iniuria tenus pube sed haec
praepositio propter euphoniam subicitur et facit pube tenus clam
praepositio casibus seruit ambobus

utriusque casus praepositiones sunt hae in sub super subter
quarum in et sub tunc accusatiui casus sunt cum ad locum uel nos
uel quoslibet ire isse ituros esse significamus tunc ablatiui
cum uel nos uel quoslibet in loco esse fuisse futuros esse
significamus cuius rei exempla sunt haec in accusatiui casus
itur in antiquam siluam in ablatiui casus stans celsa in
puppi sub accusatiui casus postesque sub ipsos  nituntur
gradibus sub ablatiui casus arma sub aduersa posuit radiantia
quercu

super uero et subter cum accusatiuo casui naturaliter
praeponantur et ablatiuo tamen plerumque iunguntur ut gemina
super arbore sidunt et ferre iuuat subter densa testudine
casus

           quamquam multi sunt qui non putant
ambiguas praepositiones nisi duas in et sub ceterum super et
subter cum locum significant figurate ablatiuo iungi extra
quam formam super praepositio cum de significat hoc est
mentionem de aliquo fieri ablatiui casus est tantum ut multa
super priamo rogitans hoc est de priamo

separatae praepositiones acuuntur coniunctae casibus aut
loquellis uim suam saepe conmutant et graues fiunt

praepositiones aut ipsa uerba corrumpunt ut conficio aut ipsae
corrumpuntur ut suffero aut et corrumpunt et corrumpuntur ut
suscipio

antiqui praepositiones etiam genetiuo casui coniungebant ut
crurum tenus item post et ante et circum utriusque casus
inuenimus

sed scire nos conuenit praepositiones ius suum tunc retinere cum
praeponuntur subpositas uero et significationem suam et uim
nominis et legem propriam non habere

separatae praepositiones separatis praepositionibus non cohaerent
et aduerbia faciunt si quando illas non subsequitur casus

sunt qui putant accidere praepositioni et figuram et ordinem
figuram quia sunt            praepositiones
simplices ut abs conpositae ut absque ordinem quia sunt
praepositiuae praepositiones ut sine sunt subiunctiuae ut
tenus sed haec nos et similia in his numerabimus quae
inaequalia nominantur

 de interiectione  

 de interiectione

interiectio est pars orationis interiecta aliis partibus
orationis ad exprimendos animi adfectus aut metuentis ut ei
aut optantis ut o aut dolentis ut heu aut laetantis ut euax

sed haec apud graecos aduerbiis adplicantur quod ideo latini non
faciunt quia huiusce modi uoces non statim subsequitur uerbum

licet autem pro interiectione etiam alias partes orationis
singulas pluresue subponere ut nefas pro nefas

accentus in interiectionibus certi esse non possunt ut fere in
aliis uocibus quas inconditas inuenimus

            de uitiis et uirtutibus elocutionis  

 de barbarismo

barbarismus est una pars orationis uitiosa in communi sermone in
poemate metaplasmus itemque in nostra loquella barbarismus in
peregina barbarolexis dicitur ut si quis dicat mastruga cateia
magalia

barbarismus fit duobus modis pronuntiatione et scripto his
bipertitis quattuor species subponuntur adiectio detractio
inmutatio transmutatio litterae syllabae temporis toni
adspirationis

per adiectionem litterae fiunt barbarismi sicut relliquias
danaum cum reliquias per unum l dicere debeamus syllabae ut
nos abiisse rati pro abisse temporis ut italiam fato
profugus cum italiam correpta prima littera dicere debeamus

per detractionem litterae sicut infantibu paruis pro
infantibus syllabae ut salmentum pro salsamentum temporis ut
unius ob noxam pro unus

           per inmutationem litterae sicut
olli pro illi syllabae ut permities pro pernicies temporis ut
feruere leucaten cum feruere sit secundae coniugationis et
producte dici debeat

per transmutationem litterae sicut euandre pro euander
syllabae ut displicina pro disciplina temporis ut si quis deos
producta priore syllaba et correpta posteriore pronuntiet

toni quoque similiter per has quattuor species conmutantur nam
et ipsi adiciuntur detrahuntur inmutantur transmutantur quorum
exempla ultro se offerent si quis inquirat

totidem modis etiam per adspirationem deprehenditur barbarismus
quem quidam scripto quidam pronuntiationi iudicant adscribendum
propter h scilicet quam alii litteram alii adspirationis notam
putant

fiunt etiam barbarismi per hiatus sunt etiam malae
compositiones id est cacosyntheta quas nonnulli barbarismos
putant in quibus sunt mytacismi labdacismi iotacismi hiatus
conlisiones et omnia quae plus aequo minusue sonantia ab
eruditis            auribus respuuntur nos
cauenda haec uitia praelocuti controuersiam de nomine
pertinacibus relinquimus

 de soloecismo

soloecismus est uitium in contextu partium orationis contra
regulam artis grammaticae factum

inter soloecismum et barbarismum hoc interest quod soloecismus
discrepantes aut inconsequentes in se dictiones habet
barbarismus autem in singulis uerbis fit scriptis uel
pronuntiatis quamquam multi errant qui putant etiam in una
parte orationis fieri soloecismum si aut demonstrantes uirum
hanc dicamus aut feminam hunc aut interrogati quo pergamus
respondeamus romae aut unum resalutantes saluete dicamus cum
utique praecedens demonstratio uel interrogatio uel salutatio uim
contextae orationis obtineat multi etiam dubitauerunt scala
quadriga scopa soloecismus an barbarismus esset cum silicet id
genus dictionis barbarismum esse uel ex ipsius uitii definitione
facile possit agnosci

soloecismus fit duobus modis aut per partes orationis aut per
accidentia partibus orationis

per partes orationis fiunt soloecismi cum alia pro alia ponitur
ut toruumque repente             clamat pro
torue nomen pro aduerbio positum est fit et in eadem parte
orationis hoc uitium cum ipsa pro se non in loco suo neque ut
conuenit ponitur ut cui tantum de te licuit pro in te et apud
amicum eo pro ad amicum et intro sum pro intus sum et foris
exeo pro foras

per accidentia partibus orationis tot modis fiunt soloecismi
quod sunt accidentia partibus orationis sed ex his propter
conpendium exempli causa perpauca monstrabimus

nam per qualitates nominum fiunt soloecismi sicut hauriat hunc
oculis ignem crudelis ab alto  dardanus pro dardanius proprium
nomen pro appellatiuo posuit per genera sicut ualidi silices
et amarae corticis et collus collari caret per numeros
sicut pars in frusta secant pro secat per conparationem sicut
respondit iuno saturnia sancta dearum pro sanctissima per
casus sicut urbem quam statuo uestra est pro urbs quam statuo
per modos uerborum sicut itis paratis arma quam primum
uiri           pro ite parate indicatiuum
modum pro imperatiuo posuit per significationes sicut
spoliantur eos et corpora nuda relinquunt pro spoliant per
tempora sicut ceciditque superbum  ilium et omnis humo fumat
neptunia troia pro cecidit et fumauit per personas sicut
danai qui parent atridis quam primum arma sumite pro qui
paretis sumite

per aduerbia sicut intus eo pro intro et foras sto pro foris et
italia uenio et ad romam pergo cum praepositio nomini separatim
addenda sit non aduerbio

per praepositiones cum alia pro alia ponitur aut necessaria
subtrahitur alia pro alia ponitur ut sub lucem pro ante
lucem necessaria subtrahitur ut siluis te tyrrene feras
agitare putasti pro in siluis

per coniunctiones sicut subiectisque urere flammis pro
subiectisue et autem fieri non debet cum dicendum sit fieri
autem non debet

           fiunt praeterea soloecismi pluribus
modis quos reprehendendo potius quam imitando possumus adnotare

soloecismus in prosa oratione in poemate schema nominatur

 de ceteris uitiis

cum barbarismo et soloecismo uitia duodecim numerantur hoc modo
barbarismus soloecismus acyrologia cacemphaton pleonasmos
perissologia macrologia tautologia eclipsis tapinosis
cacosyntheton amphibolia

acyrologia est inpropria dictio ut hunc ego si potui tantum
sperare dolorem sperare dixit pro timere

cacemphaton est obscena enuntiatio uel in conposita dictione uel
in uno uerbo ut numerum cum nauibus aequet et arrige aures
pamphile

pleonasmos est adiectio uerbi superuacui ad plenam significatiom
ut sic ore locuta est pro sic locuta est

           perissologia est superuacua uerborum
adiectio sine ulla ui rerum ut ibant qua poterant qua non
poterant non ibant

macrologia est longa sententia res non necessarias conprehendens
ut legati non impetrata pace retro unde uenerant domum
reuersi sunt

tautologia est eiusdem dictionis repititio uitiosa ut egomet
ipse

eclipsis est defectus quidam necessariae dictionis quam
desiderat praecisa sententia ut haec secum deest enim
loquebatur

tapinosis est humilitas rei magnae non id agente sententia ut
penitusque cauernas  ingentes uterumque armato milite conplet
et dulichias uexasse rates et pelidae stomachum cedere
nescii

cacosyntheton est uitiosa conpositio dictionum ut uersaque
iuuencum  terga fatigamus hasta

           amphibolia est ambiguitas dictionis
quae fit aut per casum accusatiuum ut si quis dicat audio
secutorem retiarium superasse aut per commune uerbum ut si quis
dicat criminatur cato uadatur tullius nec addat quem uel a
quo aut per distinctionem ut uidi statuam auream hastam
tenentem fit et per homonyma ut si quis aciem dicat et non
addat oculorum aut exercitus aut ferri fit praeterea plurimis
modis quos percensere omnes ne nimis longum sit non oportet

 de metaplasmo

metaplasmus est transformatio quaedam recti solutique sermonis in
alteram speciem metri ornatusue causa huius species sunt
quattuordecim prosthesis epenthesis paragoge aphaeresis
syncope apocope ectasis systole diaeresis episynaliphe
synaliphe ecthlipsis antithesis metathesis

prosthesis est appositio quaedam ad principium dictionis litterae
aut syllabae ut gnato pro nato et tetulit pro tulit

           epenthesis est appositio ad mediam
dictionem litterae aut syllabae ut relliquias pro reliquias
induperator pro imperator hanc alii epenthesin alii parenthesin
dicunt paragoge est appositio ad finem dictionis litterae aut
syllabae ut magis pro mage et potestur pro potest hanc alii
prosparalempsin appellant aphaeresis est ablatio de principio
dictionis contraria prosthesi ut mitte pro omitte et temno pro
contemno

syncope est ablatio de media dictione contraria epenthesi ut
audacter pro audaciter commorat pro commouerat

apocope est ablatio de fine dictionis paragoge contraria ut
achilli pro achillis et pote pro potest

ectasis est extensio syllabae contra naturam uerbi ut italiam
fato profugus cum italia correpte dici debeat

           systole est correptio contraria
ectasi ut aquosus orion cum orion producte dici debeat

diaeresis est discissio syllabae unius in duas facta ut olli
respondit rex albai longai episynaliphe est conglutinatio duarum
syllabarum in unam facta contraria diaeresi ut phaeton pro
phaton nerei pro neri aeripedem pro aripedem

synaliphe est per interceptionem concurrentium uocalium lubrica
quaedam lenisque conlisio ut atque ea diuersa penitus dum parte
geruntur

haec a quibusdam syncrisis nominatur

ecthlipsis est consonantium cum uocalibus aspere concurrentium
quaedam difficilis ac dura conlisio ut multum ille et terris
iactatus et alto

           antithesis est litterae pro littera
positio ut olli pro illi

metathesis est translatio litterarum in alienum locum nulla
tamen ex dictione sublata ut euandre pro euander thymbre pro
thymber

 de schematibus

schemata lexeos sunt et dianoeas sed schemata dianoeas ad
oratores pertinent ad grammaticos lexeos quae cum multa sint
ex omnibus necessaria fere sunt decem et septem quorum haec sunt
nomina prolempsis zeugma hypozeuxis syllempsis anadiplosis
anaphora epanalempsis epizeuxis paronomasia schesis
onomaton parhomoeon homoeoptoton homoeoteleuton polyptoton
hirmos polysyndeton dialyton

prolempsis est praesumptio rerum ordine secuturarum ut continuo
reges ingenti mole latinus et cetera

zeugma est unius uerbi conclusio diuersis clausulis apte
coniuncta ut           troiugena interpres
diuum qui numina phoebi  qui tripodas clari laurus qui
sidera sentis et cetera

hypozeuxis est figura superiori contraria ubi diuersa uerba
singulis clausulis subiunguntur ut regem adit et regi memorat
nomenque genusque et cetera

syllempsis est dissimilium clausularum per unum uerbum
conglutinata conceptio ut hic illius arma  hic currus fuit
hoc schema ita late patet ut fieri soleat et per partes
orationis et per accidentia partibus orationis

anadiplosis est congeminatio dictionis ex ultimo loco
praecedentis uersus et principio sequentis ut sequitur
pulcherrimus astur  astur equo fidens

anaphora est relatio eiusdem uerbi per principia uersuum
plurimorum ut           nate meae uires mea
magna potentia solus  nate patris summi qui tela typhoa
temnis

epanalempsis est uerbi in principio uersus positi in eiusdem fine
repetitio ut ante etiam sceptrum dictaei regis et ante

epizeuxis est eiusdem uerbi in eodem uersu sine aliqua dilatione
congeminatio ut me me adsum qui feci in me conuertite
ferrum

paronomasia est ueluti quaeda denominatio ut nam inceptio est
amentium haut amantium

schesis onomaton est multitudo nominum coniunctorum quadam habitu
copulandi ut marsa manus peligna cohors uestina uirum uis

parhomoeon est cum ab isdem litteris diuersa uerba sumuntur ut
o tite tute tati tibi tanta tyranne tulisti

homoeoptoton est cum in similes casus exeunt uerba diuersa ut
maerentes flentes lacrimantes commiserantes

           homoeoteleuton est cum simili modo
dictiones plurimae finiuntur ut eos reduci quam relinqui
deuehi quam deseri  malui

polyptoton est multitudo casuum uarietate distincta ut litora
litoribus contraria fluctibus undas  inprecor arma armis
pugnent ipsique nepotesque

hirmos est series orationis tenorem suum usque ad ultimum
seruans ut principio caelum ac terras camposque liquentes 
lucentemque globum lunae titaniaque astra  spiritus intus alit

polysyndeton est multis nexa coniunctionibus dictio ut
acamasque thoasque  pelidesque neoptolemus et cetera

dialyton uel asyndeton est figura superiori contraria carens
coniunctionibus ut ite  ferte citi flammas date tela
impellite remos

            de tropis

tropus est dictio translata a propria significatione ad non
propriam similitudinem ornatus necessitatisue causa sunt autem
tropi tredecim metaphora catachresis metalempsis metonymia
antonomasia epitheton synecdoche onomatopoeia periphrasis
huperbaton hyperbole allegoria homoeosis

metaphora est rerum uerborumque translatio haec fit modis
quattuor ab animali ad animale ab inanimali ad inanimale ab
animali ad inanimale ab inanimali ad animale

ab animali ad animale ut tiphyn aurigam celeris fecere
carinae nam et auriga et gubernator animam habent ab inanimali
ad inanimale ut pelagus tenuere rates nam et rates et naues
animam non habent ab animali ad inanimale ut       
   atlantis cinctum assidue cui nubibus atris 
piniferum caput et cetera nam ut haec animalis sunt ita mons
animam non habet cui membra hominis adscribuntur ab inanimali
ad animale ut si tantum pectore robur  concipis nam ut robur
animam non habet sic utique turnus cui haec dicuntur animam
habet

scire autem debemus esse metaphoras alias reciprocas alias
partis unius

catachresis est usurpatio nominis alieni ut parricidam dicimus
qui occiderit fratrem et piscinam quae pisces non habet haec
nisi extrinsecus sumerent suum uocabulum non haberent

metalempsis est dictio gradatim pergens ad id quod ostendit ut
speluncis abdidit atris et post aliquot mea regna uidens
mirabor aristas

metonymia est quaedam ueluti transnominatio huius multae sunt
species aut enim per id quod continet id quod continetur
ostendit ut nunc pateras libate ioui aut contra ut uina
coronant aut per inuentorem id quod inuentum est ut sine
cerere et libero friget uenus aut contra ut       
   uinum precamur nam hic deus praesens adest

haec exempli causa diligentibus posita etiam reliqua
demonstrabunt

antonomasia est significatio uice nominis posita quae fit modis
tribus ab animo a corpore extrinsecus ab animo ut
magnanimusque anchisiades a corpore ut ipse arduus
extrinsecus ut infelix puer atque impar congressus achilli

epitheton est praeposita dictio proprio nomini nam antonomasia
uicem nominis sustinet epitheton numquam est sine nomine ut
dira celaeno et dia camilla fit etiam epitheton modis tribus
ab animo a corpore extrinsecus

his duobus tropis uel uituperamus aliquem uel ostendimus uel
ornamus

synecdoche est significatio pleni intellectus capax cum plus
minusue pronuntiat

aut enim a parte totum ostendit ut puppesque tuae pubesque
tuorum aut contra ut ingens a uertice pontus  in puppim
ferit et fontemque ignemque ferebant meminisse autem debemus
com fit a parte totum ab insigni parte faciendum

           onomatopoeia est nomen de sono
factum ut tinnitus aeris clangor tubarum

periphrasis est circumlocutio quae fit aut ornandae rei causa
quae pulchra est aut uitandae quae turpis est ut et iam prima
nouo spargebat lumine terras et cetera et nimio ne luxu
obtunsior usus  sit genitali aruo et cetera

hyperbaton est transcensio quaedam uerborum ordinem turbans
cuius species sunt quinque hysterologia anastrophe
parenthesis tmesis synchysis

hysterologia uel hysteroproteron est sententiae cum uerbis ordo
mutatus ut torrere parant flammis et frangere saxo

anastrophe est uerborum tantum ordo praeposterus ut italiam
contra pro contra italiam

parenthesis est interposita ratiocinatio diuisae sententiae ut
          aeneas neque enim patrius
consistere mentem  passus amor rapidum ad naues praemittit
achaten

tmesis est unius conpositi aut simplicis uerbi sectio una
dictione uel pluribus interiectis ut septem subiecta trioni
pro septemtrioni et saxo cere comminuit brum et massili
portabant iuuenes ad litora tanas hoc est cerebrum et
massilitanas

synchysis est hyperbaton ex omni parte confusum ut tris notus
abreptas in saxa latentia torquet  saxa uocant itali mediis
quae in fluctibus aras

est enim ordo hic tris abreptas notus in saxa torquet quae saxa
in mediis fluctibus latentia itali aras uocant

hyperbole est dictio fidem excedens augendi minuendiue causa
augendi ut niue candidior minuendi ut tardior testudine

allegoria est tropus quo aliud significatur quam dicitur ut et
iam tempus equum fumantia soluere colla          
 hoc est carmen finire huius species multae sunt ex
quibus eminent septem ironia antiphrasis aenigma
charientismos paroemia sarcasmos astismos

ironia est tropus per contrarium quod conatur ostendens ut
egregiam uero laudem et spolia ampla refertis  tuque puerque
tuus et cetera hanc nisi grauitas pronuntiationis adiuuerit
confiteri uidebitur quod negare contendit

antiphrasis est unius uerbi ironia ut bellum lucus et parcae
bellum hoc est minime bellum et lucus eo quod non luceat et
parcae eo quod nulli parcant

aenigma est obscura sententia per occultam similitudinem rerum
ut mater me genuit eadem mox gignitur ex me cum significet
aquam in glaciem concrescere et ex eadem rursus effluere

charientismos est tropus quo dura dictu gratius proferuntur ut
cum            interrogantibus nobis numquis
nos quaesierit respondetur bona fortuna unde intellegitur
neminem nos quaesisse

paroemia est accommodatum rebus temporibusque prouerbium ut
aduersum stimulum calces et lupus in fabula

sarcasmos est plena odio atque hostilis inrisio ut en agros et
quam bello troiane petisti  hesperiam metire iacens

astismos est tropus multiplex numerosaeque uirtutis namque
astismos putatur quicquid simplicitate rustica caret et faceta
satis urbanitate expolitum est ut est illud qui bauium non odit
amet tua carmina maeui  atque idem iungat uulpes et mulgeat
hircos

homoeosis est minus notae rei per similitudinem eius quae magis
nota est demonstratio huius species sunt tres icon parabole
paradigma icon est personarum inter se uel eorum quae personis
accidunt comparatio ut os humerosque deo similis

           parabole est rerum genere
dissimilium conparatio ut qualis mugitus fugit cum saucius aram
 taurus et cetera

paradigma est enarratio exempli hortantis aut deterrentis
hortantis ut antenor potuit mediis elapsus achiuis  illyricos
penetrare sinus et cetera deterrentis ut at non sic phygius
penetrat lacedaemona pastor  ledaeamque helenam troianas uexit
ad urbes

