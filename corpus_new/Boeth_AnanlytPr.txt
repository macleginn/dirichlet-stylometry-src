

 liber primus incipit  

 primum dicere circa quid et de quo est intentio quoniam circa
demonstrationem et de disciplina demonstratiua deinde
determinare quid est propositio et quid terminus et quid
syllogismus et quis perfectus et quis imperfectus post ea uero
quid in toto esse uel non esse hoc in illo et quid dicimus de
omni aut nullo praedicari

propositio igitur est oratio affirmatiua uel negatiua alicuius de
aliquo haec autem aut uniuersalis aut particularis aut
indefinita dico autem uniuersalem quidem quae omni aut nulli
inesse particularem uero quae alicui aut non alicui aut non omni
inesse indefinitam autem quae inesse uel non inesse significat
sine uniuersali uel particulari ut contrariorum esse eandem
disciplinam aut uoluptatem non esse bonum differt autem
demonstratiua propositio a dialectica quoniam demonstratiua
quidem sumptio alterius partis contradictionis est non enim
interrogat sed sumit qui demonstrat dialectica uero
interrogatio contradictionis est nihil autem distabit ut fiat
utriusque syllogismus nam et qui demonstrat et qui interrogat
syllogizat sumens aliquid de aliquo esse uel non esse quare erit
syllogistica quidem propositio simpliciter affirmatio aut
negatio alicuius de aliquo secundum dictum modum demonstratiua
uero si uera sit et per primas positiones sumpta dialectica
autem percunctanti quidem interrogatio contradictionis
syllogizanti uero sumptio apparentis et probabilis quemadmodum
in topicis dictum est quid ergo est propositio et quid differt
syllogistica et demonstratiua et dialectica subtiliter quidem in
sequentibus dicetur ad praesentem uero utilitatem sufficienter
nobis determinata sint quae nunc

terminum uero uoco in quem resoluitur propositio ut praedicatum
et de quo praedicatur uel apposito uel diuiso esse et non esse
syllogismus autem est oratio in qua positis quibusdam aliud quid
ab his quae posita sunt ex necessitate accidit eo quod haec sint
dico autem eo quod haec sint propter haec contingere
propter haec uero contingere nullius extrinsecus termini
indigere ut fiat necessarium perfectum ergo uoco syllogismum
qui nullius alius indiget praeter ea quae sumpta sunt ut appareat
necessarium imperfectum uero qui indiget aut unius aut plurium
quae sunt quidem necessaria per sumptos terminos non sumpta
autem per propositiones in toto autem esse alterum altero et de
omani praedicari altero alterum idem est dicimus autem de omni
praedicari quando nihil est sumere subiecti de quo alterum non
dicatur et de nullo similiter

 quoniam autem omnis propositio est aut inesse aut necessario
inesse aut contingenter inesse harum autem hae quidem
affirmatiuae illae uero negatiuae secundum quamque allocutionem
rursum autem affirmatiuarum et negatiuarum aliae sunt
uniuersales aliae particulares quaedam indefinitae uniuersalem
quidem priuatiuam de eo quod est inesse necesse est terminis
conuerti ut si nulla uoluptas bonum et bonum nullum erit
uoluptas praedicatiuam autem conuerti quidem necessarium non
tamen uniuersaliter sed in parte ut si omnis uoluptas bonum et
bonum quid esse uoluptatem particularium autem affirmatiuam
quidem conuerti necesse est particulariter nam si uoluptas
quaedam bonum et bonum quoddam erit uoluptas priuatiuam autem
non necessarium non enim si homo non inest alicui animali et
animal non inest alicui homini

primum ergo sit priuatiua uniuersalis ab propositio si ergo
nulli eorum quae sunt b inest a nec eorum quae sunt a ulli
inerit b nam si alicui ut c non uerum erit nullum b esse a
nam c eorum quae sunt b aliquid est si uero omni b inest a et b
alicui a inest nam si nulli nec a ulli b inerit sed positum
erat omni inesse similiter autem et si particularis est
propositio nam si inest a alicui b et b alicui eorum quae sunt
a necesse est inesse si enim nulli nec a ulli b si autem a
alicui eorum quae sunt b non inest non necesse est et b alicui a
non inesse ut si b quidem sit animal a uero homo homo enim
non omni animali animal uero omni homini inest

 eodem autem modo se habebit et in necessariis propositionibus
nam uniuersalis quidem priuatiua uniuersaliter conuertitur
affirmatiuarum autem utraque particulariter nam si necesse est a
nulli b inesse necesse est et b nulli a inesse si enim alicui
contingit et a alicui b continget si autem ex necessitate a
omni uel alicui b inest et b alicui a necesse est inesse nam si
non necessario nec a alicui b ex necessitate inerit
particularis uero priuatiua non conuertitur propter eandem causam
propter quam et supra diximus

in contingentibus uero quoniam multipliciter dicitur contingere
nam et necessarium et non necessarium et possibile contingere
dicimus in affirmatiuis quidem similiter se habebit secundum
conuersionem in omnibus nam si a omni aut alicui b contingit et
b alicui a continget si enim nulli nec a ulli b ostensum est
enim hoc prius in negatiuis uero non similiter sed quaecumque
quidem contingere dicuntur in eo quod ex necessitate non insunt
uel in eo quod non ex necessitate insunt similiter ut si quis
dicat hominem contingere non esse equum aut album nulli tunicae
inesse horum enim hoc quidem ex necessitate non inest illud
uero non necesse est inesse et similiter conuertitur propositio
nam si contingit nulli homini equum esse et hominem contingit
nulli equo et si album contingit nulli tunicae et tunica
contingit nulli albo si enim alicui necessario et album tunicae
alicui erit ex necessitate hoc enim ostensum est prius
similiter autem et in particulari negatiua quaecumque uero ut in
pluribus et in eo quod nata sunt dicuntur contingere
quemadmodum determinamus contingens non similiter se habebunt in
priuatiuis conuersionibus sed uniuersalis quidem priuatiua
propositio non conuertitur particularis uero conuertitur hoc
autem erit manifestum quando de contingente dicemus nunc autem
tantum nobis sit cum his quae dicta sunt manifestum quoniam
contingere nulli aut alicui non inesse affirmatiuam habet figuram
nam contingit et est similiter ordinatur est autem
quibuscumque adiacens praedicatur affirmationem semper facit et
omnino ut est non bonum uel est non album uel simpliciter
est non hoc ostendetur autem et hoc per sequentia secundum
conuersiones autem similiter se habebunt aliis

 his uero determinatis dicendum est iam per quae et quando et
quomodo fit omnis syllogismus postea uero dicemus de
demonstratione prius uero de syllogismo dicendum quam de
demonstratione eo quod uniuersalior est syllogismus nam
demonstratio syllogismus quidam est syllogismus uero non omnis
demonstratio

quando igitur termini tres sic se habent ad inuicem ut et
postremus in toto sit medio et medius in toto primo uel sit uel
non sit necesse est extremitatum esse syllogismum perfectum
uoco autem medium quidem quod et ipsum in alio et aliud in ipso
est quod et positione fit medium extrema uero quod et ipsum in
alio tantum et in quo aliud est si enim a de omni b et b de omni
c necesse est a de omni c praedicari prius enim dictum est
quomodo de omni dicimus similiter autem et si a de nullo b b
autem de omni c quoniam a nulli c inerit si uero primum quidem
omni medio inest medium uero nulli postremo non erit
syllogismus extremitatum nihil enim necessarium accidit eo quod
haec sunt nam et omni et nulli contingit primum postremo inesse
quare neque particulare neque uniuersale fit necessarium cum
autem nihil est necessarium per haec non erit syllogismus
termini ubi omni inesse animal homo equus ubi nulli animal
homo lapis nec quando nec primum medio nec medium postremo
ulli inest nec sic erit syllogismus termini ubi inesse
scientia linea medicina ubi non inesse scientia linea
unitas uniuersalibus ergo terminis manifestum in hac figura
quando erit et quando non erit syllogismus et quoniam cum est
syllogismus necessarium terminos se habere ut diximus et si sic
se habent quoniam erit syllogismus

si autem hic quidem terminorum uniuersaliter ille uero
particulariter ad alium quando uniuersale quidem ponitur ad
maiorem extremitatem uel praedicatiuum uel priuatiuum
particulare uero ad minorem praedicatiuum necesse est
syllogismum esse perfectum quando autem ad minorem uel et
quolibet modo aliter se habeant termini impossibile dico autem
maiorem quidem extremitatem in qua medium est minorem autem quae
sub medio insit enim a quidem omni b b autem alicui c ergo si
est de omni praedicari quod in principio dictum est necesse est
a alicui c inesse et si a quidem nulli b inest b autem alicui
c necesse est a alicui c non inesse determinatum est enim et de
nullo quomodo dicimus quare erit syllogismus perfectus
similiter autem et si indefinitum sit bc praedicatiuum nam idem
erit syllogismus et indefinito et particulari sumpto si autem ad
minorem extremitatem uniuersale ponatur uel praedicatiuum uel
priuatiuum non erit syllogismus nec affirmatiuus nec negatiuus
indefinita uel particulari ut si a quidem alicui b inest uel non
inest b autem omni c inest termini ubi inesse bonum habitus
prudentia ubi non inesse bonum habitus indisciplina
rursum si b quidem nulli c a uero alicui b inest uel non inest
uel non omni inest nec sic erit syllogismus termini ubi inesse
album equus cygnus ubi non inesse album equus coruus
idem autem et si ab indefinitum sit nec quando ad maiorem quidem
extremitatem uniuersale sit uel praedicatiuum uel priuatiuum ad
minorem uero priuatiuum particulare non est syllogismus uel
indefinito uel particulari sumpto ut si a quidem omni b inest b
autem alicui c non uel non omni inest cui enim alicui non
inest medium hoc et omne et nullum sequitur primum ponantur
enim termini animal homo album deinde et de quibus non
praedicatur albis homo sumantur cygnus et nix ergo animal
de uno quidem omni praedicatur de altero uero nullo quare non
erit syllogismus rursum a quidem nulli b insit b autem alicui c
non insit et sint termini inanimatum homo album deinde
sumantur de quibus non praedicatur albis homo cygnus et nix
nam inanimatum de hoc quidem omni praedicatur de illo uero
nullo amplius quoniam indefinitum est alicui eorum quae sunt c
non inesse b uerum est autem et si nulli inest et si non omni
quoniam alicui non inest sumptis autem huiusmodi terminis uelut
nulli inesse non fit syllogismus hoc enim dictum est prius
manifestum ergo quoniam in eo quod sic se habent termini non erit
syllogismus esset enim et in his similiter autem ostendetur et
si uniuersale ponatur priuatiuum neque si ambo interualla
particularia sint praedicatiue uel priuatiue aut hoc quidem
praedicatiue illud uero priuatiue dicatur uel hoc quidem
indefinitum illud uero definitum uel ambo indefinita nullo
modo erit syllogismus termini uero communes omnium animal
album homo animal album lapis

manifestum igitur ex iis quae dicta sunt quoniam si sit
syllogismus in hac figura particularis necesse est terminos sic
se habere ut diximus aliter enim se habentibus nullo modo fit
palam autem et quoniam omnes qui in hac sunt syllogismi perfecti
sunt omnes enim perficiuntur per ea quae ex principio sumuntur
et quoniam omnia problemata ostenduntur per hanc figuram nam et
omni et nulli et alicui et non alicui inesse uoco autem
huiusmodi figuram primam

 quando uero idem huic quidem omni illi uero nulli inest uel
utrique omni uel nulli figuram quidem huiusmodi uoco secundam
medium autem in hac dico quod praedicatur de utroque
extremitates uero de quibus dicitur hoc maiorem uero
extremitatem quae iuxta medium posita est minorem quae longius
sita est ponitur autem medium foras quidem extremitatum primum
uero positione perfectus igitur nullo modo erit syllogismus in
hac figura possibilis uero erit et uniuersalibus et non
uniuersalibus existentibus terminis uniuersalibus igitur erit
syllogismus quando medium huic quidem omni illi uero nulli inest
utrumlibet sit priuatiuum aliter uero nullo modo praedicetur
enim m de n quidem nullo de x uero omni quoniam igitur
conuertitur priuatiuum nulli m inerit n at m omni x posita
erat quare n nulli x hoc enim ostensum est prius rursum si m n
quidem omni x uero nulli et x nulli n inerit nam si m nulli x
et x nulli m inerit at uero m omni n posita erat quare x nulli
n inerit facta est enim rursum prima figura quoniam autem
conuertitur priuatiuum et n nulli x inerit quare erit idem
syllogismus est autem ostendere haec et ad impossibile ducentes
quoniam ergo fit syllogismus sic se habentibus terminis
manifestum sed non perfectus non enim solum ex iis quae ex
principio sunt sed et ex aliis perficitur necessarium si autem
m de omni n et x praedicetur non erit syllogismus termini
inesse substantia animal homo non inesse substantia
animal numerus medium substantia nec quando nec de n nec de
x nullo praedicatur m termini inesse linea animal homo non
inesse linea animal lapis manifestum ergo quoniam si sit
syllogismus ex uniuersalibus terminis necesse est terminos se
habere ut in principio diximus aliter enim se habentibus non fit
necessarium

si autem ad alterum sit uniuersaliter medium quando ad maius
quidem fuerit uniuersaliter uel praedicatiue uel priuatiue ad
minus autem et particulariter et opposite uniuersali dico autem
opposite si uniuersale quidem priuatiuum particulare
affirmatiuum uel si uniuersale praedicatiuum particulare
priuatiuum necesse est fieri syllogismum priuatiuum
particulariter nam si m n quidem nulli x autem alicui inest
necesse est n alicui x non inesse quoniam enim conuertitur
priuatiuum nulli m inerit n m uero posita erat alicui x inesse
quare n alicui eorum quae sunt x non inerit fit enim
syllogismus per primam figuram rursum si n quidem omni inest m
x uero alicui non necesse est n alicui x non inesse nam si omni
inest praedicatur autem et m de omni n necesse est m omni x
inesse sed positum erat alicui non inesse et si m n quidem omni
inest x autem non omni erit syllogismus quoniam non omni x
inest n demonstratio autem eadem si uero de x quidem omni de n
uero non omni praedicetur non erit syllogismus termini
animal substantia coruus animal album coruus nec quando
de x quidem nullo de n uero aliquo termini inesse animal
substantia unitas non inesse animal substantia scientia

quando igitur oppositum est uniuersale particulari dictum est
quando erit et quando non erit syllogismus quando autem similis
figurae fuerint propositiones ut ambae priuatiuae uel
affirmatiuae nullo modo erit syllogismus sint enim prius
priuatiuae et uniuersale ponatur ad maiorem extremitatem ut m n
quidem nulli x autem alicui non insit contingit ergo et omni
et nulli x inesse n termini nulli quidem inesse nigrum nix
animal omni uero inesse non est sumere si m alicui quidem x
inest alicui autem non nam si omni x inest n et m nulli n m
nulli x inerit sed positum erat alicui inesse non igitur sic
contingit sumere terminos ex indefinito autem ostendendum
quoniam enim uerum est m non inesse alicui x etiam si nulli
inest nulli uero cum inest non erat syllogismus manifestum
quoniam nec nunc erit rursus sint praedicatiuae et uniuersale
ponatur similiter ut m n quidem omni x autem alicui insit
contingit ergo n et omni et nulli x inesse termini nulli inesse
album cygnus lapis omni uero non erit sumere propter eandem
causam quam et prius sed ex indefinito monstrandum si autem
uniuersale ad minorem extremitatem est et m x quidem nulli n
uero alicui non inest contingit n et omni et nulli x inesse
termini inesse album animal coruus non inesse album lapis
coruus similiter autem et si praedicatiuae fuerint
propositiones termini non inesse album animal nix inesse
album animal cygnus manifestum igitur quando similis figurae
sunt propositiones et haec quidem uniuersalis illa uero
particularis quoniam nullo modo fit syllogismus sed nec si
alicui utrique inest uel non inest uel huic quidem illi uero
non uel neutri omni uel indefinite termini autem communes
omnium album animal homo album animal inanimatum

manifestum igitur ex praedictis quoniam si sic se habeant
termini ad inuicem ut dictum est fit syllogismus ex necessitate
et si sit syllogismus necesse est terminos sic se habere palam
autem et quoniam omnes imperfecti sunt qui in hac figura sunt
syllogismi omnes enim perficiuntur assumptis quibusdam quae uel
insunt terminis ex necessitate uel ponuntur uelut hypotheses ut
quando per impossibile ostendimus et quoniam non fit
affirmatiuus syllogismus per hanc figuram sed omnes priuatiui et
uniuersales et particulares

 si autem eidem hoc quidem omni illud uero nulli inest uel
ambo omni uel nulli figuram quidem huiusmodi uoco tertiam
medium autem in hac dico de quo ambo praedicamus extremitates
uero quae praedicantur maiorem autem extremitatem quae longius
est medio minorem uero quae propius ponitur autem medium foras
quidem extremitatum ultimum uero positione perfectus igitur non
fit syllogismus nec in hac figura possibilis uero erit et
uniuersaliter et non uniuersaliter terminis existentibus ad
medium uniuersaliter quidem quando et p et r inerunt omni s
quoniam alicui r inerit p ex necessitate quoniam enim
conuertitur praedicatiua inerit s alicui r quare quoniam p
inest omni s et s alicui r necesse est p alicui r inesse fit
enim syllogismus per primam figuram est autem et per impossibile
et expositione facere demonstrationem si enim ambo omni s
insunt si sumatur aliquid eorum quae sunt s ut n huic et p et
r inerunt ex necessitate quare alicui r inerit p et si r quidem
omni s p autem nulli inest erit syllogismus quoniam p alicui r
non inerit ex necessitate nam idem modus erit demonstrationis
conuersa r s propositione ostendetur autem et per impossibile
quemadmodum in priori si autem insint s r quidem nulli p uero
omni non erit syllogismus termini inesse animal equus homo
non inesse animal inanimatum homo nec quando ambo de nullo
s dicuntur non erit syllogismus termini inesse animal equus
inanimatum non inesse homo equus inanimatum medium
inanimatum manifestum igitur et in hac figura quando erit et
quando non erit syllogismus ex uniuersalibus terminis quando
enim ambo termini fuerint praedicatiui erit syllogismus quoniam
alicui inest extremitas extremitati quando uero priuatiui non
erit quando autem hic quidem priuatiuus ille uero affirmatiuus
si maior quidem fuerit priuatiuus alter uero affirmatiuus erit
syllogismus quoniam alicui non inest extremitas extremitati si
autem e conuerso non erit

si autem hic quidem sit uniuersaliter ad medium ille uero
particulariter si uterque sit praedicatiuus necesse est fieri
syllogismum alteruter sit uniuersalis terminorum nam si r omni
s insit p uero alicui necesse est et p alicui r inesse nam
quoniam conuertitur affirmatiua inerit s alicui p quare quoniam
r omni s s autem alicui p et r alicui p inerit quare et p
alicui r rursum si r alicui p uero omni s insit necesse est p
alicui r inesse nam idem modus demonstrationis est autem
demonstrare et per impossibile et expositione quemadmodum et in
prioribus

si autem hic quidem sit praedicatiuus ille uero priuatiuus
uniuersaliter autem praedicatiuus quando minor quidem fuerit
praedicatiuus erit syllogismus nam si r omni s p uero alicui
non inest necesse est p alicui r non inesse si enim omni et r
omni s et p omni s inerit sed non inerat monstratur autem et
sine deductione si sumatur aliquid eorum quae sunt s cui p non
inest quando uero maior fuerit praedicatiuus non erit
syllogismus ut si p quidem omni s r autem alicui s non insit
termini omni inesse animatum homo animal nulli uero non est
sumere terminos si r alicui quidem s inest alicui autem non si
enim omni s inest p r autem alicui s et p inerit alicui r sed
positum erat nulli inesse sed quemadmodum in prioribus
dicendum nam cum indefinitum est alicui non inesse et quod
nulli inest uerum est dicere alicui non inesse nulli uero cum
esset non erat syllogismus manifestum ergo quoniam non erit
syllogismus si autem priuatiuus sit uniuersalis terminorum
quando maior quidem fuerit priuatiuus minor autem praedicatiuus
erit syllogismus si enim p nulli s r autem alicui inest s p
alicui r non inerit rursum enim erit prima figura r s
propositione conuersa quando autem minor fuerit priuatiuus non
erit syllogismus termini inesse animal homo ferum non
inesse animal scientia ferum medium in utrisque ferum nec
quando ambo priuatiui ponuntur est autem hic quidem uniuersalis
ille uero particularis termini quando minor est uniuersaliter
ad medium animal homo ferum animal scientia ferum
quando autem maior non inesse quidem coruus nix album
inesse uero non est sumere si r alicui quidem inest s alicui
autem non inest si enim p omni r r autem alicui s et p inerit
alicui s positum est autem nulli sed ex indefinito monstrandum
est neque si uterque alicui medio inest uel non inest uel unus
quidem inest alter uero non inest uel hic quidem alicui ille
uero non omni uel indefinite nullo modo erit syllogismus
termini autem communes omnium animal homo album animal
inanimatum album

manifestum igitur et in hac figura quando erit et quando non erit
syllogismus et quoniam habentibus se terminis ut dictum est
fit syllogismus ex necessitate et si sit syllogismus necesse est
terminos sic se habere manifestum etiam quoniam omnes
imperfecti sunt in hac figura syllogismi omnes enim perficiuntur
quibusdam assumptis et quoniam syllogizare uniuersale per hanc
figuram non erit neque priuatiuum neque affirmatiuum

 palam autem et quoniam in omnibus figuris quando non fit
syllogismus cum praedicatiui quidem uel priuatiui sunt utrique
termini uel etiam particulares nihil omnino fit necessarium cum
autem praedicatiuus et priuatiuus et uniuersaliter sumptus
priuatiuus semper fit syllogismus minoris extremitatis ad
maiorem ut si a quidem omni b uel alicui b autem nulli c
conuersis enim propositionibus necesse est c alicui a non inesse
similiter autem et in aliis figuris semper enim fit per
conuersionem syllogismus palam etiam quoniam indefinitum pro
praedicatiuo particulari positum eundem faciet syllogismum in
omnibus figuris

manifestum autem et quoniam omnes imperfecti syllogismi
perficiuntur per primam figuram aut enim ostensiue aut per
impossibile clauduntur omnes utrimque autem fit prima figura
ostensiue quidem perfectis quoniam per conuersionem claudebantur
omnes conuersio autem primam faciebat figuram per impossibile
uero demonstratis quoniam posito falso syllogismus fit per
primam figuram ut in postrema figura si a et b omni c insunt
quoniam a alicui b inest nam si nulli b autem omni c nulli c
inerit a sed erat omni similiter autem et in aliis

est etiam reducere omnes syllogismos ad primae figurae
uniuersales syllogismos nam qui sunt in secunda manifestum
quoniam per illos perficiuntur uerum non similiter omnes sed
uniuersales quidem priuatiua conuersa particularium autem
uterque per ad impossibile deductionem qui uero in prima sunt
particulares perficiuntur quidem et per se est autem et per
secundam figuram ostendere ad impossibile ducentes ut si a omni
b et b alicui c quoniam a alicui c inerit si enim nulli b
autem omni nulli c inerit b hoc enim scimus per secundam
figuram similiter autem et in priuatiuo fit demonstratio si
enim a nulli b et b alicui c inest a alicui c non inerit nam si
omni b autem nulli inest nulli c inerit b haec autem fuit
media figura quare quoniam qui in media figura sunt syllogismi
omnes reducuntur in primae figurae uniuersales syllogismos qui
uero particulares sunt in prima ad eos qui sunt in media
manifestum est quoniam et particulares reducentur ad eos qui in
prima figura sunt uniuersales syllogismos qui uero sunt in
tertia cum uniuersales quidem sunt termini statim perficiuntur
per illos syllogismos si autem particulares sumuntur per
particulares syllogismos primae figurae sed hi reducti sunt in
illos quare et tertiae figurae particulares manifestum ergo
quoniam omnes reducentur in primae figurae uniuersales
syllogismos

igitur syllogismi inesse uel non inesse ostendentes dictum est
quomodo se habent et per se qui ex eadem sunt figura et ad alios
qui ex aliis

 de necessariis propositionibus
quoniam autem diuersum est inesse et ex necessitate inesse et
contingere inesse nam multa insunt quidem non tamen ex
necessitate alia uero neque ex necessitate neque insunt omnino
contingit autem inesse manifestum quoniam et syllogismus
unoquoque horum diuersus erit et non similiter habentibus se
terminis sed hic quidem ex necessariis ille uero ex iis quae
simpliciter insunt ille autem ex contingentibus
ergo in necessariis quidem fere similiter se habet et in iis quae
insunt similiter enim positis terminis et in iis quae insunt et
in iis quae ex necessitate insunt uel non insunt et erit et non
erit syllogismus uerum distabit in eo quod adiacet terminis ex
necessitate inesse uel non inesse nam et priuatiuum similiter
conuertitur et in toto esse et de omni similiter assignabimus
ergo in aliis quidem eodem modo ostendetur per conuersionem
quoniam conclusio necessaria quomodo in eo quod est inesse in
media autem figura quando fuerit uniuersalis affirmatiua
particularis uero priuatiua et rursum in tertia quando
uniuersalis quidem praedicatiua particularis uero priuatiua non
similiter erit demonstratio sed necesse est exponentes cui
alicui utrumque non inest de hoc facere syllogismum erit enim
necessarius in his si autem de exposito est necessarius erit et
de illo aliquo nam expositum ipsum quod illud aliquid est fit
autem uterque syllogismus in propria figura

 mixtio necessarii et inesse
accidit autem quandoque et altera propositione necessaria
necessarium fieri syllogismum uerum non utralibet sed quae ad
maiorem extremitatem ut si a quidem b ex necessitate sumptum est
inesse uel non inesse b autem c inesse tantum sic enim sumptis
propositionibus ex necessitate a inerit c uel non inerit nam
quoniam omni b ex necessitate inest uel non inest a c autem
aliquid eorum quae sunt b est manifestum quoniam et c ex
necessitate inerit alterum horum si autem ab quidem non est
necessaria bc autem necessaria non erit conclusio necessaria
nam si est accidet a alicui b inesse ex necessitate per primam
et tertiam figuram hoc autem falsum contingit enim tale esse b
cui possibile est a nulli inesse amplius autem et ex terminis
manifestum quoniam non erit conclusio necessaria ut si a quidem
sit motus b autem animal in quo autem c homo namque homo
animal est ex necessitate mouetur autem animal non ex
necessitate nec homo similiter autem et si priuatiua sit ab
nam eadem demonstratio in particularibus autem syllogismis si
uniuersalis quidem est necessaria et conclusio erit necessaria
si autem particularis non necessaria siue priuatiua siue
praedicatiua fuerit uniuersalis propositio sit autem primum
uniuersalis necessaria et a quidem omni b insit ex necessitate
b autem alicui c insit solum necesse est ergo a alicui c inesse
ex necessitate nam c sub b est b autem omni a inerat ex
necessitate similiter autem et si priuatiuus sit syllogismus
nam eadem erit demonstratio si autem particularis est
necessaria non erit conclusio necessaria nihil enim impossibile
euenit quemadmodum nec in uniuersalibus syllogismis similiter
autem et in priuatiuis termini motus animal album
 secunda figura
in secunda autem figura si priuatiua quidem propositio
uniuersalis sit et necessaria et conclusio erit necessaria si
autem praedicatiua non necessaria sit enim primum priuatiua
necessaria et a b quidem nulli ex necessitate c autem insit
tantum quoniam ergo conuertitur priuatiua et b nulli a ex
necessitate a autem omni c inest quare nulli c inerit b ex
necessitate nam c sub a est similiter autem et si ad c ponatur
priuatiuum nam si a nulli c contingit et c nulli a poterit
inesse a autem omni b inest quare nulli eorum quae sunt b
contingit c fit enim prima figura rursum non ergo neque b c
conuertitur enim similiter
si autem praedicatiua propositio est necessaria non erit
conclusio necessaria insit enim a omni b ex necessitate c autem
nulli insit tantum conuersa igitur priuatiua fit prima figura
ostensum est autem in prima quoniam cum non est necessaria quae
ad maiorem est priuatiua nec conclusio erit necessaria quare
nec in his erit ex necessitate amplius autem si conclusio est
necessaria accidit c alicui a non inesse ex necessitate si enim
b nulli c inest ex necessitate neque c nulli b inerit ex
necessitate b autem alicui a necesse est inesse siquidem et a
omni b ex necessitate inerat quare c necesse est alicui a non
inesse sed nihil prohibet a huiusmodi accipi cui omni c
contingit inesse amplius et si terminos ponentem sit ostendere
quoniam conclusio non est necessaria ut sit a animal b uero
homo c autem album et propositiones similiter sumptae sint
contingit enim animal nulli albo inesse non inerit ergo nec
homo ulli albo sed non ex necessitate contingit enim hominem
fieri album non tamen donec animal nulli albo insit quare cum
haec sunt necessaria erit conclusio simpliciter autem non
necessaria

similiter autem se habebit et in particularibus syllogismis
quando priuatiua quidem propositio et uniuersalis fuerit et
necessaria et conclusio erit necessaria quando autem
praedicatiua uniuersalis priuatiua uero particularis non erit
conclusio necessaria sit autem primum priuatiua et uniuersalis
et necessaria et a b quidem nulli contingat inesse ex
necessitate c autem alicui insit quoniam ergo conuertitur
priuatiua et b nulli a continget ex necessitate inesse a autem
alicui c inest quare ex necessitate alicui eorum quae sunt c non
inerit b rursum sit praedicatiua et uniuersalis et necessaria
et ponatur ad b praedicatiuum si ergo a omni b ex necessitate
inest c autem alicui non inest quoniam non inerit b alicui c
manifestum sed non ex necessitate nam idem termini erunt ad
demonstrationem qui in uniuersalibus syllogismis sed nec si
priuatiua necessaria est particulariter sumpta erit conclusio
necessaria nam per eosdem terminos demonstratio

 tertia figura
in postrema autem figura terminis quidem uniuersalibus ad medium
et praedicatiuis utrisque propositionibus utralibet sit
necessaria et conclusio erit necessaria si autem haec quidem
sit priuatiua illa uero praedicatiua quando priuatiua quidem
fuerit necessaria et conclusio erit necessaria quando autem
praedicatiua non erit necessaria sint enim primum utraeque
praedicatiuae propositiones et a et b omni c insint necessaria
autem sit ac quoniam ergo b omni c inest et c alicui b inerit
eo quod conuertitur uniuersalis particulari quare si a inest
omni c ex necessitate et c alicui b et a alicui b necessarium
inesse nam b sub c est fit igitur prima figura similiter autem
ostendetur et si bc est necessaria conuertitur enim et c alicui
a quare si omni c inest b ex necessitate et a alicui inerit ex
necessitate
rursum sit ac quidem priuatiua bc uero affirmatiua necessaria
autem priuatiua quoniam ergo conuertitur c alicui b a autem
nulli c ex necessitate neque a alicui b inerit ex necessitate
nam b sub c est si autem praedicatiua sit necessaria non erit
conclusio necessaria sit enim bc praedicatiua et necessaria ac
autem priuatiua et non necessaria quoniam ergo conuertitur
affirmatiua inerit et c alicui b ex necessitate quare si a
quidem nulli eorum quae sunt c c autem alicui eorum quae sunt b
a alicui eorum quae sunt b non inerit sed non ex necessitate
ostensum est enim in prima figura quoniam priuatiua propositione
non necessaria nec conclusio erit necessaria amplius et si
per terminos sit manifestum sit enim a quidem bonum in quo
autem b animal c autem equus ergo bonum quidem contingit
nulli equo inesse animal uero necesse est omni inesse sed non
necesse est aliquod animal non esse bonum siquidem contingit
omne esse bonum aut si non hoc possibile sed uigilare uel
dormire terminum ponendum omne enim animal susceptibile est
horum

si igitur termini uniuersaliter ad medium sint dictum est quando
erit conclusio necessaria si autem hic quidem uniuersaliter
ille uero particulariter praedicatiuus autem uterque quando
uniuersalis fuerit necessarius et conclusio erit necessaria
demonstratio autem eadem quae et prius conuertitur enim et
particularis affirmatiua si ergo necesse est b omni c inesse a
autem sub c est necesse est b alicui a inesse si autem b alicui
a et a alicui b inesse necessarium conuertitur enim similiter
autem et si ac sit necessaria uniuersalis nam b sub c est si
autem particularis est necessaria non erit conclusio necessaria
sit enim bc particularis et necessaria a autem insit omni c
non tamen ex necessitate conuersa ergo bc prima fit figura et
uniuersalis quidem propositio non necessaria particularis autem
necessaria quando autem sic se habebant propositiones non erat
conclusio necessaria quare nec in his amplius autem et ex
terminis manifestum sit enim a quidem uigilatio b autem
bipes in quo autem c animal ergo b alicui c necesse est
inesse a autem contingit c et a non necessario b non enim
necesse est aliquem bipedem dormire uel uigilare similiter autem
et per eosdem terminos ostendetur et si ac sit particularis et
necessaria

si autem hic quidem terminorum sit praedicatiuus ille uero
priuatiuus quando uniuersalis quidem fuerit priuatiuus et
necessarius et conclusio erit necessaria si enim a nulli c
contingit b autem alicui c inest necesse est a alicui b non
inesse quando autem affirmatiua necessaria ponetur uel
uniuersalis uel particularis uel priuatiua particularis non erit
conclusio necessaria nam alia quidem eadem quae et in prioribus
dicemus termini autem cum uniuersalis quidem affirmatiua est
necessaria uigilatio animal homo medium homo cum autem
particularis praedicatiua necessaria uigilatio animal album
animal enim necesse est alicui albo inesse uigilatio autem
contingit nulli et non necesse est alicui animali non inesse
uigilationem quando autem priuatiua particularis est necessaria
bipes moueri animal

 manifestum igitur quoniam inesse quidem non est syllogismus
si utraeque propositiones non sint in eo quod est inesse
necessarii uero est et altera solum necessaria in utrisque autem
et affirmatiuis et priuatiuis existentibus syllogismis necesse
est alteram propositionem similem esse conclusioni dico autem
similem si inesse quidem quae inesse significat si autem
necessaria necessariam quare et hoc palam quoniam non erit
conclusio neque necessaria neque quae inesse non sumpta uel
necessaria uel quae inesse significet propositione igitur de
necessario quomodo fit et quam differentiam habeat ad inesse
sufficienter paene dictum est

 de contingente
de contingente autem post haec dicemus quando et quomodo et per
quae erit syllogismus dico autem contingere et contingens quo
cum non sit necessarium posito autem esse nihil erit propter
hoc impossibile nam necessarium aequiuoce contingere dicimus
quoniam autem hoc est contingens manifestum ex affirmationibus
et negationibus oppositis nam non contingit esse et
impossibile esse et necesse est non esse uel eadem sunt uel
sequuntur se inuicem quare et opposita his contingit esse et
non impossibile esse et non necesse est non esse uel eadem
erunt uel sequentia se inuicem de omni enim affirmatio uel
negatio erit ergo contingens non necessarium et non necessarium
contingens accidit autem omnes quae secundum contingere sunt
propositiones conuerti sibi inuicem dico autem non affirmatiuas
negatiuis sed quaecumque affirmatiuam habent figuram secundum
oppositionem ut ea quae est contingit esse ei quae est
contingit non esse et ea quae est contingit omni ei quae est
contingit nulli uel non omni et quae alicui ei quae non
alicui eodem autem modo et in aliis quoniam enim contingens
non est necessarium quod autem non est necessarium possibile est
non esse manifestum quoniam si contingit a inesse b contingit
et non inesse et si omni contingit inesse et omni contingit
non inesse similiter autem et in particularibus affirmationibus
nam eadem demonstratio sunt autem huiusmodi propositiones
praedicatiuae nam contingere ei quod est esse similiter
ponitur quemadmodum dictum est prius
determinatis autem his rursum dicimus quoniam contingere duobus
modis dicitur uno quidem quod plerumque fit et deficit
necessarium ut canescere hominem uel augeri uel minui uel
omnino quod natum est esse hoc enim non continuum quidem
habet necessarium eo quod non semper est homo cum autem homo est
aut ex necessitate aut ut in pluribus est alio autem
infinitum quod et sic et non sic possibile ut animal ambulare
uel ambulante fieri terrae motum uel omnino quod a casu fit
nihil enim magis sic natum est uel e contrario conuertitur ergo
et secundum oppositas propositiones utrumque contingens non
tamen eodem modo sed quod natum quidem est esse ei quod est non
ex necessitate esse sic enim contingit non canescere hominem
infinitum autem ei quod nihil magis sic uel illo modo disciplina
autem et syllogismus demonstratiuus ex infinitis quidem non est
eo quod inordinatum est medium ex iis uero quae nata sunt est
et paene orationes et considerationes fiunt de sic
contingentibus ex illis autem possibile quidem est fieri
syllogismum non tamen solet quaeri

haec ergo definientur magis in sequentibus nunc autem dicemus
quando et quomodo et quis erit syllogismus ex contingentibus
propositionibus

de contingentibus propositionibus
quoniam autem contingere hoc huic inesse dupliciter est
accipere aut enim cui inest hoc aut cui contingit ipsum inesse
nam de quo b a contingere horum alterum significat aut de quo
dicitur b aut de quo contingit dici de quo autem b a contingere
aut omni b possibile esse a nihil differt manifestum igitur
quoniam dupliciter dicetur a contingere omni b inesse primum
ergo dicemus si de quo c contingit b et de quo b a quis erit et
qualis syllogismus sic enim utraeque propositiones sumuntur
secundum contingere quando autem de quo b inest contingit a
haec quidem est inesse illa uero contingens quare a similibus
figura incipiendum quemadmodum et in aliis
 quando ergo a contingit omni b et b omni c syllogismus erit
perfectus quoniam a contingit omni c inesse hoc autem manifestum
ex definitione nam contingere omni inesse sic dicebamus
similiter autem et si a quidem contingit nulli b b autem omni c
quoniam a contingit nulli c nam de quo b contingit a non
contingere hoc erat nullum dimittere eorum quae sub b
contingunt quando autem a contingit omni b b autem contingit
nulli c per sumptas quidem propositiones nullus fit syllogismus
conuersa autem bc secundum contingere fit idem qui et prius
quoniam enim contingit b nulli c inesse contingit et omni
inesse hoc autem dictum est prius quare si b quidem omni c a
autem omni b rursum idem fit syllogismus similiter autem et si
ad utrasque propositiones negatio ponatur cum contingere dico
autem ut si a contingit nulli b et b nulli c nam propter
sumptas quidem propositiones nullus fit syllogismus conuersis
autem rursus idem erit qui et prius manifestum est igitur
quoniam negatione posita ad minorem extremitatem uel ad utrasque
propositiones aut non fit syllogismus aut fit quidem sed non
perfectus ex conuersione enim fit necessarium

si autem haec quidem propositionum uniuersalis illa uero
particularis sumatur ad maiorem quidem extremitatem posita
uniuersali syllogismus erit perfectus nam si a omni b
contingit b autem alicui c a alicui c contingit hoc autem
manifestum ex definitione contingentis rursum si a contingit
nulli b b autem contingit alicui c inesse necesse est a
contingere alicui c non inesse demonstratio autem eadem si
autem priuatiua sumatur particularis propositio uniuersalis
autem affirmatiua positione autem similiter se habeant ut a
quidem omni b contingat b autem alicui c contingat non inesse
per sumptas quidem propositiones non fit manifestus syllogismus
conuersa autem particulari et posito b alicui c contingere
inesse eadem erit conclusio quae et prius quemadmodum in his
qui a principio

si autem quae ad maiorem extremitatem est particularis sumatur
quae autem ad minorem uniuersalis siue utraeque affirmatiuae
ponantur siue priuatiuae siue non similis figurae siue utraeque
indefinitae uel particulares nullo modo erit syllogismus nihil
enim prohibet b transcendere a et non praedicari de aequis quo
autem b transcendit a sumatur c huic enim neque omni neque nulli
neque alicui neque non alicui contingit a inesse siquidem
conuertuntur secundum contingere propositiones et b pluribus
contingit quam a inesse amplius autem et ex terminis manifestum
nam sic se habentibus propositionibus continget primum postremo
et nulli et omni ex necessitate inesse termini autem communes
omnium inesse quidem ex necessitate animal album homo non
contingere uero animal album uestis manifestum igitur
quoniam hoc modo habentibus se terminis nullus fit syllogismus
nam omnis syllogismus uel eius quod est inesse est uel ex
necessitate uel contingere ergo eius quidem quod est inesse et
necessarii manifestum quoniam non est nam affirmatiuus
interimitur priuatiuo et priuatiuus affirmatiuo relinquitur ergo
eius quod est contingere esse hoc autem impossibile ostensum
est enim quoniam sic se habentibus terminis et omni postremo
primum necesse est et nulli contingit inesse quare non erit eius
quod est contingere syllogismus nam necessarium non erat
contingens

manifestum autem et quoniam cum uniuersales sunt termini in
contingentibus propositionibus semper fit syllogismus in prima
figura siue sint praedicatiui siue priuatiui uerum ex
praedicatiuis quidem perfectus ex priuatiuis autem imperfectus
oportet autem contingere sumere non in necessariis sed secundum
dictam definitionem aliquotiens autem latet huiusmodi

 mixtio inesse et contingentis
si autem haec quidem inesse illa uero contingere sumatur
propositionum quando quae ad maiorem quidem est extremitatem
contingere significauerit perfecti erunt omnes syllogismi et
contingentis secundum dictam determinationem quando autem quae
ad minorem et imperfecti omnes et priuatiui syllogismi non
contingentis secundum determinationem sed eius quod est nulli
aut non omni ex necessitate inesse si enim nulli aut non omni ex
necessitate contingere dicimus et nulli et non omni inesse
contingat enim a omni b b autem omni c ponatur inesse quoniam
igitur sub b est c a autem contingit omni b manifestum quoniam
et c omni contingit fit ergo perfectus syllogismus similiter
autem et cum priuatiua est ab propositio bc autem affirmatiua
et haec quidem contingens illa uero inesse sumitur perfectus
erit syllogismus quoniam a contingit nulli c inesse
quoniam ergo inesse posito ad minorem extremitatem perfecti fiunt
syllogismi manifestum quoniam autem contrarie se habente erunt
syllogismi per impossibile monstrandum simul autem erit
manifestum et quoniam imperfecti nam ostensio non ex sumptis
propositionibus primum autem ostendendum quoniam si cum est a
necesse est esse b et cum possibile est a possibile erit b ex
necessitate sit enim sic se habentibus in quo quidem a
possibile in quo autem b impossibile si ergo possibile quidem
cum possibile esse fiet impossibile uero cum impossibile non
fiet simul autem si a possibile et b impossibile continget a
fieri praeter b si autem fieri et esse nam quod fit quando
factum est est oportet autem accipere non solum in generatione
impossibile et possibile sed et in uerum esse et in inesse et
quocumque modo aliter dicitur possibile in omnibus enim
similiter se habebit amplius cum est ab esse non quoniam uno
aliquo existente a erit b oportet opinari nihil enim est ex
necessitate uno aliquo existente sed duobus ad minus ut quando
propositiones sic se habent ut dictum est secundum syllogismum
nam si c de d d autem de e et c de e ex necessitate et si
possibile utrumque et conclusio erit possibilis quemadmodum
ergo si quis ponat a quidem propositiones b autem
conclusionem accidet non solum cum a sit necessarium et b
esse necessarium sed et possibili possibile

hoc autem ostenso manifestum quoniam falso posito et non
impossibili et quod accidit propter positionem falsum erit et
non impossibile ut si a falsum quidem est non tamen
impossibile cum autem sit a est et b et b erit falsum quidem
non tamen impossibile nam quia ostensum est quoniam si cum est
a est b et cum possibile est a erit et b possibile positum est
autem a possibile esse et b erit possibile si enim impossibile
simul erit idem possibile et impossibile

determinatis autem his insit a omni b b autem contingat omni c
necesse est igitur a contingere omni c inesse non enim
contingat b autem omni c ponatur ut inesse hoc autem falsum
quidem non tamen impossibile si ergo a quidem non contingit c
b autem omni inest c a non omni b contingit fit enim
syllogismus per tertiam figuram sed positum erat omni contingere
inesse necesse est ergo a omni c contingere falso enim posito
et non impossibili quod accidit est impossibile est autem et
per primam figuram facere syllogismum ponentes b inesse c nam
si b omni c inest a autem omni b contingit et omni c continget
a sed positum erat non omni contingere

oportet autem accipere omni inesse non secundum tempus
determinantes ut nunc aut in hoc tempore sed simpliciter per
huiusmodi enim propositiones et syllogismos facimus quoniam
secundum nunc sumpta propositione non erit syllogismus nihil
enim fortasse prohibet quandoque et omni mouenti hominem inesse
ut si nihil aliud moueatur mouens autem contingit omni equo sed
hominem nulli equo contingit amplius sit primum quidem
animal medium autem mouens postremum uero homo ergo
propositiones quidem similiter se habebunt conclusio uero
necessaria non contingens ex necessitate enim homo animal
manifestum igitur quoniam uniuersale sumendum simpliciter et non
tempore determinanti

rursum sit priuatiua propositio uniuersalis ab et sumatur a
quidem nulli b inesse b autem contingat omni c inesse his
igitur positis necesse est a contingere nulli c inesse non enim
contingat b autem ponatur inesse c sicuti prius necesse est
igitur a alicui b inesse fit enim syllogismus per tertiam
figuram hoc autem impossibile quare continget a nulli c posito
enim falso impossibile est quod accidit hic ergo syllogismus
non est contingentis secundum definitionem sed nulli inesse ex
necessitate haec enim est contradictio factae hypothesis
positum est enim ex necessitate a alicui c inesse syllogismus
autem per impossibile oppositae est contradictionis amplius
autem et ex terminis manifestum quoniam non erit conclusio
contingens sit enim a quidem coruus in quo autem b
intelligens in quo autem c homo nulli ergo b inest a nam
nullum intelligens coruus b autem contingit omni c omni enim
homini inest intelligere sed a ex necessitate nulli c non
igitur conclusio contingens sed nec necessaria semper sit enim
a quidem mouens b autem scientia in quo autem c homo
ergo a quidem nulli b inerit b autem omni c contingit et non
erit conclusio necessaria non enim necesse est nullum hominem
moueri sed non necesse est aliquem manifestum igitur quoniam
conclusio est eius quod est nulli ex necessitate inesse sumendum
autem melius terminos

si autem priuatiuum ponatur ad minorem extremitatem contingere
significans ex ipsis quidem sumptis propositionibus nullus erit
syllogismus conuersa autem secundum contingens propositione
erit quemadmodum in prioribus insit enim a omni b b autem
contingat nulli c sic ergo habentibus se terminis nihil erit
necessarium si autem conuertatur bc et sumatur b contingere omni
c fiet syllogismus quemadmodum prius similiter enim habent se
termini positione eodem autem modo et cum priuatiua sunt utraque
interualla si ab quidem non inesse bc autem non contingere
significet nam per ea quidem quae sumpta sunt nullo modo fit
necessarium conuersa autem secundum contingens propositione erit
syllogismus sumatur enim a quidem nulli b inesse b autem
contingere nulli c nam per haec quidem nihil necessarium si
autem sumatur b omni c contingere quod uerum est ab autem
propositio similiter se habeat rursus erit idem syllogismus si
autem non inesse ponatur b omni c et non contingere non inesse
non erit syllogismus ullo modo siue priuatiua sit siue
affirmatiua ab propositio termini autem communes ex necessitate
quidem inesse album animal nix non contingere autem album
animal pix

manifestum igitur quoniam cum uniuersales sunt termini et haec
quidem propositionum inesse illa uero sumitur contingens quando
quae ad minorem est extremitatem contingere sumitur propositio
semper fit syllogismus uerum quandoque quidem ex ipsis
quandoque autem conuersa propositione quando autem utrumque
horum et ob quam causam diximus

si autem hoc quidem uniuersale illud uero particulare sumatur
interuallorum quando ad maiorem quidem extremitatem uniuersale
ponitur et contingens siue negatiuum siue affirmatiuum
particulare autem affirmatiuum et inesse erit syllogismus
perfectus quemadmodum et cum uniuersales sunt termini
demonstratio autem eadem quae et prius quando autem uniuersale
quidem fuerit ad maiorem extremitatem inesse autem et non
contingens alterum uero particulare et contingens siue
negatiuae siue affirmatiuae ponantur utraeque siue haec quidem
negatiua illa uero affirmatiua in omnibus erit syllogismus
imperfectus uerum hi quidem per impossibile ostendentur illi
uero per conuersionem contingentis quemadmodum in prioribus
erit autem syllogismus per conuersionem et quando uniuersalis
quidem ad maiorem extremitatem posita significauerit inesse uel
non inesse particularis autem cum sit priuatiua sumet
contingere ut si a quidem omni b inest uel non inest b autem
alicui c contingit non inesse conuersa enim bc secundum
contingere fit syllogismus quando autem non inesse sumet
particulariter posita non erit syllogismus termini inesse
quidem album animal nix non inesse autem album animal
pix per indefinitum enim sumenda demonstratio si autem
uniuersale quidem ponatur ad minorem extremitatem particulare
autem ad maiorem siue priuatiuum siue affirmatiuum siue
contingens siue inesse utrumuis nullo modo erit syllogismus

nec cum particulares uel indefinitae ponuntur propositiones siue
contingere sumptae siue inesse siue permutatim nec sic erit
syllogismus demonstratio autem eadem quae et in prioribus
termini autem communes inesse quidem ex necessitate animal
album homo non contingere uero animal album tunica
manifestum igitur quoniam uniuersali posito ad maiorem
extremitatem semper fit syllogismus ad minorem autem numquam
nullo modo

 mixtio necessarii et contingentis
quando autem haec quidem propositionum ex necessitate inesse uel
non inesse illa uero contingere significat syllogismus quidem
erit hoc modo habentibus se terminis et perfectus quando ad
minorem extremitatem ponitur necessarium conclusio autem si
praedicatiui quidem sint termini contingentis et non inesse erit
siue uniuersaliter siue non uniuersaliter ponantur si autem
sint hic quidem affirmatiuus ille uero priuatiuus quando
affirmatiuus quidem fuerit necessarius contingentis et non eius
quod est non inesse quando autem priuatiuus et contingentis non
inesse et non inesse siue uniuersales siue non uniuersales sint
termini contingere autem in conclusione eodem modo accipiendum
est quo in prioribus eius autem quod est ex necessitate non
inesse non erit syllogismus aliud enim est non ex necessitate
inesse et ex necessitate non inesse
quoniam igitur affirmatiuis existentibus terminis non fit
conclusio necessaria manifestum insit enim a omni b ex
necessitate b autem contingat omni c erit igitur syllogismus
imperfectus quoniam a contingit omni c inesse quoniam autem
imperfectus ex demonstratione palam eodem enim modo ostendetur
quo et in prioribus rursum a quidem contingat omni b inesse b
autem omni c insit ex necessitate erit itaque syllogismus
quoniam a contingit omni c inesse sed non quoniam inest et
perfectus sed non imperfectus statim enim perficitur per ex
principio propositiones

si autem non similis figurae sint propositiones sit primum
priuatiua necessaria et a quidem contingat nulli b ex
necessitate b autem contingat omni c necesse est igitur a nulli
c inesse ponatur enim inesse aut omni aut alicui positum est
autem contingere nulli b quoniam ergo conuertitur priuatiua et
b nulli a contingit a autem positum est inesse c aut omni aut
alicui quare nulli aut non omni c continget b inesse sed
positum erat omni ex principio manifestum autem quoniam et eius
quod est contingere non inesse fit syllogismus siquidem et non
inesse rursum sit affermatiua propositio necessaria et a
quidem contingat nulli b inesse b autem insit omni c ex
necessitate ergo syllogismus quidem erit perfectus sed non eius
quod est non inesse sed eius quod est contingere non inesse nam
et propositio sic sumpta est quae a maiore est extremitate et
ad impossibile non est ducere nam si ponatur a inesse nulli c
situm est autem et nulli b contingere inesse nihil accidit per
haec impossibile si autem ad minorem extremitatem ponatur
priuatiuum quando contingere quidem significauerit syllogismus
erit per conuersionem quemadmodum in prioribus quando autem non
contingere non erit nec quando utraque quidem ponuntur
priuatiua non est autem contingens quod ad minorem termini
autem idem inesse quidem album animal nix non inesse autem
album animal pix

eodem autem modo se habebit et in particularibus syllogismis
quando enim fuerit priuatiua necessaria et conclusio erit non
inesse ut si a quidem nulli b contingat inesse b autem alicui c
contingat inesse necesse est a alicui eorum quae sunt c non
inesse si enim omni inest contingit autem nulli b et b nulli a
contingit inesse quare si omni c inest a nulli c contingit b
sed positum erat alicui contingere quando autem particularis
affirmatiua necessaria fuerit quae in priuatiuo syllogismo ut
bc aut uniuersalis in affirmatiuo ut ab non erit inesse
syllogismus demonstratio autem eadem quae et in prioribus si
autem uniuersale quidem ponatur ad minorem extremitatem uel
affirmatiuum uel priuatiuum contingens particulare autem
necessarium non erit syllogismus termini autem inesse quidem ex
necessitate animal album homo non contingere autem animal
album tunica quando autem uniuersale quidem est necessarium
particulare autem contingens cum priuatiuum quidem est
uniuersale inesse quidem termini animal album coruus non
inesse autem animal album pix cum autem affirmatiuum inesse
quidem animal album cygnus non contingere autem animal
album nix nec quando indefinitae sumuntur propositiones aut
utraeque particulares nec sic erit syllogismus termini autem
communes inesse quidem animal album homo non inesse autem
animal album inanimatum nam et animal alicui albo et album
inanimato alicui et necessarium inesse et non contingit inesse
et in contingenti similiter quare ad omnia utiles sunt termini

manifestum ergo ex iis quae dicta sunt quoniam similiter
habentibus se terminis et in eo quod est inesse et in necessariis
et fit et non fit syllogismus uerum secundum inesse quidem
posita priuatiua propositione eius quod est contingere erat
syllogismus secundum necessarium autem priuatiua et contingere
et non inesse palam autem et quoniam omnes imperfecti syllogismi
et quoniam perficiuntur per praedictas figuras

 secunda figura
in secunda autem figura quando contingentes quidem sumuntur
utraeque propositiones nullus erit syllogismus siue sint
affirmatiuae siue priuatiuae siue uniuersales siue particulares
quando autem haec quidem inesse illa uero contingere significat
affirmatiua quidem inesse significante numquam erit priuatiua
autem uniuersali semper eodem autem modo et quando haec quidem
propositionum ex necessitate illa uero contingere assumit
oportet autem et in his accipere quod in conclusionibus est
contingens quemadmodum in prioribus
primum igitur ostendendum quoniam non conuertitur in contingere
priuatiua ut si a contingit nulli b non necesse est et b
contingere nulli a ponatur enim hoc et contingat b nulli a
inesse ergo quoniam conuertuntur quae sunt in contingente
affirmationes negationibus et contrariae et contraiacentes b
autem contingit nulli a inesse manifestum est quoniam et omni a
continget inesse hoc autem falsum non enim si hoc huic omni
contingit et hoc huic necessarium quare non conuertitur
priuatiua amplius autem nichil prohibet a quidem contingere
nulli b b autem alicui a ex necessitate non inesse ut album
quidem contingit omni homini non inesse nam et inesse hominem
autem non uerum est dicere quoniam contingit nulli albo pluribus
enim ex necessitate non inest necessarium autem non erat
contingens

sed nec ex impossibili ostendetur conuertens ut is quis probet
quoniam falsum est b contingere nulli a inesse uerum non
contingere nulli affirmatio enim et negatio si autem hoc
uerum ex necessitate alicui a inesse b quare et a alicui b hoc
autem impossibile non enim si a non contingit nulli b necesse
est alicui inesse nam non contingere nulli dupliciter dicitur
hoc quidem si ex necessitate alicui inest illud uero si ex
necessitate alicui non inest nam ex necessitate alicui a non
inesse non uerum dicere quod omni contingit non inesse
quemadmodum nec alicui inesse ex necessitate quoniam omni
contingit inesse si ergo aliquis probet quia non contingit c
omni d inesse ex necessitate alicui non inesse ipsum falsum
sumet omni enim inest sed quoniam in quibusdam ex necessitate
inest propter hoc dicimus non omni contingere quare ei quae est
contingere omni inesse et ea quae est ex necessitate alicui
inesse opponitur et quae ex necessitate alicui non inesse
similiter autem et ei quae est contingere nulli palam ergo
quoniam ad sic contingens et non contingens ut in principio
definiuimus non ex necessitate alicui inesse sed ex
necessitate alicui non inesse sumendum hoc autem sumpto nihil
accidit impossibile quare non fit syllogismus manifestum ergo
ex his quae dicta sunt quoniam non conuertitur priuatiua

hoc autem ostenso ponatur a b quidem contingere nulli c uero
omni per conuersionem ergo non erit syllogismus dictum est enim
quoniam non conuertitur huiusmodi propositio sed nec per
impossibile nam posito b omni c contingere inesse nihil accidit
falsum continget enim a et omni et nulli c inesse omnino autem
si est syllogismus palam quoniam contingentis erit eo quod
neutra propositionum sumpta est inesse et hic uel affirmatiuus
uel priuatiuus neutro autem modo possibile est affirmatiuo enim
posito ostendetur per terminos quoniam non contingit esse
priuatiuo autem quoniam conclusio non contingit sed necessaria
est sit enim a quidem album b autem homo in quo autem c
equus ergo a album contingit huic quidem omni illi uero
nulli inesse sed b neque inesse contingit c neque non inesse
quoniam igitur inesse non possibile est manifestum nullus enim
equus homo sed neque contingere non inesse necesse est enim
nullum equum hominem esse necessarium autem non erat contingens
non igitur fit syllogismus similiter autem ostendetur et si e
conuerso ponatur priuatiua et si utraeque affirmatiuae ponantur
uel priuatiuae nam per eosdem terminos erit demonstratio et
quando haec quidem uniuersalis illa uero particularis uel
utraeque particulares uel indefinitae aut quolibet modo aliter
contingit permutari propositiones semper enim erit per eosdem
terminos demonstratio manifestum ergo quoniam utrisque
propositionibus secundum contingere positis nullus fit
syllogismus

 mixtio contingentis et inesse in secunda figura
si autem altera quidem inesse altera uero contingere significat
praedicatiua quidem inesse posita priuatiua uero contingere
numquam erit syllogismus siue uniuersaliter siue particulariter
sumantur termini demonstratio autem eadem et per eosdem
terminos quando autem affirmatiua quidem contingere priuatiua
autem inesse erit syllogismus sumatur enim a b quidem nulli
inesse c uero omni contingere conuersa ergo priuatiua b inest
nulli a a autem omni c contingebat fit ergo syllogismus quoniam
b contingit nulli c per primam figuram similiter autem et si ad
c ponatur priuatiua si autem utraeque sint priuatiuae
significet autem haec quidem inesse illa uero contingere per ea
quidem quae sumpta sunt nihil accidit necessarium conuersa autem
secundum contingere propositione fit syllogismus quoniam b
contingit nulli c inesse quemadmodum in prioribus erit enim
rursum prima figura si autem utraeque ponantur praedicatiuae
non erit syllogismus termini inesse quidem sanitas animal
homo non inesse autem sanitas equus homo
eodem autem modo se habebit et in particularibus syllogismis
quando enim erit affirmatiua inesse siue uniuersaliter siue
particulariter sumpta nullus erit syllogismus hoc autem
similiter et per eosdem terminos demonstratur quibus prius
quando autem priuatiua erit per conuersionem quemadmodum in
prioribus rursum si ambo quidem interualla priuatiua sumantur
uniuersaliter autem quod non inesse ex ipsis quidem
propositionibus non erit necessarium conuersa autem contingenti
erit sicut in prioribus syllogismis si autem non inesse quidem
sit priuatiua particulariter autem sumpta non erit syllogismus
neque praedicatiua neque priuatiua existente altera
propositione nec quando utraeque ponuntur indefinitae uel
affirmatiuae uel negatiuae aut particulares demonstratio autem
eadem et per eosdem terminos

 mixtio necessarii et contingentis in secunda figura
si autem haec quidem propositionum ex necessitate illa uero
contingere significat priuatiua quidem necessaria erit
syllogismus non solum quoniam contingit non inesse sed et
quoniam non inest affirmatiua autem non erit ponatur enim a b
quidem nulli inesse ex necessitate c autem omni contingere
conuersa ergo priuatiua et b nulli a inerit a autem omni c
contingebat fit igitur rursum per primam figuram syllogismus
quoniam b contingit nulli c inesse simul autem manifestum
quoniam non inest b nulli c ponatur enim inesse ergo si a
contingit nulli b b autem inest alicui c a alicui c non
contingit sed omni ponebatur contingere eodem autem modo
ostendetur et si ad c ponatur priuatiuum
rursum sit praedicatiua quidem necessaria altera autem
contingens et a b quidem contingat nulli c autem omni insit ex
necessitate sic ergo habentibus se terminis nullus erit
syllogismus accidit enim b non inesse c ex necessitate sit enim
a quidem album in quo autem b homo in quo uero c cygnus
ergo album cygno quidem ex necessitate inest homini autem
contingit nulli et homo nulli cygno ex necessitate quoniam
igitur eius quod est contingere non est syllogismus manifestum
est nam ex necessitate non erat contingens sed neque
necessarii nam necessarium aut ex utrisque necessariis aut ex
priuatiua contingebat amplius autem et possibile est his positis
b inesse c nihil enim prohibet c quidem sub b esse a autem b
quidem omni contingere c autem ex necessitate inesse ut si c
quidem sit uigilans b autem animal in quo autem a motus
nam uigilanti quidem ex necessitate inest motus animali autem
omni contingit et omne uigilans animal manifestum ergo quoniam
nec eius quod est non inesse siquidem sic se habentibus necesse
est inesse neque ergo oppositarum dictionum quare nullus erit
syllogismus similiter autem ostendetur et e conuerso posita
affirmatiua

si autem similis figurae sint propositiones cum priuatiuae
semper fit syllogismus conuersa secundum contingere propositione
quemadmodum in prioribus sumatur enim a b quidem ex necessitate
non inesse c autem contingere non inesse conuersis ergo
propositionibus b quidem nulli a inest a autem omni c contingit
fit igitur prima figura et si ad c ponatur priuatiuum
similiter si autem praedicatiuae ponantur non erit syllogismus
nam eius quod est non inesse aut eius quod ex necessitate non
inesse manifestum quoniam non erit eo quod non sumpta sit
priuatiua propositio neque in eo quod est inesse neque in eo quod
est ex necessitate inesse sed neque eius quod est contingere
non inesse ex necessitate enim sic se habentibus b non inerit
c ut si a quidem ponatur album in quo autem b cygnus in
quo autem c homo neque oppositarum dictionum quoniam ostensum
est b ex necessitate non inesse c non ergo fit syllogismus
omnino

similiter autem se habebit et in particularibus syllogismis
quando enim fuerit priuatiua et uniuersalis et necessaria semper
erit syllogismus et eius quod est contingere et eius quod est
non inesse demonstratio autem per conuersionem quando autem
affirmatiua numquam eodem autem modo ostendetur quo et in
uniuersalibus et per eosdem terminos nec quando utraeque
sumuntur affirmatiuae nam et huius eadem demonstratio quae et
prius quando autem utraeque quidem priuatiuae uniuersalis autem
et necessaria quae non inesse significat per ea quidem quae
sumpta sunt non erit necessarium conuersa autem secundum
contingere propositione erit syllogismus quemadmodum in
prioribus si autem utraeque indefinitae uel particulares
ponantur non erit syllogismus demonstratio autem eadem et per
eosdem terminos

manifestum igitur ex praedictis quoniam priuatiua quidem
uniuersali posita necessaria semper fit syllogismus non solum
eius quod est contingere non inesse sed et non inesse
affirmatiua autem numquam et quoniam eodem modo se habentibus et
in necessariis et in his quae insunt fit et non fit syllogismus
palam etiam quoniam omnes imperfecti syllogismi et quoniam
perficiuntur per praedictas figuras

 tertia figura
in postrema autem figura et utrisque contingentibus et altera
erit syllogismus quando ergo contingere significant
propositiones et conclusio erit contingens et quando haec
quidem contingere illa uero inesse quando autem altera ponitur
necessaria si affirmatiua quidem non erit conclusio neque
necessaria neque inesse si autem priuatiua eius quod est non
inesse erit syllogismus quemadmodum et in prioribus sumendum
autem et in his similiter quod est in conclusionibus contingens
sint ergo primum contingentes et a et b contingant omni c
inesse quoniam ergo conuertitur affirmatiua particulariter b
autem omni c contingit et c alicui b continget quare si a
quidem omni c contingit c autem alicui b et a alicui b
contingit fit enim prima figura et si a quidem contingit nulli
c inesse b autem omni c necesse est a alicui b contingere non
inesse erit enim rursum prima figura per conuersionem si autem
utraeque priuatiuae ponantur ex his quidem quae sumpta sunt non
erit necessarium conuersis autem propositionibus erit
syllogismus quemadmodum in prioribus si enim a et b contingant c
non inesse si transsumatur contingens inesse rursum erit prima
figura per conuersionem si autem hic quidem terminorum est
uniuersalis ille uero particularis eodem modo se habentibus
terminis quo inesse et erit et non erit syllogismus contingat
enim a quidem omni c b autem alicui c inesse erit ergo rursum
prima figura particulari propositione conuersa nam si a omni c
c autem alicui b a alicui b continget et si ad b c ponatur
uniuersale similiter similiter autem et si ac quidem priuatiua
sit bc autem affirmatiua erit enim rursum prima figura per
conuersionem si autem utraeque priuatiuae ponantur haec quidem
uniuersaliter illa uero particulariter per ea quidem quae sumpta
sunt non erit syllogismus conuersis autem erit quemadmodum in
prioribus quando autem utraeque indefinitae uel particulares
sumuntur non erit syllogismus et enim necesse est a omni et
nulli b inesse termini inesse animal homo album non inesse
equus homo album medium album

 mixtio contingentis et inesse in tertia figura
si autem haec quidem propositionum inesse illa uero contingere
significet conclusio quidem erit quoniam contingit et non
quoniam inest syllogismus autem erit eodem modo habentibus se
terminis quo et in prioribus sint enim primum praedicatiuae et
a quidem omni c insit b autem omni contingat inesse conuersa
ergo bc erit prima figura et conclusio quoniam contingit a
alicui b inesse cum enim altera propositionum in prima figura
significabat contingere et conclusio erat contingens similiter
autem et si bc quidem inesse ac autem contingere et si ac
quidem priuatiua bc autem praedicatiua insit autem alterutra
utrimque contingens erit conclusio fit enim rursum prima figura
ostensum est autem quoniam si altera propositio significet
contingere in ipsa et conclusio erit contingens si uero
contingens priuatiua ponatur ad minorem extremitatem aut etiam
utraque sumatur priuatiua per ea quidem quae posita sunt non
erit syllogismus conuersis autem erit quemadmodum in prioribus
si autem haec quidem propositionum sit uniuersalis illa uero
particularis utrisque quidem praedicatiuis aut uniuersali
quidem priuatiua particulari autem affirmatiua idem modus erit
syllogismorum omnes enim clauduntur per primam figuram quare
manifestum quoniam eius quod est contingere et non inesse erit
syllogismus si autem affirmatiua quidem uniuersalis priuatiua
autem particularis per impossibile erit demonstratio insit enim
b quidem omni c a autem contingat alicui c non inesse necesse
est ergo a contingere alicui b non inesse nam si omni b inest a
ex necessitate b autem omni c situm est inesse a omni c ex
necessitate inerit hoc enim ostensum est prius sed positum est
alicui contingere non inesse

quando autem indefinitae uel particulares sumuntur utraeque non
erit syllogismus demonstratio autem eadem quae et in
uniuersalibus et per eosdem terminos

 mixtio contingentis et necessarii in tertia figura
si autem est haec quidem propositionum necessaria illa uero
contingens si praedicatiui quidem sunt termini semper eius quod
est contingere erit syllogismus quando autem fuerit hic quidem
praedicatiuus ille uero priuatiuus si sit affirmatiuus quidem
necessarius eius quod est contingere non inesse si autem
priuatiuus et eius quod est contingere non inesse et non inesse
eius autem quod est ex necessitate non inesse non erit
syllogismus sicut nec in aliis figuris
sint ergo praedicatiui termini primum et a c quidem omni insit
ex necessitate b autem omni contingat inesse quoniam ergo a
omni c necessario inest c autem alicui b contingit et a alicui
b contingens erit et non inerit sic enim accidit in prima
figura similiter autem ostendetur et si bc quidem ponatur
necessaria ac autem contingens rursum sit hoc quidem
praedicatiuum illud uero priuatiuum necessarium autem
praedicatiuum et a quidem contingat nulli c inesse b autem omni
insit ex necessitate erit ergo rursum prima figura nam
priuatiua propositio contingere significat manifestum igitur
quoniam conclusio erit contingens cum enim sic se habebant
propositiones in prima figura et conclusio erat contingens si
autem priuatiua propositio sit necessaria conclusio erit et
quoniam contingit alicui non inesse et quoniam non inest ponatur
enim a non inesse c ex necessitate b autem omni contingere
conuersa ergo bc affirmatiua prima erit figura et necessaria
priuatiua propositio cum autem sic se habebunt propositiones
accidebat a et contingere non inesse alicui c et non inesse
quare et a necesse est alicui b non inesse quando autem
priuatiuum ponitur ad minorem extremitatem si contingens quidem
erit syllogismus transsumpta propositione quemadmodum in
prioribus si autem necessarium non erit et enim necesse est
omni et nulli contingat inesse termini omni inesse somnus
equus dormiens homo nulli inesse somnus equus uigilans
homo

similiter autem se habebit et si hic quidem terminorum sit
uniuersalis ille uero particularis ad medium nam si utrique sint
praedicatiui eius quod est contingere et non eius quod est
inesse erit syllogismus et quando hoc quidem priuatiuum sumitur
illud uero affirmatiuum necessarium autem affirmatiuum quando
autem priuatiuum necessarium et conclusio erit eius quod est non
inesse nam idem modus erit demonstrationis et cum uniuersales
sunt termini necesse est enim per primam figuram perfici
syllogismos quare ut in illis et in his necessarium accidere
quando autem priuatiuum uniuersaliter sumptum ponitur ad minorem
extremitatem si contingens quidem erit syllogismus per
conuersionem si autem necessarium non erit ostendetur autem
eodem modo quo et in uniuersalibus et per eosdem terminos
manifestum ergo et in hac figura quando et quomodo erit
syllogismus et quando eius quod est contingere et quando eius
quod est inesse palam autem et quoniam omnes imperfecti et
quoniam perficiuntur per primam figuram finis mixtionum

 quoniam igitur qui in his figuris sunt syllogismi
perficiuntur per eos qui in prima figura sunt uniuersales
syllogismos et in hos reducuntur palam ex praedictis quoniam
autem simpliciter omnis syllogismus sic se habebit nunc erit
manifestum cum ostensus fuerit omnis qui fit per aliquam harum
figurarum

necesse est ergo omnem demonstrationem et omnem syllogismum aut
inesse quid aut non inesse monstrare et hoc aut uniuersaliter
aut particulariter amplius aut ostensiue aut ex hypothesi eius
autem quod est ex hypothesi pars est per impossibile primum
ergo dicemus de ostensiuis his enim ostensis manifestum erit et
de his qui ad impossibile et omnino de his qui ex hypothesi

si ergo oporteat a de b syllogizare uel inesse uel non inesse
necesse est sumere aliquid de aliquo si ergo a sumatur de b
quod ex principio erit sumptum si autem de c c autem de nullo
nec aliud de illo neque de a alterum nullus erit syllogismus
nam in eo quod unum de uno sumitur nihil accidit ex necessitate
quare assumenda est et altera propositio si igitur sumatur a de
alio aut aliud de a aut de c alterum esse quidem syllogismum
nihil prohibet ad b autem non erit per ea quae sumpta sunt nec
quando c inest alteri et illud alii et hoc alteri non copulatur
autem ad b nec sic erit ad b syllogismus omnino enim dicimus
quoniam nullus umquam erit syllogismus alius de alio non sumpto
aliquo medio quod ad utrumque se habeat quoquo modo
praedicationibus nam syllogismus quidem simpliciter ex
propositionibus est ad hoc autem syllogismus ex propositionibus
quae ad hoc qui autem est huius ad hoc per propositiones huius
ad hoc impossibile est autem ad b sumere propositionem nihil
neque praedicantes de eo neque negantes aut rursum eius quod est
a ad b nihil communes sumentes sed utriusque propria quaedam
praedicantes aut negantes quare sumendum aliquid medium utrisque
quod copulet praedicationes si erit huius ad hoc syllogismus
ergo si necesse est aliquid sumere ad utraque commune hoc autem
contingit tripliciter aut enim a de c et c de b praedicantes
aut c de utrisque aut utraque de c hae autem sunt tres dictae
figurae manifestum quoniam omnem syllogismum necesse est fieri
per aliquam harum figurarum nam eadem ratio est et si per plura
copuletur ad b eadem enim erit figura et in pluribus

quoniam igitur ostensiui terminantur per praedictas figuras
manifestum quoniam autem et qui ad impossibile palam erit per
haec omnes enim qui per impossibile probant falsum quidem
syllogizant quod autem ex principio ex hypothesi monstrant
quando accidit aliquid impossibile posita contradictione ut
quoniam diameter est incommensurabilis eo quod fiunt habundantia
aequalia perfectis posito commensurabili ergo aequalia quidem
fieri habundantia perfectis syllogizant incommensurabilem autem
esse diametrum ex hypothesi monstrant quoniam falsum accidit
propter contradictionem hoc enim fuit per impossibile
syllogizare ostendere aliquid impossibile propter priorem
hypothesim quare quoniam falsi fit syllogismus ostensiuus in his
quae ad impossibile deducuntur quod autem est ex principio ex
hypothesi monstratur ostensiuos autem prius diximus quoniam per
has terminantur figuras manifestum quoniam et per impossibile
syllogismi per has erunt figuras similiter autem et alii omnes
qui sunt ex hypothesi in omnibus enim syllogismus quidem fit ad
transsumptum quod autem erat ex principio terminatur per
confessionem aut aliquam aliam hypothesim si autem hoc uerum
necesse est omnem demonstrationem et omnem syllogismum fieri per
tres praedictas figuras hoc autem ostenso palam quoniam omnis
syllogismus perficitur per primam figuram et reducitur in huius
uniuersales syllogismos

 amplius autem in omni oportet aliquem terminorum
praedicatiuum esse et uniuersale inesse sine uniuersali enim aut
non erit syllogismus aut non ad hoc quod positum est aut quod
ex principio erat petet ponatur enim musicam uoluptatem esse
studiosam si ergo posuerit uoluptatem esse studiosam non addens
omnem non erit syllogismus si autem aliquam uoluptatem si
aliam quidem nihil ad hoc quod positum est si autem eandem
quod ex principio erat sumit magis autem fit manifestum in
figuris ut quoniam aequicruris aequales sunt qui sunt ad basem
sint in centrum ductae a b si ergo aequalem sumpserit ac angulum
ei qui est bd non omnino probans aequales eos qui sunt
semicirculorum et rursum c ei qui est d non omnem assumens eum
qui est incisionis amplius ab aequalibus omnibus angulis
aequalibus demptis aequales esse reliquos scilicet e f quod ex
principio petet nisi sumat ab aequalibus aequalibus demptis
aequalia relinqui manifestum igitur quoniam in omni oportet
uniuersale inesse et quoniam uniuersale quidem ex omnibus
terminis uniuersalibus monstratur particulare autem et sic et
aliter quare si conclusio quidem sit uniuersalis et terminos
necesse est uniuersales esse si autem uniuersales sint termini
contingit conclusionem non esse uniuersalem palam etiam quoniam
in omni syllogismo aut utramque aut alteram propositionem similem
necesse est fieri conclusioni dico autem non solum in eo quod
affirmatiua est uel negatiua sed et in eo quod necessaria aut
inesse aut contingens considerare autem oportet et alia
praedicamenta

manifestum etiam simpliciter quando erit et quando non erit
syllogismus et quando possibilis et quando perfectus et quoniam
si est syllogismus necessarium est habere terminos secundum
aliquem dictorum modorum

 palam autem et quoniam omnis demonstratio erit per tres
terminos et non plures nisi per alia et alia eadem conclusio
fiat ut e et per ab et per cd aut per ab et ac et bc plura
enim media eorundem nihil prohibet esse haec autem cum sunt non
unus sed plures sunt syllogismi aut rursum quando utrumque ab
sumitur per syllogismum ut a per de et rursum b per fg aut hoc
quidem inductione illud autem syllogismo sed et sic plures
syllogismi plures enim conclusiones sunt ut a et b et c

si autem non plures sed unus sic contingit quidem fieri per
plura eandem conclusionem ut autem c per ab impossibile sit
enim e conclusum ex a b c d ergo necesse aliquid eorum aliud ad
aliud sumere hoc quidem ut totum illud uero ut pars hoc enim
ostensum est prius quoniam si est syllogismus necesse est sic
aliquos habere terminorum habeat se ergo a sic ad b est igitur
aliquid ex eis conclusio ergo aut e aut eorum quae sunt c d
alterum aut aliud quid praeter haec et si e quidem ex ab tantum
erit syllogismus c d autem si quidem se habeant sic ut sit hoc
quidem ut totum illud uero ut pars erit aliquid et ex illis et
aut e aut eorum quae sunt a b alterum aut aliud quid praeter
haec et si e quidem aut eorum quae sunt a b alterum aut plures
erunt syllogismi aut ut contingebat idem per plures terminos
concludi accidit si autem aliud quid praeter haec plures erunt
et inconiuncti syllogismi ad inuicem si autem non sic se habeat
c ad d ut faciat syllogismum uane erunt sumpta nisi inductionis
aut celationis aut alicuius alius talium gratia

si autem ex a b non e sed aliud quid fiat conclusio ex c d autem
aut horum alterum aut aliud praeter haec et plures fiunt
syllogismi et non ad propositum ponebatur enim ad e esse
syllogismum si autem non fiat ex c d nulla conclusio et uane
sumpta esse ea accidit et non ad id quod est ex principio esse
syllogismum quare manifestum quoniam omnis demonstratio et omnis
syllogismus erit per tres terminos tantum

hoc autem manifesto palam quoniam et ex duabus propositionibus
et non pluribus nam tres termini duae sunt propositiones nisi
assumantur quemadmodum in prioribus dictum est ad perfectionem
syllogismorum manifestum igitur quoniam in qua oratione
syllogistica non pares sunt propositiones per quas fit conclusio
principalis quasdam enim superiorum conclusionum necessarium
esse propositiones haec oratio aut non syllogizata est aut
plura necessariis interrogauit ad positionem

secundum igitur principales propositiones sumptis syllogismis
omnis erit syllogismus ex propositionibus quidem perfectis ex
terminis autem habundantibus uno enim plures sunt termini
propositionibus erunt autem et conclusiones dimidietas
propositionum quando autem per antesyllogismos concluditur aut
per plura media non continua ut ab per cd multitudo quidem
terminorum similiter uno superabit propositiones aut enim
extrinsecus aut ad medium ponetur intercidens terminus utrimque
autem accidit uno minus esse interualla quam terminos
propositiones autem aequales sunt interuallis non tamen semper
hae quidem perfectae erunt illi uero habundantes sed permutatim
cum propositiones quidem sunt perfectae habundantes termini
cum uero termini perfecti habundantes propositiones simul enim
cum termino una additur propositio undecumque addatur terminus
quare quoniam hae quidem perfectae illi uero habundantes erant
necesse est transmutare eadem additione facta conclusiones autem
non iam eundem habebunt ordinem neque ad terminos neque ad
propositiones uno enim termino addito conclusiones adiungentur
uno pauciores praeexistentibus terminis ad solum enim ultimum
non facit conclusionem ad alios autem omnes ut si eis quae sunt
a b c adiacet d statim et conclusiones duae adiacent quae ad a
et quae ad b similiter autem et in aliis si autem ad medium
intercidat eodem modo ad unum enim solum non faciet
syllogismum quare multo plures conclusiones et terminis erunt et
propositionibus

 quoniam autem habemus de quibus syllogismi et quales in
unaquaque figura et quot modis monstratur manifestum nobis est
et quae propositio difficile et quae facile argumentabilis est
nam quae in pluribus figuris et per plures casus concluditur
facilis quae autem in paucis et per pauciores difficilius
argumentabilis ergo affirmatiua quidem uniuersalis per primam
tantum figuram monstratur et per hanc simpliciter priuatiua
uero et per primam et per mediam et per primam quidem
simpliciter per mediam autem dupliciter particularis autem
affirmatiua per primam et per postremam simpliciter quidem per
primam tripliciter uero per postremam priuatiua uero
particularis in omnibus figuris monstratur uerum in prima quidem
semel in media autem et postrema in hac quidem dupliciter in
illa uero tripliciter manifestum igitur quoniam uniuersalem
affirmatiuam construere quidem difficillimum destruere autem
facillimum omnino autem est interimenti quidem uniuersalia quam
particularia facilius et enim si nulli et si alicui non insit
interemptum est horum autem alicui quidem non in omnibus figuris
monstratur nulli autem in duabus eodem autem modo et in
priuatiuis et enim si omni et si alicui interemptum est quod ex
principio hoc autem fuit in duabus figuris in particularibus
autem simpliciter aut omni aut nulli ostendentem inesse
construenti autem facilius est particularia nam et in pluribus
figuris et per plures casus omnino autem non oportet latere
quoniam destruere quidem per se inuicem est et uniuersalia per
particularia et haec per uniuersalia construere autem non est
per particularia uniuersalia per illa uero haec est nam si
olmi et alicui simul autem manifestum quoniam destruere quam
construere facilius

quomodo ergo fit omnis syllogismus et per quot terminos et
propositiones et quomodo se habentes ad inuicem amplius autem
quae propositio in unaquaque figura et quae in pluribus et quae
in paucioribus monstratur palam est ex his quae dicta sunt

 initium secundae sectionis de idoneitate syllogismorum
quomodo autem ipsi idonei erimus semper syllogismorum ad
propositum et per quam uiam sumemus quae circa unumquodque sunt
principia nunc iam dicendum non enim solum fortasse oportet
generationem considerare syllogismorum sed et potentiam habere
faciendi
omnium igitur quae sunt haec quidem sunt talia ut de nullo alio
praedicentur uere uniuersaliter ut cleon et callias et quod
singulare et sensibile est de his autem alia nam et homo et
animal uterque horum est alia uero ipsa quidem de aliis
praedicantur de his autem alia priora non praedicantur alia
autem et ipsa de aliis et de his alia ut homo de callia et de
homine animal quoniam ergo quaedam eorum quae sunt de nullo nata
sunt dici palam nam sensibilium paene unumquodque est
huiusmodi ut praedicetur de nullo nisi secundum accidens dicimus
enim quandoque album illud socratem esse et ueniens calliam
quoniam autem in sursum pergentibus statur quandoque rursum
dicemus nunc autem sit hoc positum de his ergo non est
demonstrare praedicatum aliud nisi secundum opinionem sed haec
de aliis neque singularia de aliis sed alia de ipsis quae autem
in medio sunt manifestum quoniam utrimque contingit nam et haec
de aliis et alia de his dicentur et paene rationes et
considerationes sunt maxime de his

oportet ergo propositiones circa unumquodque sic sumere
proponentem ipsum prius et definitiones et quaecumque propria
sunt rei deinde post hoc quaecumque sequuntur rem et rursum
quae res sequitur et quaecumque non contingunt eidem inesse
quibus autem ipsa non contingit non sumendum eo quod conuertitur
priuatiua diuidendum est autem et eorum quae sequuntur
quaecumque in eo quod quid est et quaecumque propria et
quaecumque ut accidentia praedicantur et eorum quae secundum
opinionem et quae secundum ueritatem quanto enim plurium talium
idoneus fueris quis citius inueniet conclusiones quanto autem
ueriorum magis demonstrabit

oportet autem eligere non quae sequuntur quid sed quaecumque
totam rem sequuntur ut non quod aliquem hominem sed quod omnem
hominem sequitur per uniuersales enim propositiones syllogismus
quando ergo est indefinitum incertum si uniuersalis est
propositio cum uero definitum manifestum similiter autem
eligendum et quae ipsum sequitur tota propter dictam causam
ipsum autem quod sequitur non est sumendum totum sequi dico
autem ut hominem omne animal aut musicam omnem disciplinam sed
tantum simpliciter sequi quemadmodum et proponimus et enim
inutile alterum et impossibile ut omnem hominem esse omne animal
uel iustitiam omne bonum sed cui consequens est in illo omne
dicitur quando autem ab aliquo continetur subiectum cuius
sequentia oportet sumere quae uniuersale quidem sequuntur uel
non sequuntur non eligendum in his sumpta sunt enim in illis
quaecumque enim animal et hominem sequuntur et quaecumque non
insunt similiter quae autem in unoquoque sunt propria sumendum
extranea sunt enim quaedam speciei propria praeter genus
necesse est enim diuersis speciebus propria quaedam inesse neque
autem uniuersale eligendum quae sequitur hoc quod continetur ut
animal quae sequitur homo necesse est enim si hominem sequitur
animal et haec omnia sequi conuenientiora autem haec hominis
electionis sumenda autem sunt et quae plerumque sequuntur et
quibus consequens est nam problematibus quae plerumque et
syllogismus ex propositionibus quae plerumque aut omnibus aut
aliquibus similis est enim uniuscuiusque conclusio principiis
amplius quae omnibus sequentia sunt non eligendum non enim erit
syllogismus ex ipsis ob quam autem causam in sequentibus erit
manifestum

 construere igitur uolentibus de aliquo toto eius quidem quod
construitur inspiciendum ad subiecta de quibus ipsum dicitur de
quo autem oportet praedicari quaecumque hoc sequuntur si enim
aliquid horum sit idem necesse est alterum alteri inesse sin
autem non quoniam omni sed quoniam alicui quae sequitur
utrumque si enim aliquid horum idem necesse est alicui inesse
quando autem nulli oportet inesse cui quidem non oportet inesse
ad sequentia quod autem oportet non inesse ad ea quae non
contingunt eidem adesse aut conuersim cui quidem oportet non
inesse ad ea quae non contingit ei adesse quod uero non inesse
ad sequentia nam si haec sint eadem alterutrum nulli continget
alterum alteri inesse fit enim quandoque quidem in prima figura
syllogismus quandoque autem in media si autem alicui non
inesse cui quidem oportet non inesse quibus consequens est
quod uero non inesse quae non possibile est eidem inesse si enim
aliquid horum sit idem necesse est alicui non inesse

magis autem fortasse erit sic unumquodque eorum quae dicta sunt
manifestum sint enim sequentia quidem a in quibus b quae autem
ipsum sequitur in quibus c quae autem non contingit ei inesse
in quibus d rursum autem e quae quidem insunt in quibus f quae
autem ipsum sequitur in quibus g quae autem non contingit ei
inesse in quibus h si ergo idem erit aliquid eorum quae sunt c
alicui eorum quae sunt f necesse est a omni e inesse nam f
quidem omni e c autem omni a quare omni e inest a si autem c
et g idem necesse est alicui e inesse a nam id quod est c a id
uero quod est g e omne sequitur si autem f et d sint idem
nulli e inerit a ex prosyllogismo quoniam enim conuertitur
priuatiua et f ei quod est d idem nulli f inerit a f autem omni
e rursus si b et h idem nulli e inerit a nam b a quidem omni
ei autem in quo e nulli inerit idem enim erat ei quod est h b
h autem nulli e inerat si autem d et g idem a alicui e non
inerit nam ei quod est g non inerit quoniam neque d g autem
sub e est quare alicui e non inerit si autem ei quod est g sit
b idem conuersus erit syllogismus nam g inerit omni a nam b ei
quod est a e autem ei quod est b idem enim erat ei quod est
g a autem ei quod est e omni quidem non necessarium est inesse
alicui autem necessarium eo quod conuertatur uniuersale
praedicamentum ad particulare

manifestum ergo quoniam ad praedicta perspiciendum utriusque in
unaquaque propositione per haec enim omnes syllogismi oportet
autem et sequentium et quibus consequens est singulum ad prima
et uniuersalia maxime inspicere ut e quidem magis ad k f quam ad
f solum a autem ad k c quam ad c solum si enim ei quod est k f
inest a et ei quod est f et e inest si uero huic non
consequens est possibile est a sequi f similiter autem et in
quibus idem sequitur considerandum nam si prima et ea quae sub
ipsis sunt sequitur si autem non his at his quae sub ipsis sunt
contingit

palam autem et quoniam per tres terminos et duas propositiones
consideratio et per praedictas figuras syllogismi omnes
monstratur enim omni quidem e inesse a quando ei quod est c et
ei quod f idem quid sumitur hoc autem erit medium extremitates
autem a et e fit enim prima figura alicui autem quando c et g
sumitur idem haec autem postrema figura medium enim fit g
nulli uero quando d et f idem sic autem et prima figura et
media nam prima quidem quoniam nulli f inest a siquidem
conuertitur priuatiua f autem omni e media autem quoniam d a
quidem nulli e autem omni inest alicui autem non inesse quando
d et g idem fuerit haec autem postrema figura nam a quidem
nulli g inerit e uero omni g manifestum est igitur quoniam per
praedictas figuras omnes syllogismi et quoniam non eligendum
quae sunt omnibus consequentia eo quod nullus fiat syllogismus ex
ipsis nam construere quidem omnino non erat ex sequentibus
priuare autem non contingit per ea quae omnibus consequentia
sunt oportet enim huic quidem inesse illi uero non inesse

manifestum autem quoniam et aliae considerationes quae sunt
secundum collectiones inutiles ad faciendum syllogismum ut si
sequentia utrumque eadem sint aut quae sequitur a et quae non
contingit e aut rursum quaecumque non possibile utrique inesse
non enim fit syllogismus per haec nam si sequentia sint eadem ut
b et f media fit figura praedicatiuas habens utrasque
propositiones si autem quae sequitur a et quae non contingit e
ut c et h prima erit figura priuatiuam habens ad minorem
extremitatem propositionem si autem quae non contingit utrique
ut d et h priuatiuae utraeque propositiones uel in prima uel in
media figura sic autem nullo modo fit syllogismus

palam autem et quae eadem sumendum secundum considerationem et
quae diuersa aut contraria primum quidem quoniam medii gratia
inspectio medium autem non diuersum sed idem oportet sumere
deinde et in quibus accidit fieri syllogismum eo quod sumantur
contraria aut non contingentia eidem inesse in praedictos omnes
reducentur modos ut si b et f sint contraria aut non contingit
eidem inesse erit enim his sumptis syllogismus quoniam nulli e
inest a sed non ex ipsis sed ex praedicto modo nam b a quidem
omni e autem nulli inerit quare necesse est idem esse b alicui
h rursum si b et g non contingat eidem adesse quoniam alicui e
non inerit a nam et sic media erit figura nam b a quidem omni
g uero nulli inerit quare necesse est b idem alicui esse eorum
quae sunt h nam non contingere b et g eidem inesse nihil differt
aut b alicui h idem esse omnia enim sumpta sunt quae non
contingunt e inesse

manifestum ergo quoniam ex istis quidem inspectionibus nullus fit
syllogismus necesse autem si b et f sint contraria idem esse b
alicui h et syllogismum fieri per haec accidit ergo sic
inspicientibus considerare uiam aliam necessaria eo quod
quandoque latet identitas eorum quae sunt b et h

 eodem autem modo se habent et qui ad impossibile deducunt
syllogismi ostensiuis nam et ipsi fiunt per sequentia et quibus
consequens est utrumque et eadem consideratio in utrisque nam
quod monstratur ostensiue et per impossibile est syllogizare et
per eosdem terminos et quod per impossibile et ostensiue ut
quoniam a nulli e inest ponatur enim alicui inesse ergo
quoniam b omni a a autem alicui e et b alicui e inerit sed
nulli inerat rursum quoniam alicui inest si enim nulli e inest
a e autem omni g nulli g inerit a sed omni inerat similiter
autem et in aliis propositionibus semper enim erit et in omnibus
per impossibile ostensio ex sequentibus et quibus consequens est
utrumque et in unaquaque propositione eadem consideratio et
ostensiue uolenti syllogizare et ad impossibile ducere nam ex
eisdem terminis utraeque demonstrationes ut si ostensum est
nulli e inesse a quoniam accidit et b alicui e inesse quod est
impossibile si sumptum sit e quidem nulli a autem omni inesse
b manifestum enim quoniam nulli e inerit a rursum si ostensiue
syllogizatum sit a inesse nulli e ponentibus inesse per
impossibile monstrabitur nulli inesse similiter autem et in
aliis in omnibus enim necesse est iis qui per impossibile
communem aliquem sumere terminum alium positis ad quem erit
mendacii syllogismus quare conuersa ea propositione altera
autem similiter se habente ostensiuus erit syllogismus per
eosdem terminos differt enim ostensiuus eo qui ad impossibile
quoniam in ostensiuo quidem secundum ueritatem ambae ponuntur
propositiones in eo autem qui ad impossibile falso una

haec ergo erunt magis manifesta per sequentia quando de
impossibili dicemus nunc autem in tantum nobis sit manifestum
quoniam ad haec perspiciendum et ostensiue uolentibus syllogizare
et ad impossibile deducere in aliis autem syllogismis qui sunt
ex hypothesi ut quicumque secundum transsumptionem aut secundum
qualitatem in subiectis non in iis qui sunt ex principio sed in
transsumptis erit consideratio modus autem inspectionis idem

considerare autem oportet et diuidere quot modis sunt qui ex
hypothesi monstratur ergo unaquaeque propositionum sic est
autem et alio modo quaedam syllogizare horum ut uniuersalia per
particularem inspectionem ex hypothesi si enim c et g eadem
sint solis autem g sumatur e inesse omni e inerit a et rursum
si d et g eadem de solis autem g praedicetur e quoniam nulli e
inerit a manifestum ergo quoniam et sic inspiciendum eodem
autem modo et in necessariis et in contingentibus nam eadem
consideratio et per eosdem terminos erit ordine et contingentis
et inesse syllogismus sumendum autem in contingentibus et quae
non insunt possibilia autem inesse ostensum est enim quoniam et
per haec fit contingentis syllogismus similiter autem se
habebit et in aliis praedicamentis

manifestum ergo ex praedictis quoniam non solum possibile est per
hanc uiam fieri omnes syllogismos sed etiam quoniam per aliam
impossibile omnis enim syllogismus ostensum est quoniam per
aliquam praedictarum figurarum fit has autem non contingit per
alia constitui quam per sequentia et quibus consequens est
unumquodque ex his enim propositiones et medii sumptio quare
nec syllogismum possibile fieri per alia

 ergo methodus quidem de omnibus eadem est et circa
philosophiam et circa artem quamlibet et disciplinam oportet
enim quae insunt et quibus insunt circa unumquodque colligere et
his quam plurimum habundare et haec per tres terminos
considerare destruentem quidem sic construentem uero sic et
secundum ueritatem quidem ex his quae secundum ueritatem
descripta sunt inesse ad dialecticos autem syllogismos ex
propositionibus quae sunt secundum opinionem principia autem
syllogismorum uniuersaliter quidem dicta sunt et quomodo se
habeant et quomodo oportet inquirere ea quatenus non inspiciamus
ad omnia quae dicta sunt neque ad eadem construentes et
destruentes nec construentes aut de omni aut aliquo et
destruentes ab omnibus aut aliquibus sed ad pauciora et
determinata secundum singulum autem eligere eorum quae sunt ut
de bono aut disciplina specialiter autem in unaquaque sunt
plura quare principia quidem quae sunt circa singula experimenti
est tradere dico autem ut astrologicam quidem experientiam
astrologicae disciplinae sumptis enim sufficienter apparentibus
sic inuentae sunt astrologicae demonstrationes similiter autem
et circa aliam quamlibet se habet et artem et disciplinam quare
si sumantur quae insunt circa singulum nostrum est iam
demonstrationem prompte declarare si enim nihil secundum
historiam omittatur eorum quae subtiliter et uere insunt rebus
habebimus de omni cuius quidem est demonstratio hanc inuenire et
demonstrare cuius autem non nata est demonstratio hoc facere
manifestum

uniuersaliter ergo quo oportet modo propositiones eligere paene
dictum est studiose autem pertransiuimus in eo negotio quod
circa dialecticam est

 quoniam autem diuisio per genera parua quaedam particula est
dictae methodi facile uidere est enim diuisio uelut infirmus
syllogismus nam quod oportet quidem ostendere petit syllogizat
uero semper aliquid superiorum primum autem idem hoc latuit
omnes utentes ea et suadere conati sunt quoniam est possibile de
substantia demonstrationem fieri et eo quod quid est quare
neque quoniam contingit syllogizare diuidentes intellexerunt
neque quoniam sic contingebat ut diximus ergo in
demonstrationibus quidem cum oportet quid syllogizare inesse
oportet medium per quod fit syllogismus minus semper esse et non
de tota priori extremitate diuisio autem e contrario uult nam
uniuersale sumit medium sit enim animal quidem in quo a
mortale autem in quo b et immortale in quo c homo uero
cuius terminum oportet sumere in quo d omne ergo animal sumit
aut mortale aut immortale hoc autem est quicquid est a omne
esse aut b aut c rursus hominem semper diuisor ponit animal
esse quare de d sumit a esse ergo syllogismus quidem est
quoniam d aut b aut c omne est quare hominem aut mortalem aut
immortalem oportet sumere nam mortale quidem aut immortale
necessarium est esse animal mortale autem non necessarium esse
sed petitur hoc autem erat quod oportebat syllogizare et rursum
ponens a quidem animal mortale in quo autem b pedes habens
in quo autem c non habens pedes hominem uero d similiter
sumit a quidem aut in b aut in c esse omne enim animal mortale
aut pedes habens aut non habens pedes est de d autem a nam
hominem animal mortale sumpsit esse quare pedes habens aut non
habens pedes esse animal necesse est hominem pedes habens autem
non necesse sed sumit hoc autem erat quod oportebat rursum
ostendere et ad hunc modum semper diuidentibus uniuersale quidem
accidit eis medium sumere de quo autem oportebat ostendere et
differentias extremitates finem uero quoniam hoc est homo uel
quicquid est quod quaeritur nihil autem dicunt planum ut
necessarium sit nam et aliam uiam faciunt omnem nec quae
contingunt idoneitates opinantur esse

manifestum autem quoniam neque destruere hac uia est neque de
accidente aliquid uel proprio syllogizare neque de genere neque
in quibus ignoratur utrum hoc modo aut illo se habeat ut
putasne diameter incommensurabilis est uel commensurabilis si
enim sumat quoniam omnis longitudo uel commensurabilis uel
incommensurabilis diameter autem longitudo syllogizatum est
quoniam uel incommensurabilis uel commensurabilis est diameter
si autem sumat incommensurabilis quod oportebat syllogizare
sumet non ergo est ostendere nam uia quidem haec per hanc
autem non est ostendere commensurabile uel incommensurabile in
quo a longitudo b autem uel commensurabile uel
incommensurabile diameter c manifestum est igitur quoniam
neque ad omnem considerationem quaestionis congruit modus neque
in quibus maxime uidetur conuenire in his est utilis ex quibus
ergo demonstrationes fiunt et quomodo et ad quae perspiciendum
secundum unamquamque propositionem manifestum ex praedictis

 initium tertiae sectionis de resolutione syllogismorum
quomodo autem reducemus syllogismos in praedictas figuras
dicendum est post haec restat enim adhuc haec consideratio si
enim et generationem syllogismorum inspeximus et inueniendi
habemus potestatem amplius autem factos reducemus in praedictas
figuras finem habebit quod est ex principio propositum accidet
etiam simul quae prius dicta sunt confirmari et manifestiora esse
quoniam sic se habent per ea quae nunc dicentur oportet enim
omne quod uerum est idem eodem indubitabile esse omnino
primum ergo oportet temptare duas propositiones accipere
syllogismi facilius enim in maiora diuidere quam in minora
maiora autem composita quam ea ex quibus componuntur deinde
considerare utra in toto et utra in parte et si non ambae
sumptae sint ipsum ponere alteram quandoque enim uniuersalem
proponentes eam quae in hac est non sumunt neque scribentes
neque interrogantes aut has quidem proponunt per quas autem hae
concluduntur omittunt alia uero uane inquirunt considerandum
ergo si quid superfluum sumptum sit et si quid necessariorum
omissum et hoc quidem ponendum illud uero auferendum donec
ueniat quis ad duas propositiones sine his enim non est reducere
sic interrogatas orationes in aliquibus ergo facile est uidere
quod minus est aliqui uero latent et uidentur quid syllogizare
eo quod necessarium quid accidit ex iis quae posita sunt ut si
sumatur non substantia interempta substantiam non interimi ex
quibus autem est interemptis et quod ex his est corrumpi his
enim positis necessarium est substantiae partem esse substantiam
non tamen syllogizatum est per ea quae sumpta sunt sed desunt
propositiones rursum si cum est homo necesse est esse animal et
cum est animal substantiam cum est homo necesse est substantiam
esse sed nondum syllogizatum est non enim se habent
propositiones ut diximus fallimur enim in talibus eo quod
necessarium quid accidit ex positis quoniam et syllogismus
necessarium est in pluribus autem est necessarium quam
syllogismus nam omnis syllogismus necessarium necessarium autem
non omne syllogismus quare non si quid accidit positis
quibusdam statim temptandum est reducere sed primum sumendum
duas propositiones deinde sic diuidendum in terminos medium
autem ponendum terminorum qui in utrisque propositionibus
dicitur necesse est enim medium in utrisque esse in omnibus
figuris si ergo subiciatur et praedicetur medium aut ipsum
quidem praedicetur aliud uero illo abnegetur prima erit figura
si autem et praedicetur et negetur ab aliquo media erit figura
si uero alia de illo praedicentur aut hoc quidem praedicetur
illud uero abnegetur postrema sic enim se habuit in postrema
figura medium similiter autem et si non uniuersales sint
propositiones nam eadem determinatio medii manifestum igitur
quoniam in qua oratione non dicitur idem frequenter non fit
syllogismus non enim sumptum est medium quoniam autem habemus
quae in unaquaque figura clauditur propositio et in qua
uniuersalis et in qua particularis manifestum est quoniam non ad
omnes figuras perspiciendum sed in unaquaque propositione in
propriam quaecumque uero in pluribus concluduntur medii
positione cognoscimus figuram

 frequenter ergo falli accidit circa syllogismos propter
necessarium quemadmodum dictum est prius aliquotiens autem
propter similitudinem positionis terminorum quod non oportet
latere nos ut si a de b dicitur et b de c uidebitur enim sic se
habentibus terminis esse syllogismum non fit autem neque
necessarium quicquam neque syllogismus sit enim in quo a semper
esse in quo autem b intelligibilis aristomenes in quo uero
c aristomenes uerum est autem a inesse b semper enim est
intelligibilis aristomenes sed et b c nam aristomenes est
intelligibilis aristomenes a autem non inest c corruptibilis
est enim aristomenes non enim fiebat syllogismus sic se
habentibus terminis sed oportet uniuersaliter ab sumi
propositionem hoc uero falsum quod proponebat omnem
intelligibilem aristomenem semper esse cum aristomenes sit
corruptibilis rursum sit in quo quidem c miccalus in quo
autem b musicus miccalus in quo autem a corrumpi cras uerum
est ergo b de c praedicari nam miccalus est musicus miccalus
sed et a de b corrumpetur enim cras musicus miccalus a autem de
c falsum hoc autem idem est priori non enim uerum est
uniuersaliter miccalus musicus quoniam corrumpetur cras hoc
autem non sumpto non erat syllogismus

haec ergo fallacia fit in eo quod paene quoniam enim nihil
differt dicere hoc huic inesse aut hoc huic omni inesse
concedimus

 frequenter autem mentiri euenit eo quod non bene exponuntur
secundum propositionem termini ut si a quidem sit sanitas b
autem aegritudo c uero homo uerum est enim dicere quoniam a
nulli b contingit inesse nulli enim aegritudini inest sanitas
et rursum quoniam b inest omni c omnis enim homo susceptibilis
est aegritudinis uidebitur ergo accidere nulli homini
contingere sanitatem inesse huius autem causa est quod non bene
exponuntur termini secundum dictionem quoniam transsumptis his
quae sunt secundum habitudines non erit syllogismus ut si pro
sanitate quidem ponatur sanum pro aegritudine autem aegrum non
enim uerum est dicere quoniam non contingit aegrotanti inesse
sanum esse hoc autem non sumpto non fit syllogismus nisi
contingentis hoc autem non impossibile contingit enim nulli
homini inesse sanitatem rursum in media figura similiter erit
falsum nam sanitatem aegritudini quidem nulli homini uero omni
contingit inesse quare nulli homini aegritudo in tertia autem
figura secundum contingere accidit falsum et enim sanitatem et
aegritudinem et disciplinam et ignorantiam et omnino contraria
omni eidem contingit inesse sibi uero inuicem impossibile hoc
autem manifestum in praedictis quando enim eidem plura contingit
inesse contingit et sibi inuicem

manifestum igitur quoniam in omnibus his fit fallacia propter
terminorum expositionem transsumptis enim his quae sunt secundum
habitudines nihil fit falsum palam ergo quoniam in huiusmodi
propositionibus semper quod est secundum habitum pro habitu
sumendum et ponendum terminum

 non oportet autem terminos semper quaerere nomine exponi
saepe enim erunt termini quibus non est positum nomen quare et
difficile est reducere huiusmodi syllogismos aliquotiens autem
et falli accidet propter huiusmodi inquisitionem ut quoniam
immediatorum est syllogismus sit a duo recti b autem
triangulus c uero aequicrus ergo ei quod est c inest a per
b ei uero quod est b non iam per aliud per se enim triangulus
habet duos rectos quare non erit medium eius quod est a b cum
sit demonstratiuum manifestum enim quoniam medium non sic semper
est sumendum ut hoc aliquid sed aliquando orationem quod
accidit et in praedicto

 inesse autem primum medio et hoc postremo non oportet sumere
uelut semper praedicentur de se inuicem similiter et primum de
medio et hoc de postremo et in non inesse autem similiter sed
quotiens esse dicitur et uerum dicere hoc totiens putare oportet
significare et inesse ut quoniam contrariorum una est
disciplina sit enim a unam esse disciplinam b autem
contraria sibi inuicem a ergo inest b non quoniam contrariam
unam esse eorum disciplinam sed quoniam uerum est dicere de
ipsis unam esse eorum disciplinam

accidit autem quandoque primum quidem de medio dici medium autem
de tertio non dici ut si sophia est disciplina boni autem
sophia conclusio quoniam boni est disciplina ergo bonum quidem
non est disciplina sophia autem est disciplina quandoque autem
medium quidem de tertio dicitur primum autem de medio non
dicitur ut si qualis omnis est disciplina aut contrarii bonum
autem et contrarium et quale conclusio quoniam boni est
disciplina non est autem bonum disciplina neque quale neque
contrarium sed omnium disciplina non est autem bonum disciplina
neque conclusio secundum rectum neque maior neque quale neque
contrarium sed bonum haec est autem quando neque primum de
medio neque hoc de tertio primo de tertio quandoque quidem dicto
quandoque autem non dicto ut si cuius est disciplina huius est
genus boni autem est disciplina conclusio quoniam boni est
genus praedicatur autem nullum de nullo si autem cuius est
disciplina genus est hoc boni autem est disciplina conclusio
quoniam bonum est genus ergo de extremo quidem praedicatur
primum de se autem inuicem non dicuntur eodem autem modo et in
non inesse sumendum non enim semper significat non inesse hoc
huic non esse hoc hoc sed aliquando non esse hoc huius aut hoc
huic ut quoniam non est motionis motus aut generationis
generatio uoluptatis autem est non ergo uoluptas generatio uel
rursus quoniam risus quidem est signum signi autem non est
signum quare non est signum risus similiter autem et in aliis
in quibus interimitur propositio eo quod dicitur aliquo modo ad
ipsam genus rursum quoniam aestas non est tempus oportunum deo
enim aestas quidem est tempus autem oportunum non est eo quod
nihil sit deo proficiens terminos enim ponendum aestatem et
tempus oportunum et deum propositio autem sumenda secundum
nominis casum simpliciter enim hoc dicimus de omnibus quoniam
terminos quidem semper ponendum secundum uocationes nominum ut
homo aut bonum aut contraria non hominis uel boni uel
contrariorum propositiones autem sumendum secundum cuiusque
casus aut enim quoniam huic ut aequale aut quoniam huius ut
duplum aut quoniam hoc ut feriens uel uidens aut quoniam
hic ut quoniam homo animal aut si quolibet modo aliter cadit
nomen secundum propositionem

 inesse autem hoc huic et uerum esse hoc de hoc totiens
sumendum quotiens praedicamenta diuisa sunt et haec aut quo aut
simpliciter amplius aut simplicia aut complexa similiter autem
et non esse considerandum autem haec et determinandum melius

 reduplicatum autem in propositionibus ad primam extremitatem
ponendum non ad medium dico autem ut si fiat syllogismus
quoniam iustitiae est scientia quoniam bonum quoniam bonum in
eo quod bonum ad primam extremitatem ponendum sit enim a
scientia quoniam bonum in quo autem b bonum in quo uero c
iustitia ergo a uerum est de b praedicari nam boni est
scientia quoniam bonum sed et b de c nam iustitia quod bonum
est sic ergo fit resolutio si autem ad b ponatur quoniam
bonum non erit nam a quidem de b uerum erit b autem de c non
erit uerum nam bonum quoniam bonum praedicare de iustitia falsum
et non intelligibile similiter autem et si salubre ostendatur
quoniam scibile est in eo quod bonum aut hircoceruus in eo quod
non existens aut homo corruptibile in eo quod sensibile in
omnibus enim praedicatis ad extremum reduplicatio est ponenda

non est autem eadem positio terminorum quando simpliciter quid
syllogizatur et quando hoc aliquid aut quo aut quomodo dico
autem ut quando bonum scibile ostenditur et quando scibile
quoniam bonum sed si simpliciter quidem scibile ostensum est
medium ponendum ens si autem quoniam bonum quid ens sit
enim a quidem scientia quoniam quid ens in quo autem b ens
quid in quo autem c bonum uerum ergo a de b praedicare erat
enim scientia alicuius entis quoniam quid ens sed et b de c
nam in quo c bonum quid quare et a de c erit ergo scientia
boni quoniam bonum erat enim quid ens propriae substantiae
signum si autem ens medium positum sit et ad extremum ens
simpliciter et non quid ens dictum sit non erit syllogismus
quoniam est scientia boni quoniam bonum sed quoniam ens ut si
sit in quo a scientia quoniam ens in quo b ens in quo c
bonum manifestum ergo quoniam in particularibus syllogismis
sic sumendi sunt termini

 oportet autem accipere quae idem ualent nomina pro nominibus
et orationes pro orationibus et nomen et orationem et semper
pro oratione nomen sumere facilior enim est transsumptio ut si
nihil differt dicere suspicabile opinabilis non esse genus aut
non esse idem quod suspicabile quid opinabile nam idem
significatum pro oratione dicta suspicabile et opinabile
termini ponendi sunt

 quoniam uero non est idem esse uoluptatem bonum et esse
uoluptatem quod bonum non similiter ponendum terminos sed si
est syllogismus quoniam uoluptas bonum est terminum ponendum
bonum si autem quoniam quod bonum quod bonum similiter
autem et in aliis

 non est autem idem neque esse neque dicere quoniam cui b
inest huic omni a inest et dicere cui omni b inest et a
inest omni nihil enim prohibet b inesse c non omni autem ut
sit b quidem pulchrum c autem album si igitur alicui albo
inest pulchrum uerum est dicere quoniam albo inest pulchrum sed
non omni fortasse si ergo a inest b non omni autem de quo b
neque si omni c inest b neque si solum alicui necesse est a non
quoniam non omni sed nec inesse c si autem de quo b dicitur
uere huic omni a inest accidet a de quo omni b dicitur de eo
omni dici si autem a dicatur de quo b dicitur omni nihil
prohibet si ei quod est c inest b non omni autem a omnino non
inesse in tribus igitur terminis manifestum quoniam de quo b
omnino et a dicitur hoc est de quocumque b dicitur de omnibus
dicitur et a et si b quidem de omni et a similiter si autem
non de omni non necesse est a de omni

non oportet autem arbitrari propter expositionem accidere aliquid
inconueniens nihil enim utimur eo quod hoc aliquid sit sed
quemadmodum geometer pedalem et rectam hanc esse et sine
latitudine dicit quae non est sed non sic utitur ut ex his
syllogizans omnino enim quod non est ut totum ad partem et aliud
ad hoc ut pars ad totum ex nullo talium ostendit qui
demonstrat neque enim fit syllogismus expositione autem utimur
uelut qui dicunt ut sentiat discens non enim sic ut sine his non
possibile sit demonstrare quemadmodum ex quibus est
syllogismus

 non lateat autem nos quoniam in eodem syllogismo non omnes
conclusiones per unam eandem figuram sunt sed haec quidem per
hanc illa uero per aliam palam ergo quoniam et resolutiones ex
his faciendae quoniam autem non omnis propositio in omni figura
sed in unaquaque sunt dispositae manifestum ex conclusione in
qua figura sit quaerendum

 orationum autem ad definitiones quaecumque ad unum quid sunt
disputantes eorum quae sunt in termino ad quod disputauit
ponendum terminum et non totam orationem minus enim continget
conturbari propter longitudinem ut si aquam ostendit quoniam non
humidus potus potum et aquam terminos ponendum

 amplius autem ex hypothesi syllogismos non est temptandum
reducere non enim est ex positis reducere non enim per
syllogismum ostensi sunt sed per placitum concessi omnes ut si
quis posuit si una quaedam potestas non est contrariorum neque
disciplinam unam esse deinde disputet quoniam non est una
potestas contrariorum ut si sanatiui et aegrotatiui simul enim
erit idem sanatiuum et aegrotatiuum quoniam ergo non est una
omnium contrariorum potestas ostensum est quoniam autem
disciplina non est non est ostensum quamuis confiteri sit
necesse sed non ex syllogismo uerum ex hypothesi hoc igitur
non est reducere quoniam autem nec una potestas est sic enim
fortasse erat syllogismus illud autem hypothesis

similiter autem et in his quae per impossibile terminantur nam
neque hos est resoluere sed ad impossibile quidem deductionem
est syllogismo enim monstratur alterum autem non est nam ex
hypothesi terminatur differunt autem a praedictis quoniam in
illis quidem oportet prius confiteri si debeant consentire ut
si ostendatur una potestas contrariorum et disciplinam esse
eandem hic autem et non prius confessi concedent eo quod
manifestum sit falsum ut posito diametro commensurabili imparia
aequalia esse paribus

multi autem et diuersi terminantur ex conditione quos perspicere
oportet et pernotare aperte quae ergo horum differentiae et
quotiens fiunt qui sunt ex hypothesi postea dicemus nunc autem
tantum sit nobis manifestum quoniam non est resoluere in figuras
huiusmodi syllogismos et ob quam causam diximus

 quaecumque autem in pluribus figuris ostenduntur
propositiones si in altera syllogizetur est reducere
syllogismum in alteram ut eum qui in prima est priuatiuum in
secundam figuram et eum qui in media in primam non omnes autem
sed quosdam erit autem manifestum in sequentibus si enim a
nulli b b autem omni c a nulli c sic ergo prima figura si
autem conuertatur priuatiua media erit nam b a quidem nulli c
autem omni inerit similiter autem et si non uniuersalis sed
particularis sit syllogismus ut si a quidem nulli b b autem
alicui c conuersa enim priuatiua media erit figura

eorum autem syllogismorum qui sunt in secunda figura duo quidem
uniuersales reducentur in primam figuram particularium autem
alter solus insit enim a b quidem nulli c uero omni conuersa
enim priuatiua prima erit figura nam b quidem nulli a a autem
omni c inerit si autem praedicatiuum quidem sit ad b priuatiuum
autem ad c primus terminus ponendus est c hoc enim nulli a a
autem omni b quare nulli c inerit b ergo et b nulli c
conuertitur enim priuatiua si autem particularis sit
syllogismus quando priuatiuum quidem erit ad maiorem
extremitatem resoluetur in primam figuram ut si a nulli b
alicui autem c conuersa enim priuatiua prima erit figura nam b
quidem nulli a a autem alicui c quando uero praedicatiuum non
resoluetur ut si a b quidem omni c uero non omni non enim
suscipit conuersionem ab neque cum fit erit syllogismus

rursum qui in tertia quidem sunt figura non resoluuntur omnes in
primam qui autem in prima nec omnes in tertiam insit enim a
quidem omni b b autem alicui c ergo quia conuertitur etiam
particularis praedicatiua inerit et c alicui b a uero omni b
inerat quare fit tertia figura et si priuatiuus sit
syllogismus similiter conuertitur enim particularis
praedicatiua quare a quidem nulli b c autem alicui inerit

eorum autem syllogismorum qui sunt in postrema figura unus
tantum non resoluitur in primam cum non uniuersaliter ponitur
priuatiua alii autem omnes resoluuntur praedicetur enim de omni
c et a et b ergo conuertetur c ad utrumque particulariter
inerit ergo a alicui b quare erit prima figura si quidem a omni
c c uero alicui b et si a quidem omni c b autem alicui eadem
ratio conuertitur enim b ad c si autem b quidem omni c a
autem alicui c primum terminum ponendum b nam b omni c c autem
alicui a quare b alicui a quoniam autem conuertitur
particularis et a alicui b inerit et si priuatiuus sit
syllogismus uniuersalibus terminis similiter sumendum insit
enim b omni c a autem nulli ergo alicui b inerit c a autem
nulli c quare erit medium c similiter autem et si priuatiua
quidem sit uniuersalis praedicatiua autem particularis nam a
quidem nulli c c autem alicui b inerit si autem particulariter
sumatur priuatiua non erit resolutio ut si b quidem omni c a
autem alicui non inest conuersa enim bc utraeque propositiones
erunt particulares

manifestum autem quoniam et ad resoluendum in se inuicem figuras
quae ad minorem extremitatem est propositio conuertenda in
utrisque figuris haec enim conuersa transmutatio fit

eorum autem qui in media sunt figura alter quidem resoluitur
alter uero non resoluitur in tertiam nam cum est uniuersalis
priuatiua resoluitur si enim a nulli b alicui autem c utraque
similiter conuertitur ad a quare b quidem nulli a c uero
alicui medium ergo a quando autem a omni b c autem alicui non
inest non fit resolutio neutra enim propositionum ex
conuersione uniuersalis

qui autem ex tertia sunt figura resoluentur in mediam quando
fuerit uniuersalis priuatiua ut si a nulli c b autem alicui aut
omni nam c a quidem nulli b autem alicui inerit si autem
particularis sit priuatiua non resoluetur non enim suscipit
conuersionem particularis negatiua

manifestum ergo quoniam idem syllogismi non resoluentur in his
figuris qui nec in primam resoluebantur et quoniam cum in primam
figuram reducuntur syllogismi hi soli per impossibile
terminantur quomodo ergo oportet syllogismos reducere et
quoniam resoluuntur figurae in se inuicem manifestum ex
praedictis

 differt autem in construendo uel destruendo opinari aut idem
aut diuersum significare non esse hoc et esse non hoc ut non
esse album ei quod est esse non album non enim idem significant
neque est negatio eius quae est esse album ea quae est esse
non album sed non esse album ratio autem huius haec
similiter enim se habet possibile est ambulare ad possibile
est non ambulare ei quae est est album ad est non album et
scit bonum ad scit non bonum nam scit bonum uel est
sciens bonum nihil differt neque potest ambulare uel est
potens ambulare quare et opposita non potest ambulare non
est potens ambulare si igitur non est potens ambulare idem
significat et est potens non ambulare haec simul inerunt eidem
nam idem potest et ambulare et non ambulare et sciens et boni
et non boni est affirmatio autem et negatio non erunt oppositae
simul in eodem quare si non idem est non scire bonum et
scire non bonum neque esse non bonum et non esse bonum
idem nam proportionalium si alterum sit et alterum neque
esse non aequale et non esse aequale nam huic quidem
subiacet aliquid hoc est non aequali et hoc est inaequale illi
uero nihil eo quod aequale quidem uel inaequale non omne est
aequale autem uel non aequale omne amplius est non album
lignum et non est album lignum non simul sunt si enim est
lignum non album erit lignum quod autem non est album lignum
non necesse est esse lignum quare manifestum quoniam non est
eius quod est bonum est non bonum negatio si ergo de omni
uno uel affirmatio uel negatio uera si non est negatio palam
quoniam affirmatio aliquo modo erit affirmationis autem omnis
negatio est et huius ergo ea quae est non est non bonum

habent autem ordinem hunc ad inuicem sit esse quidem bonum
in quo a non esse autem bonum in quo b esse autem non
bonum in quo c sub b non esse autem non bonum in quo d
sub a omni ergo inerit aut a aut b et nulli eidem et aut c aut
d et nulli eidem et cui c necesse est b omni inesse si enim
uerum est dicere quoniam est non album et quoniam non est album
uerum impossibile est enim simul esse album et esse non album
aut esse lignum album et esse lignum non album quare si non
affirmatio negatio inerit ei autem quod est b non semper c
quod enim omnino non lignum est neque lignum erit non album e
conuerso autem cui inest a d omni aut enim c aut d quoniam
autem non possunt simul esse non album et esse album hoc inerit
nam de eo quod est album uerum est dicere quoniam non est non
album de d autem non omnino a nam de eo quod omnino non est
lignum non uerum a dicere quoniam est lignum album quare d
uerum a autem non uerum quoniam est lignum album palam autem
quoniam et a c nulli eidem insunt et b et d contingit alicui
eidem inesse

similiter autem se habent et priuationes ad praedicamenta hac
positione aequale in quo a non aequale in quo b
inaequale in quo c non inaequale in quo d et in pluribus
autem quorum his quidem inest illis uero non inest idem
negatio quidem similiter uera erit quoniam non sunt alba omnia
aut quoniam non est album unumquodque quoniam autem est non
album unumquodque aut quoniam omnia sunt non alba falsum
similiter autem et eius quae est est omne animal album non ea
quae est est non album omne animal negatio ambae enim falsae
sed non est omne animal album

quoniam autem palam quod aliud significat est non album et non
est album et haec quidem affirmatio illa uero negatio
manifestum quoniam non idem modus est demonstrandi utrumque ut
quoniam quicquid est animal non est album uel quoniam contingit
nullum animal esse album et quoniam uerum est dicere non
album idem enim est esse non album sed uerum dicere est album
siue non album idem modus affirmatiue enim ambo per primam
ostenduntur figuram nam uerum et est similiter ponuntur nam
eius quod est uerum dicere album non ea quae est uerum dicere
non album negatio sed non uerum dicere album si autem uerum
est dicere quicquid est homo musicum esse aut non musicum esse
quicquid est animal sumendum esse musicum aut non musicum esse
et ostenditur non esse autem musicum quicquid est homo negatiue
monstratur secundum dictos modos tres

simpliciter autem quando sic se habent a et b ut simul quidem
eidem non contingant omni autem ex necessitate alterum et
rursum c et d similiter consequens est autem ei quod est c a et
non conuertitur et ei quod est b consequens erit d et non
conuertetur et a quidem et d contingent eidem b autem et c non
contingent primum ergo quoniam ei quod est b consequens est d
hinc manifestum quoniam enim eorum quae sunt c d alterum ex
necessitate omni inest cui autem b non contingit c eo quod
simul infert a a autem et b non contingunt eidem manifestum
quoniam d sequetur rursum quoniam ei quod est a non conuertitur
c omni autem uel c uel d continget a et d eidem inesse b autem
et c non continget eo quod consequens est a ei quod est c
accidit enim quid impossibile manifestum est igitur quoniam
neque b ei quod est d conuertitur eo quod contingit simul a et d
inesse

accidit autem quandoque et in huiusmodi ordine terminorum falli
eo quod opposita sumantur non recte quorum necesse est omni
alterum inesse ut si a et b non contingunt simul eidem necesse
autem inesse cui non alterum alterum et rursum c et d
similiter cui autem c omni consequens est a accidet enim cui d
b inesse ex necessitate quod falsum est sumatur enim negatio
eorum quae sunt a b in quibus f et rursum eorum quae sunt c d in
quibus g necesse est ergo omni inesse uel a uel f aut enim
affirmationem aut negationem et rursum aut c aut g affirmatio
enim et negatio et cui c omni a positum est quare cui f omni
hoc quod est g rursum quoniam eorum quae sunt f b omni alterum
et eorum quae sunt g d similiter consequens autem est g ei quod
est f etiam b sequetur d hoc enim scimus si ergo a ei quod est
c et ei quod est d consequens erit b hoc autem falsum e
contrario enim erat in his quae sic se habent consequentia non
enim fortasse necessarium omni inesse aut a aut f neque f aut b
non enim est negatio eius quod est a hoc quod est f nam boni
non bonum negatio non est autem idem neque bonum neque non
bonum similiter autem et in c d nam negationes quae sumptae
sunt duae sunt

 priorum analyticorum aristotelis liber secundus incipit  

 in quantis ergo figuris et per quales et quot propositiones et
quando et quomodo fit syllogismus amplius autem ad quae
perspiciendum construenti et destruenti et quomodo oporteat
quaerere de proposito secundum unamquamque artem amplius autem
per quam uiam sumamus quae in singulis sunt principia iam
pertransiuimus quoniam autem alii quidem syllogismorum sunt
uniuersales alii uero particulares uniuersales quidem omnes
semper plura syllogizant particularium autem praedicatiui quidem
plura negatiui uero conclusionem solam nam aliae quidem
propositiones conuertuntur priuatiua uero non conuertitur
conclusio uero aliquid de aliquo est quare alii quidem
syllogismi plura syllogizant ut si a ostensum sit omni aut
alicui b inesse et b alicui a necessarium inesse et si nulli b
a et b nulli a hoc autem aliud est priore si autem alicui b
non inest a non necesse est et b alicui a non inesse contingit
enim omni inesse

haec ergo communis omnium causa et uniuersalium et particularium
est autem de uniuersalibus et aliter dicere quaecumque enim aut
sub medio aut sub conclusione sunt omnium erit idem
syllogismus si haec quidem in medio illa uero in conclusione
ponantur ut si a b conclusio per c quaecumque sub b aut sub c
sunt necesse est de omnibus dici a nam si d in toto b et b in
a et d erit in a rursum si e in toto c et c in a et e in a
erit similiter autem et si priuatiuus sit syllogismus

 figura secunda
in secunda autem figura quod sub conclusione est solum erit
syllogizare ut si a sit nulli b et omni c conclusio quoniam
nulli c inest b si autem d sub c est manifestum quoniam non
inest ei b iis autem quae sunt sub a quoniam b non inest non
palam est propter syllogismum etsi non inest ei quod est e si
est e sub a sed inesse quidem b nulli c per syllogismum ostensum
est non inesse uero a hoc quod est b indemonstratum sumptum
est quare non propter syllogismum accidit b non inesse e in
particularibus autem eorum quidem quae sub conclusione sunt non
erit necessarium non enim fit syllogismus quando haec sumitur
particularis eorum autem quae sunt sub medio erit omnium uerum
non propter syllogismum ut si a omni b et b alicui c nam eo
quod sub c est posito non erit syllogismus eo uero quod sub b
erit sed non propter syllogismum similiter autem et in aliis
figuris nam eius quidem quod sub conclusione est non erit
alterius uero erit uerum non propter syllogismum eo quod et in
uniuersalibus ex indemonstrata propositione quae sunt sub medio
ostendebantur quare si nec ibi est nec in his
 de syllogismis ex falsis
est ergo sic se habere ut uerae sint propositiones per quas fit
syllogismus est autem ut falsae est uero ut haec quidem uera
illa autem falsa conclusio autem aut uera aut falsa ex
necessitate ex ueris ergo non est falsum syllogizare ex falsis
autem est uerum tamen non propter quid sed quoniam nam eius
quod propter quid non est ex falsis syllogismus ob quam autem
causam in sequentibus dicetur
primum ergo quoniam ex ueris non possibile falsum syllogizare
hinc manifestum si enim cum est a necesse est esse b cum b non
est necesse est a non esse si ergo uerum est a necesse est b
uerum esse aut accidet idem simul et esse et non esse hoc autem
impossibile non autem quoniam positum est a unus terminus
putetur quod contingat uno aliquo existente ex necessitate
aliquid accidere non enim potest nam quod accidit ex
necessitate conclusio est per quae autem haec fit ad minimum
tres termini duo autem interualla et propositiones si ergo
uerum est cui inest b et a omni cui autem c et b cui c
necesse est a inesse et non potest hoc falsum esse simul enim
erit idem et non erit ergo a ut positum est duas propositiones
colligere similiter autem se habet et in priuatiuis non enim
est ex ueris ostendere falsum ex falsis autem est uerum
syllogizare et utrisque propositionibus falsis et una hac autem
non utralibet sed secunda si tota sumatur falsa non tota autem
sumpta est utralibet insit enim a omni c eorum autem quae sunt
b nulli neque b insit c accidit autem hoc et nulli lapidi
animal et lapis nulli homini si igitur sumatur a omni b et b
omni c a omni c inerit quare ex utrisque falsis uera est
conclusio omnis enim homo animal similiter autem et priuatiuum
insit enim c nulli neque a neque b a autem b omni ut si eisdem
terminis sumptis medium ponatur homo lapidi enim neque homo
neque animal nulli inest homini autem omni animal quare si cui
quidem omni inest sumatur nulli inesse cui uero non inest omni
inesse ex falsis utrisque uera erit conclusio similiter autem
ostendetur et si in aliquo falsa utraque sumatur

si autem altera ponatur falsa prima quidem tota falsa ut ab
non erit conclusio uera bc autem erit dico autem totam falsam
contrariam ut si quod nulli inest omni sumptum est aut si omni
nulli inesse insit enim a nulli b b autem olmi c si ergo bc
quidem propositionem sumo ueram ab autem falsam totam et omni b
inesse a impossibile est conclusionem ueram esse nulli enim
inerat eorum quae sunt c siquidem cui b nulli a b autem omni c
similiter autem neque si a omni b inest et b omni c sumpta sit
autem bc quidem uera propositio ab autem falsa tota et nulli
cui b a  conclusio falsa erit olmi enim c inerit a siquidem
cui b omni et a b autem omni c manifestum igitur quoniam prima
tota sumpta falsa siue affirmatiua siue priuatiua altera autem
uera non fit uera conclusio

non tota autem sumpta falsa erit nam si a c quidem omni inest
b autem alicui b autem omni c ut animal cygno quidem omni albo
autem alicui album uero omni cygno si sumatur a omni b et b
omni c et a omni c erit uera omnis enim cygnus animal
similiter autem et si priuatiua sit ab possibile est enim a b
quidem alicui inesse c uero nulli b autem omni c ut animal
alicui albo niui uero nulli album autem omni niui si ergo
sumatur a quidem nulli b b autem omni c a nulli c inerit

si autem ab quidem propositio tota sumatur uera bc autem tota
falsa erit syllogismus uerus nihil enim prohibet a et b et c
omni inesse b autem nulli c ut quaecumque eiusdem generis sunt
species non subalternae nam animal et homini et equo inest
equus autem nulli homini si ergo sumatur a omni b et b omni c
uera erit conclusio tota falsa bc propositione similiter autem
et cum priuatiua est ab propositio contingit enim a neque b
neque c nulli inesse et b nulli c ut ex alio genere speciebus
genus nam animal neque musicae neque medicinae inest neque
musica medicinae sumpto ergo a quidem nulli b b autem omni c
uera erit conclusio et si non tota falsa sit bc sed in aliquo
et sic erit conclusio uera nihil enim prohibet a et b et c omni
inesse b autem alicui c ut genus speciei et differentiae nam
animal omni homini et omni gressibili homo autem alicui
gressibili et non omni si ergo a omni b et b omni c sumatur a
omni c inerit quod erat uerum similiter autem et cum priuatiua
est ab propositio contingit enim a neque b neque c nulli inesse
b uero alicui c ut genus ex alio genere speciei et
differentiae nam animal neque prudentiae nulli inest neque
contemplationi prudentia uero alicui contemplationi si ergo
sumatur a nulli b b autem omni c nulli c inerit a hoc autem
erat uerum

in particularibus autem syllogismis contingit et prima
propositione tota falsa altera autem uera ueram esse
conclusionem et in aliquo falsa prima altera autem uera et
maiori quidem uera particulari autem falsa et utrisque falsis
nihil enim prohibet a b quidem nulli inesse c autem alicui et b
alicui c ut animal nulli niui albo autem alicui inest et nix
albo alicui si ergo medium ponatur nix primum autem animal et
sumatur a quidem toti b inesse b autem alicui c ab quidem tota
falsa bc autem uera et conclusio uera similiter autem et cum
priuatiua est ab propositio contingit enim a b quidem toti
inesse c autem alicui non inesse b uero alicui c inesse ut
animal homini quidem omni inest album autem quoddam non
sequitur homo uero alicui albo inest quare si medio posito
homine sumatur a nulli b inesse et b alicui c uera erit
conclusio cum sit falsa tota ab propositio et si in aliquo sit
falsa ab propositio erit conclusio uera nihil enim prohibet a
et b et c alicui inesse b autem alicui c ut animal alicui
pulchro et alicui magno et pulchrum alicui magno inest si ergo
sumatur a omni b et b alicui c ab quidem propositio in aliquo
falsa erit bc autem uera et conclusio uera similiter autem et
cum priuatiua est ab propositio nam idem termini erunt et
similiter positi ad demonstrationem

rursum si ab quidem uera bc autem falsa uera erit conclusio
nihil enim prohibet ab quidem toti inesse c autem alicui et b
nulli c inesse ut animal cygno quidem omni nigro autem alicui
cygnus uero nulli nigro quare si sumatur a omni b et b alicui c
uera erit conclusio cum sit falsa bc similiter et priuatiua
sumpta ab propositione contingit enim a b quidem nulli c autem
alicui non inesse et b nulli c ut genus ex alio genere speciei
et accidenti eius speciebus nam animal numero quidem nulli
inest albo autem alicui numerus autem nulli albo si ergo
medium ponatur numerus et sumatur a quidem nulli b b autem
alicui c a alicui c non inerit quod fuit uerum et ab quidem
propositio uera bc autem falsa et si in aliquo sit falsa ab
falsa autem et bc erit conclusio uera nihil enim prohibet a
alicui b et alicui c inesse b autem nulli c ut si b sit
contrarium c et ambo accidentia eidem generi nam animal alicui
albo et alicui nigro inest album autem nulli nigro si ergo
sumatur a omni b et b alicui c uera erit conclusio et priuatiua
sumpta ab similiter nam idem termini et similiter ponentur ad
demonstrationem et utrisque falsis erit conclusio uera
possibile est enim a b quidem nulli c autem alicui inesse b
uero nulli c ut genus ex alio genere speciei et accidenti
speciebus eiusdem animal enim numero quidem nulli albo autem
alicui inest et numerus nulli albo si ergo sumatur a omni b et b
alicui c conclusio quidem uera propositiones uero ambae
falsae similiter autem et cum priuatiua est ab nihil enim
prohibet a b quidem toti inesse c autem alicui non inesse et b
nulli c ut animal cygno quidem omni nigro autem alicui non
inest cygnus uero nulli nigro quare si sumatur a nulli b b
autem alicui c a alicui c non inest ergo conclusio quidem uera
propositiones autem falsae

 secunda figura
in media autem figura omnino contingit per falsa uerum
syllogizare et utrisque propositionibus totis falsis sumptis et
in aliquo utraque et hac quidem uera illa autem falsa tota
utralibet falsa posita et si utraeque in aliquo falsae et si
haec quidem simpliciter uera illa autem in aliquo falsa et si
haec quidem tota falsa illa autem in aliquo uera et in
uniuersalibus et in particularibus syllogismis si enim a b
quidem nulli inest c autem omni ut animal lapidi quidem nulli
equo autem omni si e contrario ponantur propositiones et sumatur
a b quidem omni c uero nulli ex falsis totis propositionibus
erit uera conclusio similiter autem et si a inest b quidem omni
c autem nulli nam idem erit syllogismus
rursum si altera quidem tota falsa altera autem tota uera nihil
enim prohibet a et b et c omni inesse b autem nulli c ut genus
non subalternis speciebus nam animal et equo omni et homini et
nullus homo equus si ergo sumatur huic quidem omni illi uero
nulli inesse haec quidem tota falsa erit illa autem tota uera
et conclusio uera ad utrumlibet posito priuatiuo et si altera in
aliquo falsa altera tota uera possibile est enim a b quidem
alicui inesse c autem omni et b nulli c ut animai albo quidem
alicui coruo autem omni album uero nulli coruo si ergo sumatur
a b quidem nulli c autem toti inesse ab quidem propositio in
aliquo falsa ac autem tota uera et conclusio uera et
transposita autem priuatiua similiter nam per eosdem terminos
demonstratio et si affirmatiua quidem propositio in aliquo
falsa priuatiua autem tota uera nihil enim prohibet a b quidem
alicui inesse c autem toti non inesse et b nulli c ut animai
albo quidem alicui pici autem nulli album uero nulli pici
quare si sumatur a toti b inesse c autem nulli ab quidem in
aliquo falsa ac autem tota uera et conclusio uera et si
utraeque propositiones in aliquo falsae erit conclusio uera
possibile est enim a et b et c alicui inesse b autem nulli c ut
animal et albo alicui et nigro alicui album autem nulli nigro
si ergo sumatur a b quidem omni c autem nulli ambae quidem
propositiones in aliquo falsae conclusio autem uera similiter
autem et transposita priuatiua per terminos

manifestum autem et in particularibus syllogismis nihil enim
prohibet a b quidem omni c autem alicui inesse et b alicui c
non inesse ut animal omni homini albo autem alicui homo uero
alicui albo non inerit si ergo ponatur a b quidem nulli inesse
c autem alicui inesse uniuersalis quidem propositio tota falsa
particularis autem uera et conclusio uera similiter autem et
affirmatiua sumpta ab possibile est enim a b quidem nulli c
autem alicui non inesse et b alicui c non inesse ut animal
nulli inanimato albo autem alicui et inanimatum non inerit
alicui albo si ergo ponatur a b quidem omni c autem alicui non
inesse ab quidem propositio uniuersalis tota falsa ac autem
uera et conclusio uera et uniuersali quidem uera posita minori
autem particulari falsa nihil enim prohibet a neque b neque c
nullum segui et b alicui c non inesse ut animal nulli numero
neque inanimato et numerus aliquod inanimatum non sequitur si
ergo ponatur a b quidem nulli c autem alicui conclusio quidem
erit uera et uniuersalis propositio particularis autem falsa et
affirmatiua autem uniuersali posita similiter possibile est
enim a et b et c toti inesse et b aliquod c non sequi ut genus
speciem et differentiam nam animal omnem hominem et totum
gressibile sequitur homo uero non omne gressibile quare si
sumatur a b quidem toti inesse c autem alicui non inesse
uniuersalis quidem propositio uera particularis autem falsa
conclusio autem uera

manifestum autem quoniam et ex utrisque falsis erit conclusio
uera siquidem contingit a et b et c huic quidem omni illi uero
nulli b uero aliquod c non sequi nam sumpto a b quidem nulli
c autem alicui inesse propositiones quidem ambae falsae
conclusio autem uera similiter autem et cum praedicatiua fuerit
uniuersalis propositio particularis autem priuatiua possibile
est enim a b quidem nullum c autem omne sequi et b alicui c non
inesse ut animal disciplinam quidem nullam hominem autem omnem
sequitur disciplina uero non omnem hominem si ergo sumatur a b
quidem toti inesse c autem quoddam non sequi propositiones
quidem falsae conclusio autem uera

 figura tertia
erit autem et in postrema figura per falsas totas et in aliquo
utraque et altera quidem uera altera autem falsa hac quidem in
aliquo falsa illa autem tota uera et e conuerso et quotquot
modis aliter contingit transsumere propositiones nihil enim
prohibet neque a neque b nulli c inesse a autem alicui b inesse
ut neque homo neque gressibile nullum inanimatum sequitur homo
autem alicui gressibili inest si ergo sumatur a et b omni c
inesse propositiones quidem totae falsae conclusio autem uera
similiter autem et cum haec est quidem priuatiua illa uero
affirmatiua possibile enim b quidem nulli c inesse a autem omni
c et a alicui b non inesse ut nigrum nulli cygno animal autem
omni et animal non omni nigro quare si sumatur b quidem omni c
a uero nulli a alicui b non inerit et conclusio quidem uera
propositiones autem falsae et si in aliquo sit utraque falsa
erit conclusio uera nihil enim prohibet et a et b alicui c
inesse et a alicui b ut album et pulchrum alicui animali inest
et album alicui pulchro si ergo ponatur a et b omni c inesse
propositiones quidem in aliquo falsae conclusio autem uera et
priuatiua ac posita similiter nihil enim prohibet a quidem
alicui c non inesse b uero alicui inesse et a non omni b inesse
ut pulchrum alicui animali non inest album autem alicui inest
et pulchrum non omni albo quare si sumatur a quidem nulli c b
autem omni utraeque quidem propositiones in aliquo falsae
conclusio autem uera
similiter autem et cum haec quidem tota falsa illa autem tota
uera sumitur possibile est enim et a et b omne c sequi et a
alicui b non inesse ut animal et album omnem cygnum sequitur et
animal non omni inest albo positis igitur his terminis si
sumatur b quidem toti c inesse a uero toti non inesse bc quidem
tota erit uera ac autem tota falsa et conclusio uera
similiter autem et si bc quidem falsa ac autem uera nam idem
termini ad demonstrationem nigrum cygnus inanimatum sed et
si utraeque sumantur affirmatiuae nihil enim prohibet b quidem
omne c sequi a autem toti non inesse et a alicui b inesse ut
cygno omni animal nigrum uero nulli cygno et nigrum inest alicui
animali quare si sumatur a et b omni c inesse bc quidem tota
uera ac autem tota falsa et conclusio uera similiter autem et
cum ac sumitur uera nam per eosdem terminos demonstratio

rursum cum haec quidem tota uera est illa autem in aliquo falsa
possibile est enim b quidem omni c inesse a autem alicui et a
alicui b ut bipes quidem omni homini pulchrum autem non omni
et pulchrum alicui bipedi inest si ergo sumatur et a et b toti c
inesse bc quidem tota uera ac autem in aliquo falsa conclusio
autem uera similiter autem et cum ac quidem uera bc autem
falsa sumitur transpositis enim eisdem terminis erit
demonstratio et cum haec quidem priuatiua illa uero
affirmatiua quoniam enim possibile b quidem toti c inesse a
autem alicui et quando sic se habent non omni b inest a si
ergo sumatur b quidem toti c inesse a autem nulli priuatiua
quidem in aliquo falsa altera autem tota uera et conclusio
rursum quoniam ostensum est quia cum a quidem nulli c inest et b
alicui possibile a alicui b non inesse manifestum quoniam et
cum ac tota uera bc autem in aliquo falsa contingit
conclusionem esse ueram si enim sumatur a quidem nulli c b
autem omni ac quidem tota uera bc autem in aliquo falsa

manifestum autem et in particularibus syllogismis quoniam omnino
erit per falsa uerum nam idem termini sumendi et quando
uniuersales sunt propositiones in categoricis quidem categorici
in priuatiuis autem priuatiui nihil enim differt cum nulli
inerat omni sumere inesse et si uniuersaliter alicui inerat
alicui uniuersaliter sumere ad terminorum positionem similiter
autem et in priuatiuis

manifestum igitur quoniam si sit conclusio falsa necesse est
ex quibus est oratio falsa esse aut omnia aut aliqua quando
autem uera non necesse est uera esse neque quid neque omnia sed
est cum nullum sit uerum eorum quae sunt in syllogismo
conclusionem similiter esse ueram non tamen ex necessitate
causa autem quoniam quando duo sic se habent ad inuicem ut cum
alterum est ex necessitate sit alterum hoc cum non est quidem
neque alterum erit cum autem est non necesse est esse alterum
idem autem cum sit et non sit impossibile ex necessitate idem
esse dico autem ut cum sit a album b esse ex necessitate et
cum non sit a album b esse ex necessitate quando enim cum hoc
est a album illud necesse est b esse magnum cum autem b est
magnum c non album necesse est si a sit album c non esse
album et quando duobus existentibus cum alterum sit necesse est
alterum esse hoc cum non sit necesse est a non esse cum ergo b
non sit magnum a non potest album esse cum uero a non sit
album necesse est b magnum esse accidit ex necessitate cum b
magnum non sit idem b esse magnum hoc autem impossibile nam si
b non est magnum a non erit album ex necessitate si igitur
cum non sit hoc album b erit magnum accidit si b non est
magnum esse magnum ut per tria

 de ea quae circulo est ostensione
circulo autem et ex se inuicem ostendere est per conclusionem et
e conuerso praedicationi alteram sumentem propositionem
concludere reliquam quam sumpserat in altero syllogismo ut si
oportuit ostendere quoniam a inest omni c ostendit autem per b
et rursum si monstret quoniam a inest b sumens a quidem inesse
c c autem b et a inerit b prius autem e conuerso sumpsit b
inesse c aut si quoniam b inest c oportet ostendere si sumat
a de c quae fuit conclusio b autem de a esse prius autem
sumptum est e conuerso a de b aliter uero non est ex se inuicem
ostendere siue enim aliud medium sumatur non circulo nihil
enim sumitur eorumdem siue horum quid necesse est alterum solum
nam si ambo eadem erit conclusio at oportet diuersum
in his igitur quae non conuertuntur ex indemonstrata altera
propositione fit syllogismus non enim est demonstrare per hos
terminos quoniam medio inest tertium aut primo medium in his
uero quae conuertuntur est omnia monstrare per se inuicem ut si
a et b et c conuertuntur sibi inuicem sit enim ostensum ac per
medium b et rursum ab et per conclusionem et per bc
propositionem conuersam similiter autem et bc et per
conclusionem et per ab propositionem conuersam oportet autem bc
et ba propositionem demonstrare nam his indemonstratis usi sumus
solis si ergo sumatur b omni c inesse et c omni a syllogismus
erit eius quod est b ad a rursum si sumatur c omni a et a omni
b necesse est c inesse omni b in utrisque igitur his
syllogismis ac propositio sumpta est indemonstrata nam aliae
probatae erant quare si hanc ostenderimus omnes erunt probatae
per se inuicem si ergo sumatur c omni b et b omni a inesse et
utraeque propositiones demonstratae sumuntur et c necesse est
inesse a manifestum ergo quoniam in solis his quae conuertuntur
circulo et per se inuicem contingit fieri demonstrationes in
aliis uero quemadmodum prius diximus accidit autem et in his
ipso quod ostenditur uti ad demonstrationem nam c de b et b de a
monstratur sumpto c de a dici c autem de a per has ostenditur
propositiones quare conclusione utimur ad demonstrationem

in priuatiuis autem syllogismis hoc modo monstratur ex se
inuicem sit b quidem omni c inesse a autem nulli b conclusio
quoniam a nulli c si ergo rursum oporteat concludere quoniam a
nulli b quod prius sumptum erat erit a quidem nulli c c autem
omni b sic enim e conuerso propositio si autem quoniam b inest
c oporteat concludere non iam similiter conuertendum ab nam
eadem est propositio b nulli a et a nulli b inesse sed
sumendum cui a nulli inest huic b omni inesse sit a nulli c
inesse quod fuit conclusio cui autem a nulli b sumatur omni
inesse necesse est igitur b omni c inesse quare cum sint tria
unumquodque conclusio facta est et circulo demonstrare hoc est
conclusionem sumentem et e conuerso alteram propositionem
reliquam syllogizare

in particularibus autem syllogismis uniuersalem quidem
propositionem non est demonstrare per alias particularem autem
est quoniam autem non est demonstrare uniuersalem manifestum
nam uniuersale monstratur per uniuersalia conclusio autem non
est uniuersalis oportet autem ex conclusione ostendere et altera
propositione amplius omnino non fit syllogismus conuersa
propositione nam particulares fiunt utraeque propositiones
particularem autem est sit enim ostensum a de aliquo c per b si
ergo sumatur b omni a et conclusio maneat b alicui c inerit
fit enim prima figura et a medium si autem sit priuatiuus
syllogismus uniuersalem quidem propositionem non est ostendere
propter quod et prius dictum est particularem autem est si
similiter conuertatur ab quemadmodum et in uniuersalibus ut cui
a alicui non inest huic b alicui inest nam aliter non fit
syllogismus eo quod negatiua est particularis propositio

 figura secunda
in secunda autem figura affirmatiuam quidem non est ostendere hoc
modo priuatiuam autem est ergo praedicatiua quidem non
ostenditur eo quod non utraeque sint propositiones affirmatiuae
nam conclusio priuatiua est praedicatiua autem ex utrisque
ostendebatur affirmatiuis priuatiua uero sic ostenditur insit a
omni b nulli autem c conclusio quoniam b nulli c si ergo
sumatur b omni a inesse et nulli c necesse est a nulli c inesse
fit enim secunda figura medium b si autem ab priuatiua
sumatur altera uero praedicatiua prima erit figura nam c
quidem omni a b autem nulli c quare b nulli a ergo neque a b
igitur per conclusionem quidem et unam propositionem non fit
syllogismus assumpta autem altera erit si autem non uniuersalis
sit syllogismus quae in toto quidem est propositio non
ostenditur propter eandem causam quam diximus et prius quae
autem in parte ostenditur quando uniuersalis est praedicatiua
insit enim a omni b c autem non omni conclusio bc si ergo
sumatur b omni a c autem non omni a alicui c non inest medium
b si autem est uniuersalis priuatiua non ostendetur ac
propositio conuersa ab accidit enim aut utrasque aut alteram
propositionem fieri negatiuam quare non erit syllogismus sed
similiter ostendetur quemadmodum et in uniuersalibus si sumatur
cui b alicui non inest a alicui inesse
 figura tertia
in tertia autem figura quando utraeque quidem propositiones
uniuersaliter sumuntur non contingit ostendere per se inuicem
nam uniuersale quidem ostenditur per uniuersalia quae autem in
hac est conclusio semper particularis quare manifestum quoniam
omnino non contingit ostendere per hanc figuram uniuersalem
propositionem si autem haec quidem sit uniuersalis illa autem
particularis quandoque quidem erit quandoque uero non erit
quando ergo utraeque affirmatiuae sumuntur et uniuersale fit ad
minorem extremitatem erit quando uero ad alteram non erit
insit enim a omni c b autem alicui conclusio ab si ergo
sumatur c omni a inesse b autem alicui c quidem ostensa est
alicui b inesse b autem alicui c non est ostensa quamuis
necesse est si c alicui b et b alicui c inesse sed non idem est
hoc illi et illud huic inesse sed assumendum si hoc alicui
illi et alterum alicui huic hoc autem sumpto non iam fit ex
conclusione et altera propositione syllogismus si autem b omni
c a autem alicui c erit ostendere ac quando sumitur c quidem
omni b inesse a autem alicui nam si c omni b a autem alicui b
necesse est a alicui c inesse medium b et cum fuerit haec
quidem praedicatiua illa uero priuatiua uniuersalis autem
praedicatiua ostendetur altera insit enim b omni c a autem
alicui non insit conclusio quoniam a alicui b non inest si ergo
assumatur c omni b inesse erat autem et a non omni b necesse
est a alicui c non inesse medium b cum autem priuatiua
uniuersalis fit non ostenditur altera nisi sicut in prioribus
si sumatur cui hoc alicui non inest alterum alicui inest ut si
a quidem nulli c b autem alicui conclusio quoniam a alicui b
non inest si ergo sumatur cui a alicui non inest c alicui
inesse necesse est c alicui b inesse aliter autem non est
conuertentem uniuersalem propositionem ostendere alteram nullo
enim modo erit syllogismus
manifestum igitur quoniam in prima quidem figura per se inuicem
ostensio et per tertiam et per primam fit figuram nam cum
praedicatiua quidem est conclusio per primam cum autem
priuatiua per postremam sumitur enim cui hoc nulli alterum
omni inesse in media autem cum uniuersalis quidem est
syllogismus et per ipsam et per primam figuram et per
postremam cum autem particularis et per ipsam et per postremam
in tertia uero per ipsam omnes manifestum etiam quoniam in
tertia et media qui non per ipsas ostenduntur syllogismi aut non
sunt secundum eam quae circulo est ostensionem aut imperfecti

 de syllogismorum conuersione
conuertere autem est transponentem conclusionem facere
syllogismum quoniam uel extremum medio non inerit uel hoc
postremo necesse est enim conclusione conuersa et altera manente
propositione interimi reliquam nam si erit et conclusio erit
differt autem opposite aut contrarie conuertere conclusionem non
enim idem fit syllogismus utrolibet conuersa palam autem hoc
erit per sequentia dico autem opponi quidem omni inesse non
omni et alicui nulli contrarie autem omni  nulli et alicui 
non alicui inesse sit enim ostensum a de c per medium b si
igitur a sumatur nulli c inesse omni autem b nulli c inerit b
et si a quidem nulli c b autem omni c a non omni b et non
omnino nulli non enim ostendebatur uniuersale per postremam
figuram omnino autem eam quae est ad maiorem extremitatem
propositionem non est destruere uniuersaliter per conuersionem
semper enim interimitur per tertiam figuram necesse est enim ad
postremam extremitatem utrasque sumere propositiones et si
priuatiuus sit syllogismus similiter sit enim ostensum a nulli
c inesse per b ergo si sumatur a omni c inesse nulli autem b
nulli c inerit b et si a et b omni c a alicui b sed nulli
inerat
si autem opposite conuertatur conclusio et syllogismi oppositi
et non uniuersales erunt fit enim altera propositio
particularis quare et conclusio erit particularis sit enim
praedicatiuus syllogismus et conuertatur sic ergo si a non omni
c b autem omni b non omni c et si a quidem non omni c b
autem omni a non omni b similiter autem et si priuatiuus sit
syllogismus nam si a alicui c inest b autem nulli b alicui c
non inerit non simpliciter nulli et si a quidem alicui c b
autem omni quemadmodum in principio sumptum est a alicui b
inerit

in particularibus autem syllogismis quando opposite conuertitur
conclusio interimuntur utraeque propositiones quando uero
contrarie neutra non enim iam accidit quemadmodum in
uniuersalibus interimere deficiente conclusione secundum
conuersionem sed nec omnino interimere sit enim ostensum a de
aliquo c ergo si sumatur a nulli c inesse b autem alicui a
alicui b non inerit et si a nulli c b autem omni nulli c
inerit b quare interimuntur utraeque si autem contrarie
conuertatur neutra nam si a alicui c non inest b autem omni b
alicui c non inerit sed nondum interimitur quod ex principio
contingit enim alicui inesse et alicui non inesse uniuersali
autem ab omnino non fit syllogismus si enim a quidem alicui c
non inest b autem alicui inest neutra propositionum
uniuersalis similiter autem et si priuatiuus sit syllogismus si
enim sumatur a omni c inesse interimuntur utraeque si autem
alicui neutra demonstratio autem eadem

 figura secunda
in secunda autem figura eam quidem quae est ad maiorem
extremitatem propositionem non est interimere contrarie quolibet
modo conuersione facta semper enim erit conclusio in tertia
figura uniuersalis autem non fuit in hac syllogismus alteram
autem similiter interimemus conuersioni dico autem similiter
si contrarie quidem conuertitur contrarie si autem opposite
opposite insit enim a omni b c autem nulli conclusio bc si
ergo sumatur b omni c inesse et ab maneat a omni c inerit fit
enim prima figura si autem b omni c a autem nulli c a non omni
b figura postrema si autem opposite conuertatur bc ab quidem
similiter ostendetur ac autem opposite nam si b alicui c a
autem nulli c a alicui b non inerit rursum si b alicui c a
autem omni b a alicui c quare oppositus fit syllogismus
similiter autem ostendetur et si e conuerso se habeant
propositiones si autem est in parte syllogismus contrarie
quidem conuersa conclusione neutra propositionum interimitur
quemadmodum nec in prima figura opposite autem utraeque ponatur
enim a b quidem nulli inesse c autem alicui conclusio bc si
ergo ponatur b alicui c inesse et ab maneat conclusio erit
quoniam a alicui c non inest sed non interimitur quod ex
principio contingit enim alicui inesse et non inesse rursum si
b alicui c et a alicui c non erit syllogismus neutrum enim
uniuersale eorum quae sumpta sunt quare non interimitur ab si
autem opposite conuertatur interimuntur utraeque nam si b omni
c a autem nulli b nulli c a erat autem alicui rursum si b
omni c a autem alicui c alicui b a eadem autem demonstratio et
si uniuersalis sit praedicatiua
 figura tertia
in tertia uero figura quando contrarie quidem conuertitur
conclusio neutra propositionum interimitur secundum nullum
syllogismorum quando autem opposite utraeque et in omnibus sit
enim ostensum a alicui b inesse medium autem sumptum sit c et
sint uniuersales propositiones si ergo sumatur a alicui b non
inesse b autem omni c non fit syllogismus eius quod est a et c
neque si a b quidem alicui non inest c autem omni non erit
eius quod est b et c syllogismus similiter autem ostendetur et
si non uniuersales sint propositiones aut enim utrasque necesse
est particulares esse per conuersionem aut uniuersalem ad
minorem extremitatem fieri sic autem non fuit syllogismus neque
in prima figura neque in media si autem opposite conuertantur
propositiones interimuntur utraeque nam si a nulli b b autem
omni c a nulli c rursum si a b quidem nulli c autem omni b
nulli c et si altera non sit uniuersalis similiter si enim a
nulli b b autem alicui c a alicui c non inerit si autem a b
quidem nulli c autem omni nulli c b
similiter autem et si priuatiuus sit syllogismus sit enim
ostensum a alicui b non inesse sit autem bc quidem praedicatiua
ac autem negatiua sic enim fiebat syllogismus quando ergo
contrarium sumitur conclusioni non erit syllogismus nam si a
alicui b b autem omni c non fuit syllogismus eius quod est a et
c neque si a alicui b nulli autem c non fuit eius quod est b
et c syllogismus quare non interimuntur propositiones quando
uero oppositum interimuntur nam si a omni b et b c a omni c
sed nulli inerat rursum si a omni b nulli autem c b nulli c
sed omni inerat similiter autem monstratur et si non uniuersales
sint propositiones fit enim ac uniuersalis et priuatiua altera
autem particularis et praedicatiua ergo si a quidem omni b b
autem alicui c a alicui c accidit sed nulli inerat rursum si a
omni b nulli autem c b nulli c si autem a alicui b et b
alicui c non fit syllogismus neque si a alicui b et nulli c
nec sic quare illo quidem modo interimuntur sic autem non
interimuntur propositiones

manifestum ergo ex his quae dicta sunt quomodo conuersa
conclusione in unaquaque figura fit syllogismus et quando
contrarius propositioni et quando oppositus et quoniam in prima
quidem figura per mediam et postremam fiunt syllogismi et quae
quidem ad minorem extremitatem semper per mediam interimitur
quae uero ad maiorem per postremam in secunda autem per primam
et postremam quae quidem ad minorem extremitatem semper per
primam figuram quae uero ad maiorem per postremam in tertia
uero per primam et per mediam et quae quidem ad maiorem per
primam semper quae uero ad minorem per mediam

 quid ergo est conuertere et quomodo in unaquaque figura et
quis fit syllogismus manifestum

de per impossibili ostensione
per impossibile autem syllogismus ostenditur quidem quando
contradictio ponitur conclusionis et assumitur alia propositio
fit autem in omnibus figuris simile enim est conuersioni uerum
differt tantum quoniam conuertitur quidem facto syllogismo et
sumptis utrisque propositionibus deducitur autem ad impossibile
non syllogizato quod oppositum est prius sed manifesto quoniam
uerum termini uero similiter se habent in utrisque et eadem
sumptio utrorumque ut si a inest omni b medium autem c si
supponatur a uel non omni uel nulli b inesse c uero omni quod
fuit uerum necesse est c b aut nulli aut non omni inesse hoc
autem impossibile quare falsum quod suppositum est uerum ergo
oppositum similiter autem et in aliis figuris quaecumque enim
conuersionem suscipiunt et per impossibile syllogismum
ergo aliae quidem propositiones omnes ostenduntur per impossibile
in omnibus figuris uniuersalis autem praedicatiua in media
quidem et in tertia monstratur in prima autem non monstratur
supponatur enim a non omni b aut nulli inesse et assumatur alia
propositio undecumque siue omni a inesse c siue b omni d sic
enim erit prima figura si ergo positum sit non omni b inesse a
non fit syllogismus undecumque propositio assumatur si autem
nulli si bd quidem assumatur syllogismus quidem erit falsi non
ostenditur autem propositum nam si a nulli b b autem omni d a
nulli d hoc autem sit impossibile falsum est igitur nulli b
inesse a sed non si nulli falsum omni uerum si autem ca
assumatur non fit syllogismus nec quando supponitur non omni b
inesse a quare manifestum quoniam omni inesse non ostenditur in
prima figura per impossibile

alicui autem et nulli et non omni ostenditur supponatur enim a
nulli b inesse b autem sumptum sit omni aut alicui c ergo
necesse est a nulli aut non omni c inesse hoc autem impossibile
sit enim uerum et manifestum quoniam omni c inest a quare si
hoc falsum necesse est a alicui b inesse si autem ad a sumatur
altera propositio non erit syllogismus neque quando contrarium
conclusioni supponitur ut alicui non inesse manifestum ergo
quoniam oppositum supponendum

rursum supponatur a alicui b inesse sumptum sit autem c omni a
necesse est ergo c alicui b inesse hoc autem sit impossibile
quare falsum quod suppositum est si autem sic uerum est nulli
inesse similiter autem et si priuatiua sumpta sit ca si autem
ad b sumatur propositio non erit syllogismus si uero contrarium
supponatur syllogismus quidem erit et impossibile non tamen
ostenditur quod est propositum supponatur enim a omni b et c
sumptum sit omni a ergo necesse est c omni b inesse hoc autem
impossibile quare falsum est omni b inesse a sed nondum
necessarium si non omni nulli inesse similiter autem et si ad
b sumatur altera propositio nam syllogismus quidem erit et
impossibile non interimitur autem hypothesis quare oppositum
supponendum

ad ostendendum autem non omni b inesse a supponendum omni
inesse nam si a omni b et c omni a c omni b quare si hoc
impossibile falsum quod suppositum est similiter autem et si ad
b sumpta sit altera propositio et si priuatiua fuit ca
similiter nam et sic fit syllogismus si autem ad ab sit
priuatiua nihil ostendetur si autem non omni sed alicui inesse
supponatur non ostenditur quoniam non omni sed quoniam nulli
si enim a alicui b c autem omni a alicui b inerit c si ergo
hoc impossibile falsum est alicui b inesse a quare uerum nulli
hoc autem ostenso cointerimitur uerum nam a alicui quidem b
inerat alicui uero non inerat amplius non propter hypothesim
accidit impossibile falsa enim esset siquidem ex ueris non est
falsum syllogizare nunc autem est uera inest enim a alicui b
quare non supponendum alicui inesse sed omni similiter autem et
si alicui b non inesse a ostenderimus aut enim est alicui non
inesse et non omni inesse aut eadem utrisque demonstratio

manifestum ergo quoniam non contrarium sed oppositum ponendum in
omnibus syllogismis sic enim necessarium erit et axioma
probabile nam si de omni uel affirmatio uel negatio ostenso
quoniam non negatio necesse est affirmationem ueram esse
rursum si non ponit ueram esse affirmationem constat probare
negationem contrarium uero neutro modo contingit probare neque
enim necessarium si nulli falsum omni uerum neque probabile
ut si alterum falsum quoniam alterum uerum

 manifestum ergo quoniam in prima figura aliae quidem
propositiones omnes ostenduntur per impossibile uniuersalis
autem affirmatiua non ostenditur

 figura secunda
in media autem et postrema et hoc ostenditur ponatur enim a non
omni b inesse sumptum sit autem omni c inesse a ergo si b
quidem non omni c autem omni non omni b inest c hoc autem
impossibile sit enim manifestum quoniam omni b inest c quare
falsum quod suppositum est uerum ergo omni inesse si autem
contrarium supponatur syllogismus quidem erit et impossibile
non tamen ostenditur quod propositum est si enim a nulli b omni
autem c nulli b c hoc autem impossibile quare falsum est
nulli inesse sed non si hoc falsum omni uerum quoniam autem
alicui b inest a ponatur a nulli b inesse c autem omni insit
necesse est ergo c nulli b inesse quare si hoc impossibile
necesse est a alicui b inesse si autem supponatur alicui non
inesse eadem erunt quae in prima figura rursum supponatur a
alicui b inesse c autem nulli insit necesse est ergo c alicui b
non inesse sed omni inerat quare falsum quod suppositum est
nulli ergo b inerit a quoniam autem non omni b inest a ponatur
omni inesse c autem nulli necesse est ergo c nulli b inesse
hoc autem impossibile quare uerum est non omni inesse
manifestum ergo quoniam omnes syllogismi fiunt per mediam
figuram
 figura tertia
similiter autem et per ultimam ponatur enim a alicui b non
inesse c autem omni ergo a alicui c non inest si ergo hoc
impossibile falsum alicui non inesse quare uerum est omni si
uero supponatur nulli inesse syllogismus quidem erit et
impossibile non ostenditur autem quod propositum est si enim
contrarium supponatur eadem erunt quae in prioribus sed ad
ostendendum alicui inesse haec sumenda hypothesis nam si a nulli
b c autem alicui b a non omni c si ergo hoc falsum uerum est
a alicui b inesse quoniam autem nulli b inest a supponatur
alicui inesse sumptum sit autem et c omni b inesse ergo necesse
est a alicui c inesse sed nulli inerat quare falsum est alicui
b inesse a si autem supponatur omni b inesse a non ostenditur
propositum sed ad non omni inesse haec sumenda hypothesis nam
si a omni b et c omni b a inest alicui c hoc autem non fuit
quare falsum est omni inesse si autem sic uerum non omni si
autem supponatur alicui inesse eadem erunt quae et in his quae
prius dicta sunt
manifestum ergo quoniam in omnibus per impossibile syllogismis
oppositum supponendum palam autem et quoniam in media figura
ostenditur quodam modo affirmatiua uniuersalis et in postrema

 differt autem quae est ad impossibile demonstratio ab
ostensiua eo quod ponit quod uult interimere deducens in
indubitabile falsum ostensiua autem incipit a concessis
positionibus ueris sumunt ergo utraeque duas propositiones
concessas sed haec quidem ex quibus est syllogismus illa uero
unam quidem harum alteram autem contradictionem conclusionis et
hinc quidem non necesse est notam esse conclusionem neque prius
opinari quoniam est aut non illinc uero necesse est quoniam non
est differt autem nihil affirmatiuam uel negatiuam esse
conclusionem sed similiter se habet in utrisque omne enim quod
ostensiue concluditur et per impossibile monstrabitur et quod
per impossibile ostensiue per eosdem terminos nam quando per
impossibile syllogismus fit in prima figura quod uerum est erit
in media aut postrema priuatiuum quidem in media praedicatiuum
autem in postrema quando autem in media syllogismus quod uerum
est erit in prima in omnibus propositionibus quando uero in
postrema syllogismus quod uerum est erit in prima et media
affirmatiua quidem in prima priuatiua autem in media

figura prima
sit enim ostensum a nulli aut non omni b per primam figuram ergo
hypothesis quidem erat alicui b inesse a c autem sumebatur a
quidem omni inesse b autem nulli sic enim fiebat syllogismus et
impossibile haec autem media figura si c a quidem omni b
autem nulli inest et manifestum ex his quoniam nulli b inest a
similiter autem et si non omni ostensum sit inesse nam
hypothesis quidem est omni inesse c autem sumebatur a quidem
omni b uero non omni et si priuatiua sumatur ac similiter et
enim sic fit media figura rursum sit ostensum alicui b inesse a
ergo hypothesis quidem nulli inesse b autem sumebatur omni c
inesse et a omni uel alicui c sic enim erit impossibile haec
autem postrema figura si a et b omni c et manifestum ex his
quoniam necesse est a alicui b inesse similiter autem et si
alicui c sumatur inesse b uel a
figura secunda
rursum in media figura ostensum sit a omni b inesse ergo
hypothesis quidem fuit non omni b inesse a sumptum est autem a
omni c et c omni b sic enim erit impossibile haec autem prima
figura si a omni c et c omni b similiter autem et si alicui
ostensum sit inesse nam hypothesis quidem erat nulli b inesse a
sumptum est autem a omni c et c alicui b si autem priuatiuus
sit syllogismus hypothesis quidem a alicui b sumptum est autem
a nulli c et c omni b quare fit prima figura et si non
uniuersalis sit syllogismus sed a alicui b ostensum sit non
inesse similiter nam hypothesis quidem omni b inesse a sumptum
est autem a nulli c et c alicui b sic enim prima figura
figura tertia
rursum in tertia figura ostensum sit a inesse omni b ergo
hypothesis quidem fuit non omni b inesse a sumptum est autem c
omni b et a omni c sic enim erit impossibile haec autem prima
figura similiter autem et si in aliquo sit demonstratio nam
hypothesis quidem nulli b inesse a sumptum est autem c alicui b
et a omni c si autem priuatiuus sit syllogismus hypothesis
quidem a alicui b inesse sumptum est autem c a quidem nulli b
autem omni haec autem media figura similiter autem et si non
uniuersaliter sit demonstratio nam hypothesis quidem erit omni b
inesse a sumptum est autem c a quidem nulli b autem alicui
haec autem media figura
manifestum ergo quoniam per eosdem terminos et ostensiue est
monstrare unamquamque propositionum similiter autem erit et cum
sunt ostensiui syllogismi ad impossibile deducere in sumptis
terminis quando opposita propositio conclusioni sumpta fuerit
nam fiunt idem syllogismi iis qui sunt per conuersionem quare
statim habemus et figuras per quas unumquodque erit palam ergo
quoniam omnis propositio ostenditur secundum utrosque modos et
per impossibile et ostensiue et non contingit separari alterum

 quomodo ex oppositis est syllogizare
in qua autem figura est ex oppositis propositionibus syllogizare
et in qua non est sic erit manifestum dico autem oppositas esse
propositiones secundum dictionem quidem quattuor ut omni nulli
et omni non omni et alicui nulli et alicui non alicui inesse
secundum ueritatem autem tres nam alicui non alicui secundum
dictionem opponitur solum harum autem contrarias quidem
uniuersales omni nulli inesse ut omnem disciplinam esse
studiosam nullam esse studiosam alias uero oppositas
figura prima
ergo in prima quidem figura non est ex oppositis propositionibus
syllogismus neque affirmatiuus neque negatiuus affirmatiuus
quidem quoniam utrasque oportet affirmatiuas esse propositiones
oppositae autem affirmatio et negatio priuatiuus autem quoniam
oppositae quidem idem de eodem praedicant et denegant in prima
autem medium non dicitur de utrisque sed de illo quidem aliud
negatur idem autem de alio praedicatur hae uero non opponuntur
figura secunda
in media autem figura et ex oppositis et ex contrariis contingit
fieri syllogismum sit enim bonum quidem in quo a disciplina
autem in quo b et c si ergo omnem disciplinam studiosam sumpsit
et nullam a inest omni b et nulli c quare b nulli c nulla ergo
disciplina disciplina est similiter autem et si omnem sumens
studiosam disciplinam medicinam non studiosam sumpsit nam a b
quidem omni c autem nulli quare quaedam disciplina non erit
disciplina et si a c quidem omni b autem nulli est autem b
quidem disciplina c autem medicina a uero opinio nullam enim
disciplinam opinionem sumens sumpsit quandam disciplinam esse
opinionem differt autem a priore in terminorum conuersione nam
prius quidem ad b nunc autem ad c affirmatiuum et si sit non
uniuersalis altera propositio similiter semper enim medium est
quod ab altero quidem negatiue dicitur de altero uero
affirmatiue quare contingit opposita concludi uerum non semper
neque omnino sed si sic se habeant quae sunt sub medio ut uel
eadem sint uel totum ad partem aliter autem impossibile non
enim erunt propositiones ullo modo neque contrariae neque
oppositae
figura tertia
in tertia uero figura affirmatiuus quidem syllogismus nullo modo
erit ex oppositis propositionibus propter dictam causam et in
prima figura negatiuus autem erit et uniuersalibus et non
uniuersalibus terminis existentibus sit enim disciplina in quo b
c medicina autem in quo a si ergo sumat omnem medicinam
disciplinam et nullam medicinam disciplinam b omni a sumpsit et
c nulli quare erit quaedam disciplina non disciplina similiter
autem et si non uniuersalis sumatur ba propositio nam si est
quaedam medicina disciplina et rursum nulla medicina disciplina
accidit disciplinam quandam non esse disciplinam sunt autem
uniuersaliter quidem terminis sumptis contrariae propositiones
si autem particulariter sit alter oppositae oportet autem
inspicere quoniam contingit quidem sic opposita sumere ut diximus
omnem disciplinam studiosam esse et rursum nullam aut aliquam
non studiosam quod non solet latere erit autem per alias
interrogationes syllogizare alterum aut ut in topicis dictum
est sumere quoniam autem affirmationum oppositiones sunt tres
sexies accidit opposita sumere aut omni et nulli aut omni et non
omni aut alicui et nulli et hoc conuerti in terminis ut a omni
b et nulli c aut omni c et nulli b aut huic quidem omni illi
uero non omni et rursum hoc conuerti secundum terminos
similiter autem et in tertia figura quare manifestum et quotiens
et in quibus figuris contingit per oppositas propositiones fieri
syllogismum
manifestum etiam quoniam ex falsis quidem est uerum syllogizare
quemadmodum dictum est prius ex oppositis autem non est semper
enim fit syllogismus contrarius rei ut si est bonum non esse
bonum aut si animal non animal eo quod ex contradictione est
syllogismus et subiecti termini aut idem sunt aut hic quidem
totum ille autem pars palam autem et quoniam in paralogismis
nihil prohibet fieri hypotheseos contradictionem ut si est
impar non esse impar nam ex oppositis propositionibus
contrarius erat syllogismus si ergo sumpserit huiusmodi erit
hypotheseos contradictio oportet autem considerare quoniam sic
quidem non est contraria concludere ex uno syllogismo ut sit
conclusio quoniam non est bonum bonum aut aliud quid tale nisi
statim propositio huiusmodi sumatur ut omne animal esse album et
non album hominem autem animal sed assumere oportet
contradictionem ut quoniam omnis disciplina opinio deinde
sumere quoniam medicina disciplina quidem est nulla autem
opinio quemadmodum elenchi fiunt ex duobus syllogismis quare
esse quidem contraria secundum ueritatem quae sumpta sunt non
est alio modo quam hoc quemadmodum dictum est prius

 de eo quod est in principio petere
in principio autem petere et accipere est quidem ut in genere
sumere in eo quod est non demonstrare propositum hoc autem
accidit multipliciter nam et si omnino non syllogizent et si per
ignotiora aut similiter ignota et si per posteriora quod prius
est demonstratio enim et ex notioribus et prioribus est horum
ergo nullum est petere quod ex principio sed quia haec quidem
per se nata sunt cognosci illa uero per alia nam principia
quidem per se quae autem sunt sub principiis per alia quando
quod non per se notum est per se aliquis conatur ostendere tunc
petit quod ex principio hoc autem est quidem sic facere ut
statim probet quod propositum est contingit autem et
transferentes in alia quae nata sunt per illud ostendi per haec
demonstrare quod ex principio ut si a ostendatur per b et b per
c c autem natum sit ostendi per a accidit enim idem a per se
monstrare eos qui sic syllogizant quod faciunt qui parallilas
arbitrantur scribere latent enim se ipsos talia sumentes quae
non possibile est demonstrare si non sint parallilae quare
accidit sic syllogizantibus singulum esse dicere si est singulum
sic autem omne erit per se notum quod est impossibile
si ergo aliquis dubio quoniam a inest c similiter autem et
quoniam b petat a inesse b nondum manifestum si quod in
principio est petat sed quoniam non demonstrauit manifestum non
enim est principium demonstrationis quod similiter est dubium
si autem b ad c sic se habet ut idem sit aut palam quoniam
conuertuntur aut inest alterum alteri quod in principio est
petit nam et quoniam a inest b per illa monstrabit si
conuertantur nunc autem hoc prohibet sed non modus si autem
hoc faciant quod dictum est faciet et conuertetur per tres
similiter autem et si b sumat inesse c similiter dubium uelut et
si a nondum quod ex principio sed non demonstrat si autem
idem sit a et b aut in eo quod conuertuntur aut in eo quod a
sequitur b quod est ex principio petit propter eandem causam
nam ex principio quid ualet dictum est nobis quoniam per se
monstrare quod non est per se manifestum

si ergo est in principio petere per se monstrare quod non per se
est manifestum hoc autem est non ostendere quando similiter
dubia sunt quod monstratur et per quod monstratur uel in eo quod
eadem eidem uel in eo quod idem eisdem inesse sumit in media
quidem figura et tertia utrimque continget quod est in principio
petere in praedicatiuo autem syllogismo et in tertia et in
prima quando autem negatiue quando eadem ab eodem et non
similiter utraeque propositiones similiter autem et in media eo
quod non conuertuntur termini secundum negatiuos syllogismos
est autem in principio petere in demonstrationibus quidem quae
secundum ueritatem sic se habent in dialecticis autem quae
secundum opinionem

 de non propter hoc accidere falsum
non propter hoc autem accidere falsum quod saepe in
disputationibus solemus dicere primum quidem est in ad
impossibile syllogismis quando ad contradictionem est huius quod
monstratum est per impossibile nam neque qui non contradicit
dicet non propter hoc sed quoniam falsum aliquid positum est
priorum neque in ostensiua non enim ponit quod contradixit
amplius autem quando interimitur aliquid ostensiue per a b c non
est dicere quoniam non propter hoc quod positum est factus est
syllogismus nam non propter hoc fieri tunc dicimus quando
interempto hoc nihil minus concluditur syllogismus quod non est
in ostensiuis interempta enim positione nec qui ad hanc est
erit syllogismus manifestum igitur quoniam in his quae ad
impossibile dicitur non propter hoc quando sic se habet ad
impossibile quae ex principio est hypothesis ut et cum sit et cum
non sit haec nihil minus accidit impossibile ergo
manifestissimus quidem modus est non propter positionem esse
falsum quando hypothesis inconiuncta est a mediis ad
impossibile quod dictum est et in topicis quod enim non est
causa ut causam ponere hoc est ut si uolens ostendere quoniam
incommensurabilis est diameter conetur zenonis orationem
quoniam non est moueri et ad hoc agat impossibile nullo enim
modo continuum est falsum dictioni ex principio alius autem
modus si continuum quidem sit impossibile hypothesi non tamen
propter illam accidat hoc enim possibile est facere et in hoc
quod superius et in hoc quod inferius sumentem continuum ut si a
ponatur inesse b b autem c c uero d hoc autem sit falsum
scilicet b inesse d nam si ablato a nihil minus inest b c et c
d non erit falsum propter priorem hypothesim aut rursum si
quis in superius sumat continuum ut si a quidem b e autem a f
uero e falsum autem sit f inesse a nam et sic nihil minus erit
impossibile interempta ex principio hypothesi sed oportet ad eos
qui ex principio sunt terminos copulare impossibile sic enim
erit propter hypothesim ut inferius quidem sumentem continuum ad
praedicatum terminum nam si impossibile est a inesse d ablato
a non iam erit falsum in superius autem de quo praedicatur
nam si f non possibile est inesse b ablato b non iam erit
impossibile similiter autem et cum priuatiui sunt syllogismi
manifestum ergo quoniam cum impossibile non ad priores terminos
est non propter positionem accidit falsum aut nec sic semper
propter hypothesim erit falsum nam et si non b sed k posuit a
inesse k autem c et hoc d et sic erat impossibile et sic manet
impossibile similiter autem et si in superius sumat terminos
quare quoniam et cum est et cum non est hoc accidit impossibile
non erit propter positionem aut cum non est hoc nihil minus
fieri falsum non sic sumendum ut alio posito accidat impossibile
sed quando ablato hoc per reliquas propositiones idem clauditur
impossibile eo quod idem falsum accidere per plures hypotheses
nihil fortasse inconueniens ut parallilas concidere et si maior
est interior quam exterior et si triangulus habeat plures rectos
duobus

 de falsa oratione
falsa autem oratio fit propter primum falsum aut enim ex duabus
propositionibus aut ex pluribus omnis est syllogismus ergo si ex
duabus quidem harum necesse est alteram aut etiam utrasque esse
falsas nam ex ueris non erat falsus syllogismus si uero ex
pluribus ut c quidem per a b haec autem per d e f g horum
superiorum erit aliquid falsum et propter hoc oratio nam a et b
per illa concluduntur quare propter illorum aliquid accidit
conclusio et falsum
 ut non ab aliquo catasyllogizemur
ut autem non supersyllogizet cauendum quando sine conclusionibus
interrogat orationem ne detur bis idem in propositionibus eo
quod scimus quoniam sine medio syllogismus non fit medium autem
est quod plerumque dicitur quomodo autem oportet ad unamquamque
conclusionem obseruare medium manifestum ex hoc quod scimus quid
in unaquaque figura ostenditur hoc autem nos non latebit eo
quod scimus quomodo subhabemus orationem
oportet autem quod cauere praecipimus respondentes eosdem
conantes temptare latere hoc autem erit primum quidem si
conclusiones non prius syllogizent sed sumptis necessariis non
manifestae sint amplius autem si non propinqua interrogent sed
quam maxime longe media ut sit concludere a de f media b c d e
non oportet ergo inquirere si a b et rursum si b c sed si d e
deinde si b c et sic reliqua etsi per unum medium fit
syllogismus a medio incipere maxime enim sic latebit
respondentem

 quoniam autem habemus quando et quomodo habentibus se
terminis fit syllogismus manifestum et quando erit et quando non
erit elenchus nam omnibus affirmatiuis uel permutatim positis
responsionibus ut hac quidem negatiua illa uero affirmatiua
contingit fieri elenchum erat enim syllogismus et sic et illo
modo habentibus se terminis quare si id quod positum est
contrarium sit conclusioni necesse est fieri elenchum nam
elenchus contradictionis syllogismus si uero nihil concedatur
impossibile est fieri elenchum non enim erat syllogismus omnibus
terminis priuatiuis quare nec elenchus nam si est elenchus
necesse est syllogismum esse si autem syllogismus non necesse
est elenchum similiter autem et si nihil ponatur secundum
responsionem uniuersaliter nam eadem erit definitio elenchi et
syllogismi

 de secundum opinionem fallacia
accidit autem quandoque quemadmodum in positione terminorum
fallebamur et secundum opinionem fieri fallaciam ut si
contingat idem pluribus principaliter inesse et hoc quidem
latere aliquem et putare nulli inesse illud autem scire insit a
b et c per se et haec omni d similiter ergo si b quidem omni
putat a inesse et hoc d c autem nulli a et hoc omni d eiusdem
secundum idem habebit scientiam et ignorantiam rursum si quis
fallatur circa ea quae sunt ex eadem coniugatione ut si a inest
b hoc autem c et c d opinetur autem a inesse omni b et rursum
nulli c simul enim et sciet et non opinabitur inesse ergo nihil
aliud probat ex his quam quod scit hoc non opinari scit enim
quodam modo quoniam a inest c per b uelut uniuersali
particulare quare quod quodam modo scit hoc omnino probat non
opinari quod est impossibile
in eo autem quod prius dictum est si non ex eadem coniugatione
est medium secundum utrumque quidem mediorum ambas propositiones
non contingit opinari ut a b quidem omni c autem nulli haec
autem utraque omni d accidit enim aut simpliciter aut in aliquo
contrariam sumere primam propositionem si enim cui b inest omni
a opinatur inesse b autem d nouit et quoniam a d nouit quare
si rursum cui c nulli putat a inesse cui b alicui inest huic
non putat a inesse quod autem omni putat cui b rursum alicui
non putare cui b aut simpliciter aut in aliquo contrarium est

sic ergo non contingit opinari secundum utrumque autem unam aut
secundum alterum utrasque nihil prohibet ut a omni b et b d et
rursum a nulli c nam similis huiusmodi fallacia ueluti fallimur
circa particulares ut si a omni b b autem omni c a omni c
inerit si ergo aliquis nouit quoniam a cui b inest omni nouit
et quoniam c sed nihil prohibet ignorare c quoniam est ut si a
quidem duo recti in quo autem b triangulus in quo uero c
sensibilis triangulus opinabitur enim aliquis non esse c
sciens quoniam omnis triangulus habet duos rectos quare simul
sciet et ignorabit idem nam scire omnem triangulum quoniam
duobus rectis non simplex est sed hoc quidem uniuersalem habet
scientiam illud uero singularem sic ergo uniuersaliter nouit c
quoniam duobus rectis singulariter autem non nouit quare non
habebit contrarias similiter autem et quae in menone est oratio
quoniam disciplina rememoratio numquam enim accidit praescire
singulare sed simul cum inductione sumere particularium
disciplinam uelut recognoscentes nam quaedam scientes statim
scimus quoniam duobus rectis si scimus quoniam triangulus
similiter autem et in aliis

ergo uniuersali quidem speculamur particularia propria autem non
scimus quare contingit et falli circa ea uerum non contrarie
sed habere quidem uniuersali decipi autem particulari similiter
ergo et in praedictis non enim contraria quae est secundum
medium fallacia ei quae est secundum syllogismum scientiae nec
quae secundum alterum mediorum est opinio nihil enim prohibet
scientem et quoniam a toti b inest et rursum hoc c putare non
inesse a c ut quoniam omnis mula sterilis et haec mula putare
in utero habere hanc non enim scit quoniam a c qui non
conspicit quod est secundum alterum quare manifestum quoniam et
si hoc quidem nouit illud uero non nouit falletur quod habent
uniuersales ad particulares disciplinas nullum enim sensibilium
cum extra sensum fit scimus nec si sentientes simus nisi et
uniuersaliter et in eo quod habet propriam scientiam sed non in
eo quod egit nam scire dicitur tripliciter aut ut uniuersali
aut ut propria aut ut agere quare et falli totidem modis nihil
ergo prohibet et scire et falli circa eadem uerum non contraria
quod accidit et ei qui secundum utramque scit propositionem et
non pertractauit prius nam putans in utero habere mulam non
habet secundum actum scientiam nec tamen propter opinionem
fallaciam contrariam scientiae syllogismus enim est fallacia
contraria uniuersali

qui autem opinatur bonum malo esse idem opinabitur bonum esse
malum sit enim bonum quidem in quo a malum autem in quo b
rursum bonum in quo c quoniam ergo idem opinatur b et c et esse
c b opinabitur et rursum b esse a similiter quare et c a nam
quemadmodum si erat uerum de quo c b et de quo b a et de c a
uerum erat sic et in opinione similiter autem et in essentia
nam si idem est c et b et rursum b et a et c a idem erit quare
et in opinione similiter ergo hoc quidem necessarium si quis
det primum sed fortasse illud falsum opinari aliquem malum bonum
esse nisi secundum accidens multipliciter enim possibile est
hoc opinari perspiciendum autem hoc melius

 de conuersionibus
quando autem conuertuntur extremitates necesse est et medium
conuerti ad utramque si enim a de c per b est si conuertitur et
inest cui a omni c et b a conuertitur et inest cui a omni b
per medium c et c b conuertitur per medium a et in non inesse
similiter ut si b inest c a uero non inest b neque a inerit c
si ergo b conuertatur a et c a conuertetur sit enim b nulli a
ergo neque c a omni enim c inerat b et si b conuertitur c et
a conuertitur c nam de quocumque omnino b et c et si c ad a
conuertitur et b conuertitur ad a cui enim b inest c cui
autem c a non inest et solum hoc a conclusione incipit alia
autem non similiter ut in praedicatiuo syllogismo
rursum si a et b conuertuntur et c et d similiter omni autem
necesse est a uel c inesse et b et d sic se habebunt ut omni
alterum insit quoniam enim cui a b et cui c d omni autem a
uel c et non simul manifestum quoniam et b uel d omni et non
simul ut si ingenitum incorruptibile et incorruptibile
ingenitum necesse est quod factum est corruptibile et
corruptibile factum esse duo enim syllogismi consiti sunt
rursum si omni quidem a uel b et c uel d simul autem non insunt
si conuertitur a et c et b et d conuertetur nam si alicui non
inest b cui d palam quoniam a inest si autem a et c
conuertetur enim quare simul c et d hoc autem impossibile

quando autem a toti b et c inest et de nullo alio praedicatur
inest autem et b omni c necesse est a et b conuerti quoniam
enim de solis b c dicitur a praedicatur autem b et idem de se et
de c manifestum quoniam de quibus a et b dicetur omnibus
rursum quando a et b toti c insunt conuertitur autem c b
necesse est a omni b inesse quoniam enim omni c a c autem b eo
quod conuertantur et a omni b inerit

quando autem duo fuerint opposita et a magis eligendum quam b
et d et c similiter si magis eligenda sint a c quam b d a magis
eligendum quam d similiter enim sequendum a et fugiendum b
opposita enim et c et d nam et haec opponuntur si ergo a ei
quod est d similiter eligendum et ei quod est c b fugiendum
utrumque enim utrique similiter fugiendum et sequendum quare et
ambo a c et b d quando autem magis non possibile similiter nam
et b d similiter essent si autem d magis eligendum quam a et b
quam c minus fugiendum nam minus minori opponitur magis autem
eligendum est maius bonum et minus malum quam minus bonum et
maius malum et uniuersum igitur b d magis eligendum quam a c
nunc autem non est ergo a magis eligendum quam d et c igitur
minus fugiendum quam b si ergo eligit omnis amans secundum
amorem a sic se habere ut concedere et non concedere in quo
c quam concedere in quo d et non talem esse ut concedere in
quo b manifestum quoniam a huiusmodi esse magis eligendum est
quam concedere ergo diligi quam coitus magis eligendum secundum
amorem magis ergo amor est dilectionis quam coeundi si autem
maxime huius et finis haec ergo coeundi aut non est omnino aut
gratia diligendi nam et aliae concupiscentiae et artes sic
fiunt

 quomodo ergo se habent termini secundum conuersiones et in eo
quod magis fugiendi uel eligendi sunt manifestum

de rhetoricis orationibus
quoniam autem non solum dialectici et demonstratiui syllogismi
per praedictas fiunt figuras sed et rhetorici et simpliciter
quaecumque fides et secundum quamque artem nunc erit dicendum
omnia enim credimus aut per syllogismum aut ex inductione
de inductione
ergo inductio quidem est et ex inductione syllogismus per alteram
alteram extremitatem medio colligere ut si eorum quae sunt a c
medium sit b per c ostendere a inesse b sic enim facimus
inductiones ut sit a longaeuum in quo autem b coleram non
habere in quo uero c singulare longaeuum ut homo et
equus et mulus ergo toti c inest a omne enim quod sine
colera est longaeuum sed et b non habere coleram omni inest
c si ergo conuertatur c ei quod est b et non transcendat medium
necesse est a inesse b ostensum est enim prius quoniam si duo
aliqua eidem insunt et ad alterum eorum conuertitur extremum
quoniam e conuerso et alterum inerit praedicatorum oportet autem
intelligere c ex omnibus singularibus compositum nam inductio
per omnia
est autem huiusmodi syllogismus primae et immediatae
propositionis quarum enim est medium per medium est
syllogismus quarum uero non est per inductionem et quodam modo
opponitur inductio syllogismo nam hic quidem per medium
extremum tertio ostendit illa autem per tertium extremum medio
ergo natura quidem prior et euidentior per medium syllogismus
nobis autem manifestior qui per inductionem

 de exemplo
exemplum autem est quando medio extremum inesse ostenditur per id
quod est simile tertio oportet autem et medium tertio et primum
simili euidentius inesse ut sit a malum b autem contra
confines inferre bellum in quo autem c athenienses contra
thebanos in quo uero d thebanos contra phocenses si ergo
uolumus ostendere quoniam thebanis pugnare malum est sumendum
quoniam contra confines pugnare malum huius autem fides ex
similibus ut quoniam thebanis contra phocenses quoniam ergo
contra confines malum contra thebanos autem contra confines est
manifestum quoniam contra thebanos pugnare malum quoniam ergo b
c et d inest manifestum utrumque enim est contra confines
inferre bellum et quoniam a d thebanis enim non fuit utile
contra phocenses bellum quoniam autem a inest b per d
ostendetur eodem autem modo et si per plura similia fides fiat
medii ad extremum manifestum igitur quoniam exemplum est neque
ut pars ad totum neque ut totum ad partem sed ut pars ad partem
quando ambo quidem insunt sub eodem euidens autem alterum et
differt inductione quoniam haec quidem ex omnibus indiuiduis
extremum ostendebat inesse medio et ad extremum non copulabat
syllogismum hoc autem et copulat et non ex omnibus ostendit
 de reductione
reductio autem est quando medio quidem primum palam est inesse
postremo autem medium dubium quidem similiter autem credibile
uel magis conclusione amplius si pauciora sint media postremo et
medio omnino enim propinquius esse accidit scientiae ut sit a
docibile in quo b disciplina c iustitia ergo disciplina
quoniam docibilis manifestum uirtus autem si disciplina
dubium si ergo similiter uel magis credibile sit b c quam a c
reductio est propinquius enim scientiae eo quod assumpserint a c
scientiam prius non habentes aut rursum si pauciora media sint
b c nam et sic propinquius scientiae ut si d sit
quadrangulari in quo autem e recta linea in quo f
circulus si ergo eius quod est e f unum solum sit medium per
lunares figuras aequalem fieri rectae lineae circulum propius
erit scientiae quando autem neque credibilius est b c quam a c
neque pauca media non dico reductionem neque quando immediata
est b c disciplina enim est huiusmodi
 de instantia
instantia autem est propositio propositioni contraria differt
autem a propositione quoniam instantiam quidem contingit esse in
parte propositionem autem aut omnino non contingit aut non in
uniuersalibus syllogismis fertur autem instantia duobus modis et
per duas figuras duobus modis quoniam aut uniuersalis aut
particularis omnis instantia ex duabus autem figuris quoniam
oppositae feruntur propositioni opposita autem in prima et
tertia figura concluduntur solis nam quando probant omni inesse
instamus quoniam nulli aut quoniam alicui non inest horum autem
nulli quidem ex prima figura alicui autem non ex postrema ut
sit a unam esse disciplinam in quo b contraria proposito
ergo unam esse contrariorum disciplinam aut quoniam omnino non
eadem est oppositorum instant contraria autem opposita quare
fit prima figura aut quoniam noti et ignoti non una haec autem
tertia nam de c noto et ignoto contraria quidem esse uerum
unam autem eorum disciplinam esse falsum rursum in priuatiua
propositione similiter probante enim non esse unam contrariorum
disciplinam aut quoniam omnium oppositorum aut quoniam aliquorum
contrariorum est eadem disciplina dicimus ut sanatiui et
aegrotatiui ergo omnium quidem ex prima aliquorum uero ex
tertia figura
simpliciter enim in omnibus uniuersaliter quidem instantem
necesse est ad id quod uniuersale est proposito contradictionem
dicere ut si non unam probet contrariorum omnium dicere
oppositorum unam sic autem necesse est primam esse figuram
medium enim fit uniuersale ad hoc quod ex principio
particulariter autem ad hoc cui est uniuersale dicitur
propositio ut noti et ignoti non eandem nam contraria
uniuersale ad haec et fit tertia figura medium enim
particulariter sumptum ut notum et ignotum nam ex quibus est
syllogizare contrarium ex his et instantias conamur dicere
quare et ex his solis figuris ferimus nam in solis oppositi
syllogismi per mediam enim non erat affirmatiue amplius autem
et si oratione indigeat pluri quae est per mediam figuram ut si
non concedat a inesse b eo quod non consequens est huic c hoc
enim per alias propositiones manifestum non oportet autem
instantiam ad alia euertere sed statim manifestum habere alteram
propositionem quapropter et signum ex sola hac figura non est

perspiciendum autem et de aliis instantiis ut de iis quae sunt
ex contrario et simili et secundum opinionem et si particularem
ex prima uel priuatiuam ex media possibile sumere

 de uerisimili et signo
uerisimile autem et signum non idem est sed uerisimile quidem
est propositio probabilis quod enim ut in pluribus sciunt sic
factum uel non factum aut esse aut non esse hoc est uerisimile
aut odire inuidentes uel diligere amantes signum autem uult esse
propositio demonstratiua uel necessaria uel probabilis nam quo
existente est uel quo facto prius uel posterius facta est res
signum est uel esse uel fuisse uel quoniam erit
de enthymemate
enthymema ergo est syllogismus ex uerisimilibus uel signis
accipitur autem signum tripliciter quotiens et medium in
figuris aut enim ut in prima aut ut in media aut ut in tertia
ut ostendere quidem parientem eo quod lac habeat ex prima
figura medium enim lac habere in quo a parere b lac
habere mulier in quo c quoniam autem sapientes studiosi
nam pittacus studiosus per postremam in quo a studiosum in
quo b sapientes in qui c pittacus uerum ergo et a et b de c
praedicari sed hoc quidem non dicunt eo quod palam sit illud
uero sumunt peperisse autem quoniam pallida per mediam figuram
uult esse quoniam enim sequitur parientes pallor sequitur
autem et hanc ostensum esse arbitrantur quoniam peperit
pallor in quo a parere in quo b mulier in quo c
ergo si una quidem dicatur propositio signum fit tantum si
autem et altera assumatur syllogismus ut quoniam pittacus
liberalis nam ambitiosi liberales pittacus autem ambitiosus
aut rursum quoniam sapientes boni pittacus enim bonus sed et
sapiens sic ergo fiunt syllogismi uerum qui per primam quidem
figuram insolubilis si uerus sit uniuersalis enim est qui
autem per postremam solubilis si uerus sit uniuersalis enim
est qui autem per postremam solubilis et si uera sit
conclusio eo quod non est uniuersalis in tertia neque ad rem
syllogismus non enim si pittacus studiosus propter hoc et
alios necesse est sapientes esse qui uero per mediam figuram
semper et omnino solubilis numquam enim fit syllogismus sic se
habentibus terminis non enim si quae parit pallida pallida
autem et haec parere necesse est hanc ergo uerum quidem in
omnibus erit figuris differentias autem habent iam dictas

sic diuidendum signum horum autem medium prodigium dicendum nam
prodigium dicunt esse quod scire facit tale autem maxime
medium aut quae quidem ex extremitatibus signa dicendum quod
autem ex medio prodigium probabilissimum enim et maxime uerum
quod est per primam figuram

quomodo est naturas colligere
naturas autem colligere possibile est si quis concedat simul
mutare corpus et animam quaecumque natura sunt passiones discens
enim aliquis fortasse musicam mutauit secundum quid animam sed
non eorum quae natura nobis est haec passio sed ut irae et
concupiscentiae naturalium motuum si ergo et hoc det et unum
unius speciei signum esse et poterimus sumere propriam
uniuscuiusque generis passionem et signum poterimus naturas
colligere si enim est specialiter alicui generi indiuiduo
existens passio ut leonibus fortitudo necesse est et signum
esse aliquod compati enim sibi inuicem positum est et sit hoc
magnas summitates habere quod et aliis generibus non totis
contingit nam signum sic proprium est quoniam totius generis
propria est passio et non solius proprium sicut solemus dicere
erit ergo et in alio genere hoc et erit fortis homo et aliud
aliquod animal habebit ergo signum unum enim unius erat si
ergo haec sunt et poterimus talia signa colligere in his
animalibus quae tantum unam aliquam passionem habent propriam
unaquaeque autem habet signum quoniam unum habere necesse est
poterimus naturas colligere si uero duo habeat propria totum
genus ut leo forte et communicatiuum quomodo cognoscemus utrum
utrius sit signum eorum quae specialiter sequuntur nisi et si
alii non toti alicui ambo et in quibus non totis utrumque
quando hoc quidem habet illud autem non nam si fortis quidem
liberalis autem non habet autem duum hoc palam quoniam et in
leone hoc signum fortitudinis
est ergo naturas colligere in prima figura medium quidem priori
extremitati conuerti tertium autem transgredi et non conuerti
ut sit fortitudo a summitates magnas in quo b c autem
leo ergo cui c b omni sed et aliis cui autem b a omni et
non pluribus sed conuertitur si autem non non erit unum unius
signum

priorum analyticorum aristotelis liber secundus explicit

