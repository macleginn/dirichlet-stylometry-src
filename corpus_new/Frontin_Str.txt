strategematon liber primus cum ad instruendam rei militaris scientiam unus ex numero studiosorum eius accesserim eique destinato quantum cura nostra ualuit satisfecisse uisus sim deberi adhuc institutae arbitror operae ut sollertia ducum facta quae a graecis una strathghmatwn appellatione comprehensa sunt expeditis amplectar commentariis ita enim consilii quoque et prouidentiae exemplis succincti duces erunt unde illis excogitandi generandique similia facultas nutriatur praeterea continget ne de euentu trepidet inuentionis suae qui probatis eam experimentis comparabit illud neque ignoro neque infitior et rerum gestarum scriptores indagine operis sui hanc quoque partem esse complexos et ab auctoribus exemplorum quidquid insigne aliquo modo fuit traditum sed ut opinor occupatis uelocitate consuli debet longum est enim singula et sparsa per immensum corpus historiarum persequi et hi qui notabilia excerpserunt ipso uelut aceruo rerum confuderunt legentem nostra sedulitas impendet operam ut quemadmodum res poscet ipsum quod exigitur quasi ad interrogatum exhibeat circumspectis enim generibus praeparaui opportuna exemplorum ueluti consilia quo magis autem discreta ad rerum uarietatem apte collocarentur in tres libros ea diduximus in primo erunt exempla quae competant proelio nondum commisso in secundo quae ad proelium et confectam pacationem pertineant tertius inferendae soluendaeque obsidioni habebit strathghmata quibus deinceps generibus suas species attribui huic labori non iniuste ueniam paciscar ne me pro incurioso reprehendat qui praeteritum aliquod a nobis reppererit exemplum quis enim ad percensenda omnia monumenta quae utraque lingua tradita sunt suffi  ciat at multa et transire mihi ipse permisi quod me non sine causa fecisse scient qui aliorum libros eadem promittentium legerint uerum facile erit sub quaque specie suggerere nam cum hoc opus sicut cetera usus potius aliorum quam meae commendationis causa aggressus sim adiuuari me ab his qui aliquid illi astruent non argui credam si qui erunt quibus uolumina haec cordi sint meminerint strathgikwn et strathghmatwn perquam similem naturam discernere namque omnia quae a duce prouide utiliter magnifice constanter fiunt strathgika habebuntur si in specie eorum sunt strathghmata horum propria uis in arte sollertiaque posita proficit tam ubi cauendus quam opprimendus hostis sit qua in re cum uerborum quoque illustris exstiterit effectus ut factorum ita dictorum exempla posuimus species eorum quae instruant ducem in his quae ante proelium gerenda sunt i de occultandis consiliis ii de explorandis consiliis hostium iii de constituendo statu belli iu de transducendo exercitu per loca hosti infesta u de euadendo ex locis difficillimis ui de insidiis in itinere factis uii quemadmodum ea quibus deficiemur uideantur non deesse aut usus eorum expleatur uiii de distringendis hostibus ix de seditione militum compescenda x quemadmodum intempestiua postulatio pugnae inhibeatur xi quemadmodum incitandus sit ad proelium exercitus xii de dissoluendo metu quem milites ex aduersis conceperint ominibus de occultandis consiliis m porcius cato deuictas a se hispaniae ciuitates existimabat in tempore rebellaturas fiducia murorum scripsit itaque singulis ut diruerent munimenta minatus bellum nisi confestim obtemperassent epistulasque  uniuersis ciuitatibus eodem die reddi iussit unaquaeque urbium sibi soli credidit imperatum contumaces conspiratio potuit facere si omnibus idem denuntiari notum fuisset himilco dux poenorum ut in siciliam inopinatus appelleret classem non pronuntiauit quo proficisceretur sed tabellas in quibus scriptum erat quam partem peti uellet uniuersis gubernatoribus dedit signatas praecepitque ne quis legeret nisi ui tempestatis a cursu praetoriae nauis abductus c laelius ad syphacem profectus legatus quosdam ex tribunis et centurionibus per speciem seruitutis ac ministerii exploratores secum duxit ex quibus l statorium quem quia saepius in isdem castris fuerat quidam ex hostibus uidebantur agnoscere occultandae condicionis eius causa baculo ut seruum castigauit tarquinius superbus pater principes gabinorum interficiendos arbitratus quia hoc nemini uolebat commissum nihil nuntio respondit qui ad eum a filio erat missus tantum uirga eminentia papauerum capita cum forte in horto ambularet decussit nuntius sine responso reuersus renuntiauit adulescenti tarquinio quid agentem patrem uidisset ille intellexit idem esse eminentibus faciendum c caesar quod suspectam habebat aegyptiorum fidem per speciem securitatis inspectioni urbis atque operum ac simul licentioribus conuiuiis deditus uideri uoluit captum se gratia locorum ad mores alexandrinos uitamque deficeret atque inter eam dissimulationem praeparatis subsidiis occupauit aegyptum uentidius parthico bello aduersus pacorum regem non ignarus pharnaeum quendam natione cyrrhestem ex his qui socii uidebantur omnia quae apud ipsos agerentur nuntiare parthis perfidiam barbari ad utilitates suas conuertit nam quae maxime fieri cupiebat ea uereri se ne acciderent quae timebat ea ut euenirent optare simulabat sollicitus itaque ne parthi ante transirent euphraten quam sibi superuenirent legiones quas in cappadocia trans taurum habebat studiose cum proditore egit uti sollemni perfidia parthis suaderet per zeugma traicerent exercitum qua et breuissimum iter est et demisso alueo euphrates decurrit namque si illa uenirent asseuerabat se opportunitate collium usurum ad eludendos sagittarios omnia autem uereri si se infra per patentis campos proiecissent inducti hac affirmatione barbari inferiore itinere per circuitum adduxerunt exer  citum dumque fusiores ripas et ob hoc operosiores pontes iungunt instrumentaque moliuntur quadraginta amplius dies impenderunt quo spatio uentidius ad contrahendas usus est copias eisque triduo antequam parthus adueniret receptis acie commissa uicit pacorum et interfecit mithridates circumuallante pompeio fugam in proximum diem moliens huius consilii obscurandi causa latius et usque ad applicitas hosti ualles pabulatus colloquia quoque cum pluribus auertendae suspicionis causa in posterum constituit ignes etiam frequentiores per tota castra fieri iussit secunda deinde uigilia praeter ipsa hostium castra agmen eduxit imperator caesar domitianus augustus germanicus cum germanos qui in armis erant uellet opprimere nec ignoraret maiore bellum molitione inituros si aduentum tanti ducis praesensissent profectionis suae census obtexuit galliarum sub quibus inopinato bello affusus contusa immanium ferocia nationum prouinciis consuluit claudius nero cum e re publica esset hasdrubalem copiasque eius antequam hannibali fratri iungerentur excidi idcircoque festinaret se liuio salinatori collegae suo cui bellum mandatum fuerat parum fidenti uiribus quae sub ipso erant adiungere neque tamen discessum suum ab hannibale cui oppositus erat sentiri uellet decem milia fortissimorum militum elegit praecepitque legatis quos relinquebat ut eaedem stationes uigiliaeque agerentur totidem ignes arderent eadem facies castrorum seruaretur ne quid hannibal suspicatus auderet aduersus paucitatem relictorum cum deinde in umbria occultatis itineribus collegae se iunxisset uetuit castra ampliari ne quod signum aduentus sui poeno daret detractaturo pugnam si consulum iunctas uires intellexisset igitur inscium duplicatis aggressus copiis superauit et uelocius omni nuntio rediit ad hannibalem ita ex duobus callidissimis ducibus poenorum eodem consilio alterum celauit alterum oppressit themistocles exhortans suos ad suscitandos festinanter muros quos                                                              iussu lacedaemoniorum deiecerant legatis lacedaemone missis qui interpellarent respondit uenturum se ad diluendam hanc existimationem et peruenit lacedaemonem ibi simulato morbo aliquantum temporis extraxit et postquam intellexit suspectam esse tergiuersationem suam contendit falsum allatum ad eos rumorem et rogauit mitterent aliquos ex principibus quibus crederent de munitione athenarum suis deinde clam  scripsit ut eos qui uenissent retinerent donec refectis operibus confiteretur lacedaemoniis munitas esse athenas neque aliter principes eorum redire posse quam si ipse remissus foret quod facile praestiterunt lacedaemonii ne unius interitum multorum morte pensarent l furius exercitu perducto in locum iniquum cum constituisset occultare sollicitudinem suam ne reliqui trepidarent paulatim se inflectens tamquam circuitu maiore hostem aggressurus conuerso agmine ignarum rei quae agebatur exercitum incolumem reduxit metellus pius in hispania interrogatus quid postera die facturus esset tunicam meam si eloqui posset inquit comburerem m licinius crassus percunctanti quo tempore castra moturus esset respondit uereris ne tubam non exaudias  de explorandis consiliis hostium scipio africanus capta occasione mittendae ad syphacem legationis cum laelio seruorum habitu tribunos et centuriones electissimos ire iussit quibus curae esset perspicere regias uires hi quo liberius castrorum positionem scrutarentur equum de industria dimissum tamquam fugientem persectati maximam partem munimentorum circumierunt quae cum nuntiassent incendio confectum bellum est q fabius maximus bello etrusco cum adhuc incognitae forent romanis ducibus sagaciores explorandi uiae fratrem fabium caesonem peritum linguae etruscae iussit tusco habitu penetrare ciminiam siluam intemptatam ante militi nostro quod is adeo prudenter atque industrie fecit ut transgressus siluam umbros camertes cum animaduertisset non alienos nomini romano ad societatem compulerit carthaginienses cum animaduertissent alexandri ita magnas opes ut africae quoque immineret unum ex ciuibus uirum acrem nomine hamilcarem rhodinum iusserunt simulato exsilio ire ad regem omnique studio in amicitiam eius peruenire qua is potitus consilia eius nota ciuibus suis faciebat idem carthaginienses miserunt qui per speciem legatorum longo tempore romae morarentur exciperentque consilia nostrorum m cato in hispania quia ad hostium consilia alia uia peruenire non potuerat iussit trecentos milites simul impetum facere in stationem hostium  raptumque unum ex his in castra perferre incolumem tortus ille omnia suorum arcana confessus est c marius consul bello cimbrico et teutonico ad excutiendam gallorum et ligurum fidem litteras eis misit quarum pars prior praeceperat ne interiores quae praesignatae erant ante certum tempus aperirentur easdem postea ante praestitutum diem repetiit et quia resignatas reppererat intellexit hostilia agitari est et aliud explorandi genus quo ipsi duces nullo extrinsecus adiutorio per se prouident sicut aemilius paulus consul bello etrusco apud oppidum uetuloniam demissurus exercitum in planitiem contemplatus procul auium multitudinem citatiore uolatu ex silua consurrexisse intellexit aliquid illic insidiarum latere quod et turbatae aues et plures simul euolauerant praemissis igitur exploratoribus comperit decem milia boiorum excipiendo ibi romanorum agmini imminere eaque alio quam exspectabatur latere missis legionibus circumfudit similiter tisamenus orestis filius cum audisset iugum ab hostibus natura munitum teneri praemisit sciscitaturos quid rei foret ac referentibus eis non esse uerum quod opinaretur ingressus iter ubi uidit ex suspecto iugo magnam uim auium simul euolasse neque omnino residere arbitratus latere illic agmen hostium itaque circumducto exercitu elusit insidiatores hasdrubal frater hannibalis iunctum liuii et neronis exercitum quamquam hoc illi non duplicatis castris dissimularent intellexit quod ab itinere strigosiores notabat equos et coloratiora hominum ut ex uia corpora  de constituendo statu belli alexander macedo cum haberet uehementem exercitum semper eum statum belli elegit ut acie confligeret c caesar bello ciuili cum ueteranum exercitum haberet hostium autem tironem esse sciret acie semper decertare studuit fabius maximus aduersus hannibalem successibus proeliorum inso  lentem recedere ab ancipiti discrimine et tueri tantummodo italiam constituit cunctatorisque nomen et per hoc summi ducis meruit byzantii aduersus philippum omne proeliandi discrimen euitantes omissa etiam finium tutela intra munitiones oppidi se receperunt assecutique sunt ut philippus obsidionalis morae impatiens recederet hasdrubal gisgonis filius secundo punico bello in hispania uictum exercitum cum p scipio instaret per urbes diuisit ita factum est ut scipio ne oppugnatione plurium oppidorum distringeretur in hiberna suos reduceret themistocles aduentante xerxe quia neque proelio pedestri neque tutelae finium neque obsidioni credebat sufficere athenienses auctor fuit eis liberos et coniuges in troezena et in alias amendandi relictoque oppido statum belli ad nauale proelium transferendi idem fecit in eadem ciuitate pericles aduersum lacedaemonios scipio manente in italia hannibale transmisso in africam exercitu necessitatem carthaginiensibus imposuit reuocandi hannibalem sic a domesticis finibus in hostiles transtulit bellum athenienses cum deceliam castellum ipsorum lacedaemonii communissent et frequentius uexarentur classem quae peloponensum infestarent miserunt consecutique sunt ut exercitus lacedaemoniorum qui deceliae erat reuocaretur imperator caesar domitianus augustus cum germani more suo e saltibus et obscuris latebris subinde impugnarent nostros tutumque regressum in profunda siluarum haberent limitibus per centum uiginti milia passuum actis non mutauit tantum statum belli sed et subiecit dicioni suae hostes quorum refugia nudauerat  de transducendo exercitu per loca hosti infesta aemilius paulus consul cum in lucanis iuxta litus angusto itinere exercitum duceret et tarentini ei classe insidiati agmen eius scorpionibus agressi essent captiuos lateri euntium praetexuit quorum respectu hostes inhibuere tela  agesilaus lacedaemonius cum praeda onustus ex phrygia rediret insequerenturque hostes et ad locorum opportunitatem lacesserent agmen eius ordinem captiuorum ab utroque latere exercitus sui explicuit quibus dum parcitur ab hoste spatium transeundi habuerunt lacedaemonii idem tenentibus angustias thebanis per quas transeundum habebat flexit iter quasi thebas contenderet exterritis thebanis digressisque ad tutanda moenia repetitum iter quo destinauerat emensus est nullo obsistente nicostratus dux aetolorum aduersus epirotas cum ei aditus in fines eorum angusti fierent per alterum locum irrupturum se ostendens omni illa ad prohibendum occurrente epirotarum multitudine reliquit suos paucos qui speciem remanentis exercitus praeberent ipse cum cetera manu quo non exspectabatur aditu intrauit autophradates perses cum in pisidiam exercitum duceret et angustias quasdam pisidae occuparent simulata uexatione traiciendi instituit reducere quod cum pisidae credidissent ille nocte ualidissimam manum ad eundem locum occupandum praemisit ac postero die totum traiecit exercitum philippus macedonum rex graeciam petens cum thermopylas occupatas audiret et ad eum legati aetolorum uenissent acturi de pace retentis eis ipse magnis itineribus ad angustias pertendit securisque custodibus et legatorum reditus exspectantibus inopinatus thermopylas traiecit iphicrates dux atheniensium aduersus anaxibium lacedaemonium in hellesponto circa abydon cum transducendum exercitum haberet per                                   loca quae stationibus hostium tenebantur alterum autem latus eius transitus abscisi montes premerent alterum mare allueret aliquamdiu moratus cum incidisset frigidior solito dies et ob hoc nemini suspectus delegit firmissimos quosque quibus oleo ac mero calefactis praecepit ipsam oram maris legerent abruptiora tranarent atque ita custodes angustiarum inopinatos oppressit a tergo cn pompeius cum flumen transire propter oppositum hostium exercitum non posset assidue producere et reducere in castra instituit deinde in eam demum persuasionem hoste perducto ne ullam uiam ad progressum romanorum teneret repente impetu facto transitum rapuit  alexander macedo prohibente rege indorum poro traici exercitum per flumen hydaspen aduersus aquam assidue procurrere iussit suos et ubi eo more exercitationis assecutus est ne quid a poro aduersa ripa caueretur per superiorem partem subitum transmisit exercitum idem quia indi fluminis traiectu prohibebatur ab hoste diuersis locis in flumen equites instituit immittere et transitum minari cumque exspectatione barbaros intentos teneret insulam paulo remotiorem primum exiguo deinde maiore praesidio occupauit atque inde in ulteriorem ripam transmisit ad quam manum opprimendam cum uniuersi se hostes effudissent ipse libero uado transgressus omnes copias coniunxit xenophon ulteriorem ripam armeniis tenentibus duos iussit quaeri aditus et cum a uado inferiore repulsus esset transiit ad superius inde quoque prohibitus hostium occursu repetit uadum inferius iussa quidem militum parte subsistere et quae cum armenii ad inferioris uadi tutelam redissent per superius transgrederetur armenii credentes decursuros omnes decepti sunt a remanentibus hi cum resistente nullo uadum superassent transeuntium suorum fuere propugnatores p claudius consul primo bello punico cum a regio messanam traicere militem nequiret custodientibus fretum poenis sparsit rumorem quasi bellum iniussu populi inceptum gerere non posset classemque in italiam uersus se agere simulauit digressis deinde poenis qui profectioni eius habuerant fidem circumactas naues appulit siciliae lacedaemoniorum duces cum syracusas nauigare destinassent et poenorum dispositam per litus classem timerent decem punicas naues quas captiuas habebant ueluti uictrices primas iusserunt agi aut a latere iunctis aut puppe religatis suis qua specie deceptis poenis transierunt philippus cum angustias maris quae stena appellantur transnauigare propter atheniensium classem quae opportunitatem loci custodiebat non posset scripsit antipatro thraciam rebellare praesidiis quae ibi reliquerat interceptis sequeretur omnibus omissis quae ut epistulae interciperentur ab hoste curauit athenienses arcana macedonum excepisse uisi classem abduxerunt philippus nullo prohibente angustias freti liberauit  idem quia cherronessum quae iuris atheniensium erat occupare prohibebatur tenentibus transitum non byzantiorum tantum sed rhodiorum quoque et chiorum nauibus conciliauit animos eorum reddendo naues quas ceperat quasi sequestres futuros ordinandae pacis inter se atque byzantios qui causa belli erant tractaque per magnum tempus postulatione cum de industria subinde aliquid in condicionibus retexeret classem per id tempus praeparauit eaque in angustias freti imparato hoste subitus euasit chabrias atheniensis cum adire portum samiorum obstante nauali hostium praesidio non posset paucas e suis nauibus praeter portum missas iussit transire arbitratus qui in statione erant persecuturos hisque per hoc consilium auocatis nullo obstante portum cum reliqua adeptus est classe  de euadendo ex locis difficillimis q sertorius in hispania cum a tergo instante hoste flumen traicere haberet uallum in ripa eius in modum cauae lunae duxit et oneratum materiis incendit atque ita exclusis hostibus flumen libere transgressus est similiter pelopidas thebanus bello thessalico transitum quaesiuit namque castris ampliorem locum supra ripam complexus uallum ceruolis et alio materiae genere constructum incendit dumque ignibus submouentur hostes ipse fluuium superauit q lutatius catulus cum a cimbris pulsus unam spem salutis haberet si flumen liberasset cuius ripam hostes tenebant in proximo monte copias ostendit tamquam ibi castra positurus ac praecepit suis ne sarcinas soluerent aut onera deponerent neue quis ab ordinibus signisque discederet et quo magis persuasionem hostium confirmaret pauca tabernacula in conspectu erigi iussit ignesque fieri et quosdam uallum struere quosdam in lignationem ut conspicerentur exire quod cimbri uere agi existimantes et ipsi castris delegerunt locum dispersique in proximos agros ad comparanda ea quae mansuris necessaria sunt occasionem dederunt catulo non solum flumen traiciendi sed etiam castra eorum infestandi  croesus cum halyn uado transire non posset neque nauium aut pontis faciendi copiam haberet fossa superiore parte post castra deducta alueum fluminis a tergo exercitus sui reddidit cn pompeius brundisii cum excederet italia et transferre bellum proposuisset instante a tergo caesare conscensurus classem quasdam obstruxit uias alias parietibus intersaepsit alias intercidit fossis easque sudibus erectis praeclusas operuit cratibus humo aggesta quosdam aditus qui ad portum ferebant trabibus transmissis et in densum ordinem structis ingenti mole tutatus quibus perpetratis ad speciem retinendae urbis raros pro moenibus sagittarios reliquit ceteras copias sine tumultu ad naues deduxit nauigantem eum mox sagittarii quoque per itinera nota degressi paruis nauigiis consecuti sunt c duellius consul in portu syracusano quem temere intrauerat obiecta ad ingressum catena clausus uniuersos in puppem rettulit milites atque ita resupina nauigia magna remigantium ui concitauit leuatae prorae super catenam processerunt qua parte superata transgressi rursus milites proras presserunt in quas uersum pondus decursum super catenam dedit nauibus lysander lacedaemonius cum in portu atheniensium cum tota classe obsideretur obrutis hostium nauibus ab ea parte qua faucibus angustissimis influit mare milites suos clam in litus egredi iussit et subiectis rotis naues ad proximum portum munychiam traiecit hirtuleius legatus q sertorii cum in hispania inter duos montes abruptos longum et angustum iter ingressus paucas duceret cohortes comperissetque ingentem manum hostium aduentare fossam transuersam inter montes pressit uallumque materia exstructum incendit atque ita intercluso hoste euasit c caesar bello ciuili cum aduersus afranium copias educeret et recipiendi se sine periculo facultatem non haberet sicut constiterat prima et secunda acie in armis permanente tertia autem acie furtim a tergo ad opus applicata quindecim pedum fossam fecit intra quam sub occasum solis armati se milites eius receperunt pericles atheniensis a peloponnensiis in eum locum compulsus qui undique abruptis cinctus duos tantum exitus habebat ab altera parte fossam ingentis latitudinis duxit uelut hostis excludendi causa ab altera limitem  agere coepit tamquam per eum erupturus hi qui obsidebant cum per fossam quam ipse fecerat exercitum periclis non crederent euasurum uniuersi a limite obstiterunt pericles pontibus quos praeparauerat fossae iniectis suos quis non resistebatur emisit lysimachus ex his unus in quos opes alexandri transierunt cum editum collem castris destinasset imprudentia autem suorum in inferiorem deductus uereretur ex superiore hostium incursum triplices fossas intra uallum obiecit deinde simplicibus fossis circa omnia tentoria ductis tota castra confodit et intersaepto hostium aditu simul humo quoque et frondibus quas fossis superiecerat fallentibus eruptione facta in superiora euasit c fonteius crassus in hispania cum tribus milibus hominum prae                       datum profectus locoque iniquo circumuentus ab hasdrubale ad primos tantum ordines relato consilio incipiente nocte quo tempore minime exspectabatur per stationes hostium perrupit l furius exercitu perducto in locum iniquum cum constituisset occultare sollicitudinem suam ne reliqui trepidarent paulatim inflectit iter tamquam circuitu maiore hostem aggressurus conuerso agmine ignarum rei quae agebatur exercitum incolumem reduxit p decius tribunus bello samnitico cornelio cosso consuli iniquis locis deprehenso ab hostibus suasit ut ad occupandum collem qui erat in propinquo modicam manum mitteret seque ducem his qui mittebantur obtulit auocatus in diuersum hostis dimisit consulem decium autem cinxit obseditque illas quoque angustias noctu eruptione facta cum frustratus esset decius incolumis cum militibus consuli accessit idem fecit sub atilio calatino consule is cuius uarie traditur nomen alii laberium nonnulli q caedicium plurimi calpurnium flammam uocitatum scripserunt is cum demissum in eam uallem uideret exercitum cuius latera omniaque superiora hostis insederat depoposcit et accepit trecentos milites quos adhortatus ut uirtute sua exercitum seruarent in mediam uallem decucurrit et ad opprimendos eos undique descendit hostis longoque et aspero proelio retentus occasionem consuli ad extrahendum exercitum dedit  q minucius consul in liguria demisso in angustias exercitu cum iam omnibus obuersaretur caudinae cladis exemplum numidas auxiliares tam propter ipsorum quam propter equorum deformitatem despiciendos iussit adequitare faucibus quae tenebantur primo intenti hostes ne lacesserentur stationem obiecerunt de industria numidae ad augendum sui contemptum labi equis et per ludibrium spectaculo esse affectauerunt ad nouitatem rei laxatis ordinibus barbari in spectaculum usque resoluti sunt quod ubi animaduerterunt numidae paulatim succedentes additis calcaribus per intermissas hostium stationes eruperunt quorum deinde cum proximos incenderent agros necesse liguribus fuit auocari ad defendenda sua inclusosque romanos emittere l sulla bello sociali apud aeserniam inter angustias deprehensus ab exercitu hostium cui duillius praeerat colloquio petito de condicionibus pacis agitabat sine effectu hostem tamen propter indutias neglegentia resolutum animaduertens nocte profectus relicto bucinatore qui uigilias ad fidem remanentium diuideret et quarta uigilia commissa consequeretur incolumes suos cum omnibus impedimentis tormentisque in tuta perduxit idem aduersus archelaum praefectum mithridatis in cappadocia iniquitate locorum et multitudine hostium pressus fecit pacis mentionem interpositoque tempore etiam indutiarum et per haec auocata intentione aduersariorum euasit hasdrubal frater hannibalis cum saltum non posset euadere faucibus eius obsessis egit cum claudio nerone recepitque dimissum hispania excessurum cauillatus deinde condicionibus dies aliquot extraxit quibus omnibus non omisit per angustos tramites et ob id neglectos dimittere per partes exercitum ipse deinde cum reliquis expeditis facile effugit spartacus fossam qua erat a m crasso circumdatus caesis captiuorum pecorumque corporibus noctu repleuit et supergressus est idem in uesuuio obsessus ea parte qua mons asperrimus erat ideoque incustoditus ex uimine siluestri catenas conseruit quibus demissus non  solum euasit uerum etiam ex alio latere clodium ita terruit ut aliquot cohortes gladiatoribus quattuor et septuaginta cesserint idem cum ab l uarinio proconsule praeclusus esset palis per modica interualla fixis ante portam erecta cadauera adornata ueste atque armis alligauit ut procul intuentibus stationis species esset ignibus per tota castra factis imagine uana deluso hoste copias silentio noctis eduxit brasidas dux lacedaemoniorum circa amphipolim ab atheniensium multitudine numero impar deprehensus claudendum se praestitit ut per longum coronae ambitum extenuaret hostilem frequentiam quaque rarissimi obstabant erupit iphicrates in thracia cum depresso loco castra posuisset explorasset autem ab hoste proximum teneri collem ex quo unus ad opprimendos ipsos descensus erat nocte paucis intra castra relictis imperauit multos ignes facerent eductoque exercitu et disposito circa latera praedictae uiae passus est transire barbaros locorumque iniquitate in qua ipse fuerat in illos conuersa parte exercitus terga eorum cecidit parte castra cepit darius ut falleret scythas discessu canes atque asinos in castris reliquit quos cum latrantes rudentesque hostis audiret remanere darium credidit eundem errorem obiecturi nostris ligures per diuersa loca buculos laqueis ad arbores alligauerunt qui diducti frequentiore mugitu speciem remanentium praebebant hostium hanno ab hostibus clausus locum eruptioni maxime aptum aggestis leuibus materiis incendit tum hoste ad ceteros exitus custodiendos auocato milites per ipsam flammam eduxit admonitos ora scutis crura ueste contegere hannibal ut iniquitatem locorum et inopiam instante fabio maximo effugeret noctu boues quibus ad cornua fasciculos alligauerat sarmentorum subiecto igne dimisit cumque ipso motu adulescente flamma turbaretur pecus magna discursatione montes in quos actum erat collustrauit romani qui ad speculandum concurrerant primo prodigium opinati sunt dein cum certa fabio renuntiassent ille insidiarum metu suos castris continuit barbari obsistente nullo profecti sunt   de insidiis in itinere factis fuluius nobilior cum ex samnio in lucanos exercitum duceret et cognouisset a perfugis hostes nouissimum agmen eius aggressuros fortissimam legionem primo ire ultima sequi iussit impedimenta ita factum pro occasione amplexi hostes diripere sarcinas coeperunt fuluius legionem de qua supra dictum est quinque cohortes in dextram uiae partem direxit quinque ad sinistram atque ita praedationi intentos hostes explicato per utraque latera milite clausit ceciditque idem hostibus tergum eius in itinere prementibus flumine interueniente non ita magno ut transitum prohiberet moraretur tamen rapididate alteram legionem in occulto citra flumen collocauit ut hostes paucitate contempta audacius sequerentur quod ubi factum est legio quae ob hoc disposita erat ex insidiis hostem aggressa uastauit iphicrates in thraciam cum propter condicionem locorum longum agmen deduceret et nuntiatum esset ei hostes summum id aggressuros cohortes in utraque latera secedere et consistere iussit ceteros suffugere et iter maturare transeunte autem toto agmine lectissimos quosque retinuit et ita passim circa praedam occupatos hostes iam etiam fatigatos ipse requietis et ordinatis suis aggressus fudit exuitque praeda boii in silua litana quam transiturus erat noster exercitus succiderunt arbores ita ut parte exigua sustentatae starent donec impellerentur delituerunt deinde ad extremas ipsi ingressoque siluam hoste per proximas ulteriores impulerunt eo modo propagata pariter supra romanos ruina magnam manum eliserunt  quemadmodum ea quibus deficiemur uideantur non deesse aut usus eorum expleatur l caecilius metellus quia usu nauium quibus elephantos transportaret deficiebatur iunxit dolia constrauitque tabulatis ac super ea positos per siculum fretum transmisit  hannibal cum in praealti fluminis transitum elephantos non posset compellere nec nauium aut materiarum quibus rates construerentur copiam haberet iussit ferocissimum elephantum sub aure uulnerari et eum qui uulnerasset tranato statim flumine procurrere elephantus exasperatus ad persequendum doloris sui auctorem tranauit amnem et reliquis idem audendi fecit exemplum carthaginiensium duces instructuri classem quia sparto deficiebantur crinibus tonsarum mulierum ad funes efficiendos usi sunt idem massilienses et rhodii fecerunt                                      m antonius a mutina profugus cortices pro scutis militibus suis dedit spartaco copiisque eius scuta ex uimine fuerunt quae coriis tegebantur non alienus ut arbitror hic locus est referendi factum alexandri macedonis illud nobile qui per deserta africae itinera grauissima siti cum exercitu affectus oblatam sibi a milite in galea aquam spectantibus uniuersis effudit utilior exemplo temperantiae quam si communicare potuisset  de distringendis hostibus coriolanus cum ignominiam damnationis suae bello ulcisceretur populationem patriciorum agrorum inhibuit deustis uastatisque plebeiorum ut discordiam moueret qua consensus romanorum distringeretur hannibal fabium cui neque uirtute neque artibus bellandi par erat ut infamia distringeret agris eius abstinuit ceteros populatus contra ille ne suspecta ciuibus fides esset magnitudine animi effecit publicatis possessionibus suis fabius maximus quinto consul cum gallorum et umbrorum etruscorum samnitium aduersus populum romanum exercitus coissent contra quos et ipse trans appenninum in sentinate castra communiebat scripsit fuluio et postumio qui in praesidio urbi erant copias ad clusium mouerent quibus assecutis ad sua defendenda etrusci umbrique deuerterunt relictos samnites gallosque fabius et collega decius aggressi uicerunt  m curius aduersus sabinos qui ingenti exercitu conscripto relictis finibus suis nostros occupauerant occultis itineribus manum misit quae desolatos agros eorum uicosque per diuersa incenderunt sabini ad arcendam domesticam uastitatem recesserunt curio contigit et uacuos infestare hostium fines et exercitum sine proelio auertere sparsumque caedere t didius paucitate suorum diffidens cum in aduentum earum legionum quas exspectabat traheret bellum et occurrere eis hostem comperisset contione aduocata aptari iussit milites ad pugnam ac de industria neglegentius custodiri captiuos ex quibus pauci qui profugerant nuntiauerunt suis pugnam imminere at illi ne sub exspectatione proelii diducerent uiris omiserunt occurrere eis quibus insidiabantur legiones tutissime nullo excipiente ad didium peruenerunt bello punico quaedam ciuitates quae a romanis deficere ad poenos destinauerant cum obsides dedissent quos recipere antequam desciscerent studebant simulauerunt seditionem inter finitimos ortam quam romanorum legati dirimere deberent missosque eos uelut contraria pignora retinuerunt nec ante reddiderunt quam ipsi reciperarent suos legati romanorum cum missi essent ad antiochum regem qui secum hannibalem uictis iam carthaginiensibus habebat consiliumque eius aduersus romanos instruebat crebris cum hannibale colloquiis effecerunt ut is regi fieret suspectus cui gratissimus alioquin et utilis erat propter calliditatem et peritiam bellandi q metellus aduersus iugurtham bellum gerens missos ad se legatos eius corrupit ut sibi proderent regem cum et alii uenissent idem fecit eodem consilio usus est et aduersus tertios sed de captiuitate iugurthae res parum processit uiuum enim tradi sibi uolebat plurimum tamen consecutus est nam cum interceptae fuissent epistulae eius ad regios amicos scriptae in omnis eos rex animaduertit spoliatusque consiliis amicos postea parare non potuit c caesar per exceptum quendam aquatorem cum comperisset afranium petreiumque castra noctu moturos ut citra uexationem suorum hostilia impediret consilia initio statim noctis uasa conclamare milites et praeter aduersariorum castra agi mulos cum fremitu et sono iussit continuere se quos retentos uolebat arbitrati castra caesarem mouere  scipio africanus ad excipienda auxilia cum commeatibus hannibali uenientia minucium thermum dimisit ipse subuenturus dionysius syracusanorum tyrannus cum afri ingenti multitudine traiecturi essent in siciliam ad eum oppugnandum castella pluribus locis communiit custodibusque praecepit ut ea aduenienti hosti dederent dimissique syracusas occulte redirent afris necesse fuit capta castella praesidio obtinere quos dionysius redactos ad quam uoluerat paucitatem paene iam par numero aggressus uicit cum suos contraxisset et aduersarios sparsisset agesilaus lacedaemonius cum inferret bellum tissaphernae cariam se petere simulauit quasi aptius locis montuosis aduersus hostem equitatu praeualentem pugnaturus per hanc consilii ostentationem auocato in cariam tissapherne ipse lydiam ubi caput hostium regni erat irrupit oppressisque qui illic agebant pecunia regia potitus est  de seditione militum compescenda aulus manlius consul cum comperisset coniurasse milites in hibernis campaniae ut iugulatis hospitibus ipsi res inuaderent eorum rumorem sparsit eodem loco hibernaturos atque ita dilato coniuratorum consilio campaniam periculo liberauit et ex occasione nocentes puniit l sulla cum legiones ciuium romanorum perniciosa seditione furerent consilio restituit sanitatem efferatis propere enim annuntiari iussit hostem adesse et ad arma uocantium clamorem tolli signa canere discussa seditio est uniuersis aduersus hostem consentientibus cn pompeius trucidato ab exercitu mediolani senatu ne tumultum moueret si solos euocasset nocentes mixtos eis qui extra delictum erant uenire iussit ita et noxii minore cum metu quia non segregati ideoque non ex causa culpae uidebantur arcessiri paruerunt et illi quibus integra erat conscientia custodiendis quoque nocentibus attenderunt ne illorum fuga inquinarentur c caesar cum quaedam legiones eius seditionem mouissent adeo ut in perniciem quoque ducis uiderentur consurrecturae dissimulato metu processit ad milites postulantibusque missionem ultro minaci uultu dedit  exauctoratos paenitentia coegit satisfacere imperatori obsequentioresque in reliqua opera se dare  quemadmodum intempestiua postulatio pugnae inhibeatur q sertorius quod experimento didicerat imparem se uniuerso romanorum exercitui ut barbaros quoque inconsulte pugnam exposcentes doceret adductis in conspectum duobus equis praeualido alteri alteri admodum exili duos admouit iuuenes similiter affectos robustum et gracilem ac robustiori imperauit equo exili uniuersam caudam abrumpere gracili autem ualentiorem per singulos pilos uellere cumque gracilis fecisset quod imperatum erat ualidissimus cum infirmis equi cauda sine effectu luctaretur naturam inquit sertorius romanarum cohortium per hoc uobis exemplum ostendi milites insuperabiles sunt uniuersas aggredienti easdem lacerabit et carpet qui per partes attemptauerit idem cum uideret suos pugnae signum inconsulte flagitantes crederetque rupturos imperium nisi congrederentur permisit turmae equitum ad lacessendos hostes ire laborantique submisit alias et sic recepit omnes tutiusque et sine noxa ostendit quis exitus flagitatam pugnam mansisset obsequentissimis inde eis usus est agesilaus lacedaemonius cum aduersus thebanos castra super ripam posuisset multoque maiorem hostium manum esse intellegeret et ideo suos arcere a cupiditate decernendi uellet dixit responso deum se ex collibus pugnare iussum et ita exiguo praesidio ad ripam posito accessit in colles quod thebani pro metu interpretati transierunt flumen et cum facile depulissent praesidium ceteros insecuti auidius iniquitate locorum a paucioribus uicti sunt scorylo dux dacorum cum sciret dissociatum armis ciuilibus populum romanum neque tamen sibi temptandum arbitraretur quia externo bello posset concordia inter ciues coalescere duos canes in conspectu popularium commisit iisque acerrime inter ipsos pugnantibus lupum ostendit  quem protinus canes omissa inter se ira aggressi sunt quo exemplo prohibuit barbaros ab impetu romanis profuturo  quemadmodum incitandus sit ad proelium exercitus m fabius et cn manlius consules aduersus etruscos propter seditio                                                                        nes detractante proelium exercitu ultro simulauerunt cunctationem donec milites probris hostium coacti pugnam deposcerent iurarentque se ex ea uictores redituros fuluius nobilior cum aduersus samnitium numerosum exercitum et successibus tumidum paruis copiis necesse haberet decertare simulauit unam legionem hostium corruptam a se ad proditionem imperauitque ad eius rei fidem tribunis et primis ordinibus et centurionibus quantum quisque numeratae pecuniae aut auri argentique haberet conferret ut repraesentari merces proditoribus posset se autem his qui contulissent pollicitus est consummata uictoria ampla insuper praemia daturum quae persuasio romanis alacritatem attulit et fiduciam unde etiam praeclara uictoria commisso statim bello parata est c caesar aduersus germanos et ariouistum pugnaturus confusis suorum animis pro contione dixit nullius se eo die opera nisi decimae legionis usurum quo consecutus est ut decimani tamquam praecipuae fortitudinis testimonio cogerentur et ceteri pudore ne penes alios gloria uirtutis esset q fabius quia egregie sciebat et romanos eius esse libertatis quae contumelia exasperaretur et a poenis nihil iustum aut moderatum exspectabat misit legatos carthaginem de condicionibus pacis quas cum illi iniquitatis et insolentiae plenas rettulissent exercitus romanorum ad pugnandum concitatus est agesilaus lacedaemoniorum dux cum prope ab orchomeno socia ciuitate castra haberet comperissetque plerosque ex militibus pretiosissima rerum deponere intra munimenta praecepit oppidanis ne quid ad exercitum suum pertinens reciperetur quo ardentius dimicaret miles qui sciret sibi pro omnibus suis pugnandum  epaminondas dux thebanorum aduersus lacedaemonios dimicaturus ut non solum uiribus milites sui uerum etiam affectibus adiuuarentur pronuntiauit in contione destinatum lacedaemoniis si uictoria poterentur omnes uirilis sexus interficere uxoribus autem eo rum et liberis in seruitutem abductis thebas diruere qua denuntiatione concitati primo impetu thebani lacedaemonios expugnauerunt leotychidas dux lacedaemoniorum classe pugnaturus eodem die quo uicerant socii quamuis ignarus actae rei uulgauit nuntiatam sibi uictoriam partium quo constantiores ad pugnam milites haberet aulus postumius proelio quo cum latinis conflixit oblata specie duorum in equis iuuenum animos suorum erexit pollucem et castorem adesse dicens ac sic proelium restituit archidamus lacedaemonius aduersus arcades bellum gerens arma in castris statuit et circa ea duci equos noctu clam imperauit quorum uestigia mane tamquam castor et pollux perequitassent ostendens affuturos eosdem ipsis proeliantibus persuasit pericles dux atheniensium initurus proelium cum animaduertisset lucum ex quo utraque acies conspici poterat densissimae opacitatis uastum alioquin et diti patri sacrum ingentis illic staturae hominem altissimis coturnis et ueste purpurea et coma uenerabilem in curru candidorum equorum sublimem constituit qui dato signo pugnae proueheretur et uoce periclem nomine appellans cohortaretur eum diceretque deos atheniensibus adesse quo paene ante coniectum teli hostes terga uerterunt l sulla quo paratiorem militem ad pugnandum haberet praedici sibi a diis futura simulauit postremo etiam in conspectu exercitus priusquam in aciem descenderet signum modicae amplitudinis quod delphis sustulerat orabat petebatque promissam uictoriam maturaret c marius sagam quandam ex syria habuit a qua se dimicationum euentus praediscere simulabat q sertorius cum barbaro et rationis indocili milite uteretur ceruam candidam insignis formae per lusitaniam ducebat et ab ea se quae agenda aut uitanda essent praenoscere asseuerabat ut barbari ad omnia tamquam diuinitus imperata oboedirent  hoc genere strategematon non tantum ea parte utendum est qua imperitos existimabimus esse apud quos his utemur sed multo magis ea qua talia erunt quae excogitabuntur ut a diis monstrata credantur alexander macedo sacrificaturus inscripsit medicamento haruspicis manum quam ille extis erat suppositurus litterae significabant uictoriam alexandro dari quas cum iecur calidum rapuisset et a rege militi esset ostensum auxit animum tamquam deo spondente uictoriam idem fecit sudines haruspex proelium eumene cum gallis commissuro epaminondas thebanus aduersus lacedaemonios fiduciam suorum religione adiuuandam ratus arma quae ornamentis affixa in templis erant nocte subtraxit persuasitque militibus deos iter suum sequi ut proeliantibus ipsis adessent agesilaus lacedaemonius cum quosdam persarum cepisset quorum habitus multum terroris praefert quotiens ueste tegitur nudatos militibus suis ostendit ut alba corpora et umbratica contemnerentur gelo syracusarum tyrannus bello aduersum poenos suscepto cum multos cepisset infirmissimum quemque praecipue ex auxiliaribus qui nigerrimi erant nudatum in conspectum suorum produxit ut persuaderet contemnendos cyrus rex persarum ut concitaret animos popularium tota die in excidenda silua quadam eos fatigauit deinde postridie praestitit eis liberalissimas epulas et interrogauit utro magis gauderent cumque ei praesentia probassent atqui per haec inquit ad illa perueniendum est nam liberi beatique esse nisi medos uiceritis non potestis atque ita eos ad cupiditatem proelii concitauit l sulla quia aduersus archelaum praefectum mithridatis apud piraeea pigrioribus ad proelium militibus utebatur opere eos fatigando compulit ad poscendum ultro pugnae signum fabius maximus ueritus ne qua fiducia nauium ad quas refugium erat minus constanter pugnaret exercitus incendi eas priusquam iniret proelium iussit   de dissoluendo metu quem milites ex aduersis conceperint ominibus scipio ex italia in africam transportato exercitu cum egrediens naue prolapsus esset et ob hoc attonitos milites cerneret id quod trepidationem afferebat constantia et magnitudine animi in hortationem conuertit et plaudite inquit milites africam oppressi c caesar cum forte conscendens nauem lapsus esset teneo te terra mater inquit qua interpretatione effecit ut repetiturus illas a quibus proficiscebatur terras uideretur t sempronius gracchus consul acie aduersus picentes directa cum subitus terrae motus utrasque partis confudisset exhortatione confirmauit suos et impulit consternatum superstitione inuaderent hostem adortusque deuicit sertorius cum equitum scuta extrinsecus equorumque pecora cruenta subito prodigio apparuissent uictoriam portendi interpretatus est quoniam illae partes solerent hostili cruore respergi epaminondas thebanus contristatis militibus quod ex hasta eius ornamentum infulae more dependens uentus ablatum in sepulchrum lacedaemonii cuiusdam depulerat nolite inquit milites trepidare lacedaemoniis significatur interitus sepulchra enim funeribus ornantur idem cum fax de caelo nocte delapsa eos qui animaduerterunt terruisset lumen inquit hoc numina ostendunt idem instante aduersus lacedaemonios pugna cum sedile in quo resederat succubuisset et id uulgo pro tristi exciperetur significatione confusi milites interpretarentur immo inquit uetamur sedere l sulpicius gallus defectum lunae imminentem ne pro ostento exciperent milites praedixit futurum additis rationibus causisque defectionis agathocles syracusanus aduersus poenos simili eiusdem sideris deminutione quia sub diem pugnae ut prodigio milites sui consternati erant ratione qua id accideret exposita docuit quidquid illud foret ad rerum naturam non ad ipsorum propositum pertinere  pericles cum in castra eius fulmen decidisset terruissetque milites aduocata contione lapidibus in conspectu omnium collisis ignem excussit sedauitque conturbationem cum docuisset similiter nubium attritu excuti fulmen                                           timotheus atheniensis aduersus corcyraeos nauali proelio decertaturus gubernatori suo qui proficiscenti iam classi signum receptui coeperat dare quia ex remigibus quendam sternutantem audierat miraris inquit ex tot milibus unum perfrixisse chabrias atheniensis classe dimicaturus excusso ante nauem ipsius fulmine exterritis per tale prodigium militibus nunc inquit potissimum ineunda pugna est cum deorum maximus iuppiter adesse numen suum classi nostrae ostendit  liber secundus dispositis primo libro exemplis instructuris ut mea fert opinio ducem in his quae ante commissum proelium agenda sunt deinceps reddemus pertinentia ad ea quae in ipso proelio agi solent et deinde ea quae post proelium eorum quae ad proelium pertinent species sunt i de tempore ad pugnam eligendo ii de loco ad pugnam eligendo iii de acie ordinanda iu de acie hostium turbanda u de insidiis ui de emittendo hoste ne clausus proelium ex desperatione redintegret uii de dissimulandis aduersis uiii de restituenda per constantiam acie eorum deinde quae post proelium agenda sunt has esse species existimauerim ix si res prospere cesserit de consummandis reliquiis belli x si res durius cesserit de aduersis emendandis xi de dubiorum animis in fide retinendis xii quae facienda sint pro castris si satis fiduciae in praesentibus copiis non habemus xiii de effugiendo de tempore ad pugnam eligendo p scipio in hispania cum comperisset hasdrubalem poenorum ducem ieiuno exercitu mane processisse in aciem continuit in horam septimam  suos quibus praeceperat ut quiescerent et cibum caperent cumque hostes inedia siti mora sub armis fatigati repetere castra coepissent subito copias eduxit et commisso proelio uicit metellus pius in hispania aduersus hirtuleium cum ille oriente protinus die instructam aciem uallo eius admouisset feruidissimo tunc tempore anni intra castra continuit suos in horam diei sextam atque ita fatigatos aestu facile integris et recentibus suorum uiribus uicit idem iunctis cum pompeio castris aduersus sertorium in hispania cum saepe instruxisset aciem hoste qui imparem se duobus credebat pugnam detrectante quodam deinde tempore sertorianos milites animaduertisset magno impetu instinctos deposcentes pugnam umerosque exserentes et lanceas uibrantes existimauit ardori cedendum in tempore recepitque exercitum et pompeio idem faciendi auctor fuit postumius consul in sicilia cum castra eius a punicis trium milium passuum spatio distarent et dictatores carthaginiensium cotidie ante ipsa munimenta romanorum dirigerent aciem exigua manu leuibus assidue proeliis pro uallo resistebat quam consuetudinem contemnente iam poeno reliquis omnibus per quietem intra uallum praeparatis ex more pristino cum paucis sustentauit incursum aduersariorum ac solito diutius detinuit quibus fatigatis post sextam horam et iam se recipientibus et cum inedia quoque laborarent per recentes suos hostem quem praedicta profligauerant incommoda fugauit iphicrates atheniensis quia explorauerat eodem assidue tempore hostes cibum capere maturius uesci suos iussit et eduxit in aciem egressumque hostem ita detinuit ut ei neque confligendi neque abeundi daret facultatem inclinato deinde iam die reduxit suos et nihilo minus in armis retinuit fatigati hostes non statione magis quam inedia statim ad curam corporis et cibum capiendum festinauerunt iphicrates rursus eduxit et incompositi hostis aggressus est castra idem cum aduersus lacedaemonios pluribus diebus castra comminus haberet et utraque pars certis temporibus assidue pabulatum lignatumque procederet quodam die militum habitu seruos lixasque dimisit ad munera milites retinuit et cum hostes dispersi essent ad similia munera expugnauit castra eorum inermesque cum fasciculis passim ad tumultum recurrentes facile aut occidit aut cepit  uerginius consul in uolscis cum procurrere hostes effuse ex longinquo uidisset quiescere suos ac defixa tenere pila iussit tum anhelantem integris uiribus exercitus sui aggressus auertit fabius maximus non ignarus gallos et samnites primo impetu praeualere suorum autem infatigabiles spiritus inter moras decertandi etiam incalescere imperauit militibus contenti primo congressu sustinere hostem mora fatigarent quod ubi successit admoto etiam subsidio suis in prima acie uniuersis uiribus oppressum fudit hostem philippus ad chaeroniam memor sibi esse militem longo usu duratum atheniensibus acrem quidem sed inexercitatum et in impetu tantum uiolentum ex industria proelium traxit moxque languentibus iam atheniensibus concitatius intulit signa et ipsos cecidit lacedaemonii certiores ab exploratoribus facti messenios in eam exarsisse rabiem ut in proelium cum coniugibus ac liberis descenderent pugnam distulerunt c caesar bello ciuili cum exercitum afranii et petrei circumuallatum siti angeret isque ob hoc exasperatus interfectis omnibus impedimentis ad pugnam descendisset continuit suos arbitratus alienum dimicationi tempus quod aduersarios ira et desperatio incenderet cn pompeius fugientem mithridatem cupiens ad proelium compellere elegit tempus dimicationi nocturnum ut abeunti se opponeret atque ita praeparatus subitam hostibus necessitatem decernendi iniecit praeterea sic constituit aciem ut ponticorum quidem oculos aduersa luna praestringeret suis autem illustrem et conspicuum praeberet hostem iugurtham constat memorem uirtutis romanorum semper inclinato die committere proelia solitum ut si fugarentur sui opportunam noctem haberent ad delitiscendum lucullus aduersus mithridatem et tigranem in armenia maiore apud tigranocertam cum ipse non amplius quindecim milia armatorum haberet hostis autem innumerabilem multitudinem eoque ipso inhabilem usus hoc eius incommodo nondum ordinatam hostium aciem inuasit atque ita protinus dissipauit ut ipsi quoque reges abiectis insignibus fugerent ti nero aduersus pannonios cum barbari feroces in aciem oriente statim die processissent continuit suos passusque est hostem nebula et  imbribus qui forte illo die crebri erant uerberari ac deinde ubi fessum stando et pluuia non solum sed et lassitudine deficere animaduertit signo dato adortus superauit c caesar in gallia quia compererat ariouisto germanorum regi institutum et quasi legem esse non pugnandi decrescente luna tum potissimum acie commissa impeditos religione hostes uicit diuus augustus uespasianus iudaeos saturni die quo eis nefas est quicquam seriae rei agere adortus superauit lysander lacedaemonius aduersus atheniensis apud aegospotamos instituit certo tempore infestare naues atheniensium dein reuocare classem ea re in consuetudinem perducta cum athenienses post digressum eius ad contrahendas copias dispergerentur extendit ex consuetudine classem et recepit tum hostium maxima parte ex more dilapsa reliquos adortus occidit et uniuersas naues cepit  de loco ad pugnam eligendo m curius quia phalangi regis pyrrhi explicitae resisti non posse animaduertebat dedit operam ut in angustiis confligeret ubi conferta sibi ipsa esset impedimento cn pompeius in cappadocia elegit castris locum editum unde adiuuante procliui impetum militum facile ipso decursu mithridatem superauit c caesar aduersus pharnacem mithridatis filium dimicaturus in colle instruxit aciem quae res expeditam ei uictoriam fecit nam pila ex edito in subeuntis barbaros emissa protinus eos auerterunt lucullus aduersus mithridatem et tigranem in armenia maiore apud tigranocertam dimicaturus collis proximi planum uerticem raptim cum parte copiarum adeptus in subiectos hostes decucurrit et equitatum eorum a latere inuasit auersumque et eorundem pariter pedites proturbantem insecutus clarissimam uictoriam rettulit           uentidius aduersus parthos non ante militem eduxit quam illi quingentis non amplius passibus abessent atque ita procursione subita adeo se admouit ut sagittas quibus ex longinquo usus est comminus applicitus eluderet quo consilio quia quandam etiam fiduciae speciem ostentauerat celeriter barbaros debellauit hannibal apud numistronem contra marcellum pugnaturus cauas et praeruptas uias obiecit a latere ipsaque loci natura pro munimentis usus clarissimum ducem uicit idem apud cannas cum comperisset uolturnum amnem ultra reliquorum naturam fluminum ingentis auras mane proflare quae arenarum et pulueris uertices agerent sic direxit aciem ut tota uis a tergo suis romanis in ora et oculos incideret quibus incommodis mire hosti aduersantibus illam memorabilem adeptus est uictoriam marius aduersus cimbros ac teutonos constituta die pugnaturus firmatum cibo militem ante castra collocauit ut per aliquantum spatii quo aduersarii dirimebantur exercitus hostium potius labore itineris profligaretur fatigationi deinde eorum incommodum aliud obiecit ita ordinata suorum acie ut aduerso sole et uento et puluere barbarorum occuparetur exercitus cleomenes lacedaemonius aduersus hippiam atheniensem qui equitatu praeualebat planitiem in qua dimicaturus erat arboribus prostratis impediit et inuiam fecit equiti hiberi in africa ingenti hostium multitudine excepti timentesque ne circumirentur applicuerunt se flumini quod altis in ea regione ripis praefluebat ita a tergo amne defensi et subinde cum uirtute praestarent incursando in proximos omnem hostium exercitum strauerunt xanthippus lacedaemonius sola loci commutatione fortunam punici belli conuertit nam cum a desperantibus iam carthaginiensibus mercede sollicitatus animaduertisset afros quidem qui equitatu et elephantis praestabant colles sectari a romanis autem quorum robur in pedite erat campestria teneri poenos in plana deduxit ubi per elephantos dissipatis ordinibus romanorum sparsos milites per numidas persecutus eorum exercitum fudit in illam diem terra marique uictorem epaminondas dux thebanorum aduersus lacedaemonios directurus aciem pro fronte eius decurrere equitibus iussis cum ingentem puluerem hostium oculis obiecisset exspectationemque equestris certaminis praetendis  set circumducto pedite ab ea parte ex qua decursus in aduersam hostium aciem ferebat inopinantium terga adortus cecidit lacedaemonii ccc contra innumerabilem multitudinem persarum thermopylas occupauerunt quarum angustiae non amplius quam parem numerum comminus pugnaturum poterant admittere eaque ratione quantum ad congressus facultatem aequati numero barbarorum uirtute autem praestantes magnam eorum partem ceciderunt nec superati forent nisi per proditorem ephialten trachinium circumductus hostis a tergo eos oppressisset themistocles dux atheniensium cum uideret utilissimum graeciae aduersus multitudinem xerxis nauium in angustiis salaminis decernere idque persuadere ciuibus non posset sollertia effecit ut a barbaris ad utilitates suas graeci compellerentur simulata namque proditione misit ad xerxen qui indicaret populares suos de fuga cogitare difficilioremque ei rem futuram si singulas ciuitates obsidione aggrederetur qua ratione effecit ut exercitus barbarorum primum inquietaretur dum tota nocte in statione custodiae est deinde ut sui mane integris uiribus cum barbaris uigilia marcentibus confligerent loco ut uoluerat arto in quo xerxes multitudine qua praestabat uti non posset  de acie ordinanda cn scipio in hispania aduersus hannonem ad oppidum indibile cum animaduertisset punicam aciem ita directam ut in dextro cornu hispani constituerentur robustus quidem miles sed qui alienum negotium ageret in sinistro autem afri minus uiribus firmi sed animi constantiores reducto sinistro latere suorum dextro cornu quod ualidissimis militibus exstruxerat obliqua acie cum hoste conflixit deinde fusis fugatisque afris hispanos qui in recessu spectantium more steterant facile in deditionem compulit philippus macedonum rex aduersus hyllios gerens bellum ut animaduertit frontem hostium stipatam electis de toto exercitu uiris latera autem infirmiora fortissimis suorum in dextro cornu collocatis sinistrum latus hostium inuasit turbataque tota acie uictoriam profligauit pammenes thebanus conspecta persarum acie quae robustissimas copias in dextro cornu collocatas habebat simili ratione et ipse suos ordi  nauit omnemque equitatum et fortissimum quemque peditum in dextro cornu infirmissimos autem contra fortissimos hostium posuit praecepitque ut ad primum impetum eorum fuga sibi consulerent in siluestria confragosaque loca se reciperent ita frustrato robore exercitus ipse optuma parte uirium suarum dextro cornu totam circumiit aciem hostium et auertit p cornelius scipio cui postea africano cognomen fuit aduersus hasdrubalem poenorum ducem in hispania gerens bellum ita per continuos dies ordinatum produxit exercitum ut media acies fortissimis fundaretur sed cum hostes quoque eadem ratione assidue ordinati procederent scipio eo die quo statuerat decernere commutauit instructionis ordinem et firmissimos id est legionarios in cornibus collocauit ac leuem armaturam in media acie sed retractam ita cornibus quibus ipse praeualebat infirmissimas hostium partes lunata acie aggressus facile fudit metellus in hispania eo proelio quo hirtuleium deuicit cum comperisset cohortes eius quae ualidissimae uocabantur in media acie locatas ipse mediam suorum aciem reduxit ne ea parte ante cum hoste confligeret quam cornibus complicatis medios undique circumuenisset artaxerxes aduersus graecos qui persida intrauerant cum multitudine superaret latius quam hostes acie instructa in fronte peditem equitem leuemque armaturam in cornibus collocauit atque ita ex industria lentius procedente media acie copias hostium cinxit ceciditque contra hannibal ad cannas reductis cornibus productaque media acie nostros primo impetu protrusit idem conserto proelio paulatim inuicem sinuantibus procedentibusque ad praeceptum cornibus auide insequentem hostem in mediam aciem suam recepit et ex utraque parte compressum cecidit ueterano et diu edocto usus exercitu hoc enim genus ordinationis exsequi nisi peritus et ad omne momentum respondens miles uix potest liuius salinator et claudius nero cum hasdrubal bello punico secundo decernendi necessitatem euitans in colle confragoso post uineas aciem direxisset ipsi diductis in latera uiribus uacua fronte ex utraque parte circumuenerunt eum atque ita aggressi superarunt hannibal cum frequentibus proeliis a claudio marcello superaretur nouissime sic castra metabatur ut aut montibus aut paludibus aut simili locorum aliqua opportunitate adiutus aciem eo modo collocaret ut uincen  tibus quidem romanis paene indemnem recipere posset intra munimenta exercitum cedentibus autem instandi liberum haberet arbitrium xanthippus lacedaemonius in africa aduersus m atilium regulum leuem armaturam in prima acie collocauit in subsidio autem robur exercitus praecepitque auxiliaribus ut emissis telis cederent hosti et cum se intra suorum ordines recepissent confestim in latera discurrerent et a cornibus rursus erumperent exceptumque iam hostem a robustioribus et ipsi circumierunt sertorius idem in hispania aduersus pompeium fecit cleandridas lacedaemonius aduersus lucanos densam instruxit aciem ut longe minoris exercitus speciem praeberet securis deinde hostibus in ipso certamine diduxit ordines et a lateribus circumuentos eos fudit gastronius lacedaemonius cum in auxilio aegyptiis aduersus persas uenisset et sciret firmiorem esse graecum militem magisque a persis timeri commutatis armis graecos in prima posuit acie et cum illi aequo marte pugnarent submisit aegyptiorum manum persae cum graecis quos aegyptios opinabantur restitissent superueniente multitu   dine quam ut graecorum expauerant cesserunt cn pompeius in albania quia hostes et numero et equitatu praeualebant iuxta collem in angustiis subsidere pedites et scutis protegere galeas ne fulgore earum conspicui fierent iussit equites deinde in aequum procedere ac uelut praetendere peditibus praecepitque eis ut ad primum impetum hostium refugerent et simul ad pedites uentum esset in latera discederent quod ubi explicitum est patefacto loco subita peditum consurrexit acies inuectosque temere hostes inopinato interfusa proelio cecidit m antonius aduersus parthos qui infinita multitudine sagittarum exercitum eius obruebant subsidere suos et testudinem facere iussit supra quam transmissis sagittis sine militum noxa exhaustus est hostis hannibal aduersus scipionem in africa cum haberet exercitum ex poenis et auxiliaribus quorum pars non solum ex diuersis gentibus sed etiam ex italicis constabat post elephantos lxxx qui in prima fronte positi hostium turbarent aciem auxiliares gallos et ligures et baliares maurosque posuit ut neque fugere possent poenis a tergo stantibus et hostem oppositi si non infestarent at certe fatigarent tum suis et mace  donibus qui iam fessos romanos integri exciperent in secunda acie collocatis nouissimos italicos constituit quorum et timebat fidem et segnitiam uerebatur quoniam plerosque eorum ab italia inuitos extraxerat scipio aduersus hanc formam robur legionis triplici acie in fronte ordinatum per hastatos et principes et triarios opposuit nec continuas construxit cohortes sed manipulis inter se distantibus spatium dedit per quod elephanti ab hostibus acti facile transmitti sine perturbatione ordinum possent ea ipsa interualla expeditis uelitibus impleuit ne interluceret acies dato his praecepto ut ad impetum elephantorum uel retro uel in latera concederent equitatum deinde in cornua diuisit et dextro romanis equitibus laelium sinistro numidis masinissam praeposuit quae tam prudens ordinatio non dubie causa uictoriae fuit archelaus aduersus l sullam in fronte ad perturbandum hostem falcatas quadrigas locauit in secunda acie phalangem macedonicam in tertia romanorum more armatos auxiliares mixtis fugitiuis italicae gentis quorum peruicaciae fidebat leuem armaturam in ultimo statuit in utroque deinde latere equitatum cuius amplum numerum habebat circumeundi hostis causa posuit contra haec sulla fossas amplae latitudinis utroque latere duxit et capitibus earum castella communiit qua ratione ne circuiretur ab hoste et peditum numero et maxime equitatu superante consecutus est triplicem deinde peditum aciem ordinauit relictis interuallis per quae leuem armaturam et equitem quem in nouissimo collocauerat ut cum res exegisset emitteret tum postsignanis qui in secunda acie erant imperauit ut densos numerososque palos firme in terram defigerent intraque eos appropinquantibus quadrigis antesignanorum aciem recepit tum demum sublato uniuersorum clamore uelites et leuem armaturam ingerere tela iussit quibus factis quadrigae hostium aut implicitae palis aut exterritae clamore telisque in suos conuersae sunt turbaueruntque macedonum structuram qua cedente cum sulla instaret et archelaus equitem opposuisset romani equitem subito emissi auerterunt eos consummaueruntque uictoriam c caesar gallorum falcatas quadrigas eadem ratione palis defixis excepit inhibuitque alexander ad arbela cum hostium multitudinem uereretur uirtuti autem suorum fideret aciem in omnem partem spectantem ordinauit ut circumuenti undique pugnare possent  paulus aduersus persen macedonum regem cum is phalangem suorum duplicem mediam in partem direxisset eamque leui armatura cinxisset et equitem utroque cornu collocasset triplicem aciem cuneis instruxit inter quos uelites subinde emisit quo genere cum profligari nihil uideret cedere instituit ut hac simulatione perduceret hostes in confragosa loca quae ex industria captauerat cum sic quoque suspecta calliditate recedentium ordinata sequeretur phalanx equites a sinistro cornu praeter oram phalangis iussit transcurrere citatis equis tectos ut obiectis armis ipso impetu praefringerent hostium spicula quo genere telorum exarmati macedones soluerunt aciem et terga uerterunt pyrrhus pro tarentinis apud asculum secundum homericum uersum quo pessimi in medium recipiuntur dextro cornu samnites epirotasque sinistro bruttios atque lucanos cum sallentinis in media acie tarentinos collocauit equitatum et elephantos in subsidiis esse iussit contra consules aptissime diuisis in cornua equitibus legiones in prima acie et in subsidiis collocauerunt et his immiscuerunt auxilia xl milia utrimque fuisse constat pyrrhi dimidia pars exercitus amissa apud romanos u milia desiderata sunt cn pompeius aduersus c caesarem palaepharsali triplicem instruxit aciem quarum singulae denos ordines in latitudinem habuerunt legiones secundum uirtutem cuiusque firmissimas in cornibus et in medio collocauit spatia his interposita tironibus suppleuit dextro latere dc equites propter flumen enipea qui et alueo suo et alluuie regionem impedierat reliquum equitatum in sinistro cornu cum auxiliis omnibus locauit ut inde iulianum exercitum circumiret aduersus hanc ordinationem c caesar et ipse triplici acie dispositis in fronte legionibus sinistrum latus ne circumiri posset admouit paludibus in dextro cornu equitem posuit cui uelocissimos miscuit peditum ad morem equestris pugnae exercitatos sex deinde cohortes in subsidio retinuit ad res subitas et dextro latere conuersas in obliquum unde equitatum hostium exspectabat collocauit nec ulla res eo die plus ad uictoriam caesari contulit effusum namque pompei equitatum inopinato excursu auerterunt caedendumque tradiderunt imperator caesar augustus germanicus cum subinde chatti equestre proelium in siluas refugiendo deducerent iussit suos equites simulatque  ad impedita uentum esset equis desilire pedestrique pugna confligere quo genere consecutus ne quis iam locus uictoriam eius moraretur c duellius cum uideret graues suas naues mobilitate punicae classis eludi irritamque uirtutem militum fieri excogitauit manus ferreas quae ubi hostilem apprenderant nauem superiecto ponte transgrediebatur romanus et in ipsorum ratibus comminus eos trucidabant  de acie hostium turbanda papirius cursor filius consul cum aequo marte aduersus obstinatos samnites concurreret ignorantibus suis praecepit spurio nautio ut pauci alares et agasones mulis insidentes ramosque per terram trahentes a colle transuerso magno tumultu decurrerent quibus prospectis proclamauit uictorem adesse collegam occuparent ipsi praesentis proelii gloriam quo facto et romani fiducia concitati proruere et hostes puluere perculsi terga uerterunt fabius rutilius maximus quarto consulatu in samnio omni modo frustra conatus aciem hostium perrumpere nouissime hastatos subduxit ordinibus et cum scipione legato suo circummisit iussitque collem capere ex quo decurri poterat in hostium terga quod ubi factum est romanis creuit animus et samnites perterriti fugam molientes caesi sunt minucius rufus imperator cum a scordiscis dacisque premeretur quibus impar erat numero praemisit fratrem et paucos una equites cum aeneatoribus praecepitque ut cum uidisset contractum proelium subitus ex diuerso se ostenderet iuberetque concinere aeneatores resonantibus montium iugis species ingentis multitudinis offusa est hostibus qua perterriti dedere terga acilius glabrio consul aduersus antiochi regis aciem quam is in achaia pro angustiis thermopylarum direxerat iniquitatibus loci non irritus tantum sed cum iactura quoque repulsus esset nisi circummissus ab eo porcius cato qui tum iam consularis tribunus militum a populo factus in exercitu erat deiectis iugis callidromi montis aetolis qui praesidio ea                                                               tenebant super imminentem castris regiis collem a tergo subitus apparuisset quo facto perturbatis antiochi copiis utrimque irrupere romani et fusis fugatisque castra ceperunt c sulpicius peticus consul contra gallos dimicaturus iussit muliones clam in montes proximos cum mulis abire et indidem conserto iam proelio uelut equis insidentes ostentare se pugnantibus qua re galli existimantes aduentare auxilia romanis cessere iam paene uictores marius circa aquas sextias cum in animo haberet postera die depugnare aduersus teutonos marcellum cum parua manu equitum peditumque nocte post terga hostium misit et ad implendam multitudinis speciem agasones lixasque armatos simul ire iussit iumentorumque magnam partem instratorum centunculis ut per hoc facies equitatus obiceretur praecepitque ut cum animaduertissent committi proelium ipsi in terga hostium descenderent qui apparatus tantum terroris intulit ut asperrimi hostes in fugam uersi sint licinius crassus fugitiuorum bello apud camalatrum educturus militem aduersus castum et cannicum duces gallorum xii cohortes cum c pomptinio et q marcio rufo legatis post montem circummisit quae cum commisso iam proelio a tergo clamore sublato decucurrissent ita fuderunt hostes ut ubique fuga nusquam pugna capesseretur m marcellus cum uereretur ne paucitatem militum eius clamor detegeret simul lixas calonesque et omnis generis sequellas conclamare iussit atque hostem magni exercitus specie exterruit ualerius laeuinus aduersus pyrrhum occiso quodam gregali tenens gladium cruentum utrique exercitui persuasit pyrrhum interemptum quamobrem hostes destitutos se ducis morte credentes consternati a mendacio in castra se pauidi receperunt iugurtha in numidia aduersus c marium cum latinae quoque linguae usum ei conuersatio pristina castrorum dedisset in primam aciem procucurrit et occisum a se c marium clare praedicauit atque ita multos nostrorum auertit myronides atheniensis dubio proelio aduersus thebanos rem gerens repente in dextrum suorum cornu prosiluit et exclamauit sinistro iam se uicisse qua re et suis alacritate et hostibus iniecto metu uicit  croesus praeualido hostium equitatui camelorum gregem opposuit quorum nouitate et odore consternati equi non solum insidentes praecipitauerunt sed peditum quoque suorum ordines protriuerunt uincendosque hosti praebuerunt pyrrhus epirotarum rex pro tarentinis aduersus romanos eodem modo elephantis ad perturbandam aciem usus est poeni quoque aduersus romanos frequenter idem fecerunt uolscorum castra cum prope a uirgultis siluaque posita essent camillus ea omnia quae conceptum ignem usque in uallum perferre poterant incendit et sic aduersarios exuit castris p crassus bello sociali eodem modo prope cum copiis omnibus interceptus est hispani contra hamilcarem boues uehiculis adiunctos in prima fronte constituerunt uehiculaque tedae et sebi et sulphuris plena signo pugnae dato incenderunt actis deinde in hostem bubus consternatam aciem perruperunt falisci et tarquinienses compluribus suorum in habitum sacerdotum subornatis faces et angues furiali habitu praeferentibus aciem romanorum turbauerunt idem ueientes et fidenates facibus arreptis fecerunt atheas rex scytharum cum aduersus ampliorem triballorum exercitum confligeret iussit a feminis puerisque et omni imbelli turba greges asinorum ac boum ad postremam hostium aciem admoueri et erectas hastas praeferri famam deinde diffudit tamquam auxilia sibi ab ulterioribus scythis aduentarent qua asseueratione auertit hostem  de insidiis romulus per latebras copiarum parte disposita cum ad fidenas accessisset simulata fuga temere hostes insecutos eo perduxit ubi occultos milites habebat qui undique adorti effusos et incautos ceciderunt q fabius maximus consul auxilio sutrinis missus aduersus etruscos omnes hostium copias in se conuertit deinde simulato timore in superiora loca uelut fugiens recessit effuseque subeuntes aggressus non acie tantum superauit sed etiam castris exuit  sempronius gracchus aduersus celtiberos metu simulato continuit exercitum emissa deinde armatura leui quae hostem lacesseret ac statim pedem referret euocauit hostes deinde inordinatos aggressus usque eo cecidit ut etiam castra caperet l metellus consul in sicilia bellum aduersus hasdrubalem gerens ob ingentem eius exercitum et cxxx elephantos intentior simulata diffidentia intra panhormum copias tenuit fossamque ingentis magnitudinis ante se duxit conspecto deinde exercitu hasdrubalis qui in prima acie elephantos habebat praecepit hastatis tela in beluas iacerent protinusque se intra munimenta reciperent ea ludificatione rectores elephantorum concitati in ipsam fossam elephantos egerunt quo ut primum illati sunt partim magnitudine telorum confecti partim retro in suos acti totam aciem turbauerunt tunc metellus hanc opperiens occasionem cum toto exercitu erupit et aggressus a latere poenos cecidit ipsisque ut elephantis potitus est thamyris scytharum regina cyrum persarum ducem aequo marte certantem simulato metu elicuit ad notas militi suo angustias atque ibi repente conuerso agmine natura loci adiuta deuicit aegyptii conflicturi acie in eis campis quibus iunctae paludes erant alga eas contexerunt commissoque proelio fugam simulantes in insidias hostes euocauerunt qui rapidius per ignota inuecti loca limo inhaeserunt circumuentique sunt uiriathus ex latrone dux celtiberorum cedere se romanis equitibus simulans usque ad locum uoraginosum et praealtum eos perduxit et cum ipse per solidos ac notos sibi transitus euaderet romanos ignaros locorum immersosque limo cecidit fuluius imperator cimbrico bello collatis cum hoste castris equites suos iussit succedere ad munitiones eorum lacessitisque barbaris simulata fuga regredi hoc cum per aliquot dies fecisset auide insequentibus cimbris animaduertit castra eorum solita nudari itaque per partem exercitus custodita consuetudine ipse cum expeditis post castra hostium consedit occultus effusisque eis ex more repente adortus et desertum proruit uallum et castra cepit  cn fuluius cum in finibus nostris exercitus faliscorum longe nostro maior castra posuisset per suos milites quaedam procul a castris aedificia succendit ut falisci suos id fecisse credentes spe praedae diffunderentur alexander epirotes aduersus illyrios collocata in insidiis manu quosdam ex suis habitu illyriorum instruxit et iussit uastare suam id est epiroticam regionem quod cum illyrii uiderent fieri ipsi passim praedari coeperunt eo securius quod praecedentes ueluti pro exploratoribus habebant a quibus ex industria in loca iniqua deducti caesi fugatique sunt leptines quoque syracusanus aduersus carthaginienses uastari suos agros et incendi uillas castellaque quaedam imperauit carthaginienses a suis id fieri rati et ipsi tamquam in adiutorium exierunt exceptique ab insidiatoribus fusi sunt maharbal missus a carthaginiensibus aduersus afros rebellantes cum sciret gentem auidam esse uini magnum eius modum mandragora permiscuit cuius inter uenenum ac soporem media uis est tum proelio leui commisso ex industria cessit nocte deinde intempesta relictis intra castra quibusdam sarcinis et omni uino infecto fugam simulauit cumque barbari occupatis castris in gaudium effusi auide medicatum merum hausissent et in modum defunctorum strati iacerent reuersus aut cepit eos aut trucidauit hannibal cum sciret sua et romanorum castra in eis locis esse quae lignis deficiebantur ex industria in regione deserta plurimos armentorum greges intra uallum reliquit qua uelut praeda romani potiti in summis lignationis angustiis insalubribus se cibis onerauerunt hannibal reducto nocte exercitu securos eos et semicruda graues carne maiorem in modum uexauit ti gracchus in hispania certior factus hostem inopem commercio                                                           laborare instructissima castra omnibus esculentis deseruit quae adeptum hostem et repertis intemperanter repletum grauemque reducto exercitu subito oppressit chii qui aduersus erythraeos bellum gerebant speculatorem eorum in loco edito deprehensum occiderunt et uestem eius suo militi dederunt qui ex eodem iugo erythraeos signo dato in insidias euocauit  arabes cum esset nota consuetudo eorum qua de aduentu hostium interdiu fumo nocte igne significare instituerant ut sine intermissione ea fierent praeceperunt aduentantibus autem aduersariis intermitterentur qui cum cessantibus luminibus existimarent ignorari aduentum suum auidius ingressi oppressique sunt alexander macedo cum hostis in saltu editiore castra communisset subducta parte copiarum praecepit his quos relinquebat ut ex more ignes excitarent speciemque praeberent totius exercitus ipse per auias regiones circumducta manu hostem superiore aggressus loco depulit memnon rhodius rex cum equitatu praeualeret et hostem in collibus se continentem in campos uellet deducere quosdam ex militibus suis sub specie perfugarum misit in hostium castra qui affirmarent exercitum memnonis tam perniciosa seditione furere ut subinde aliqua pars eius dilaberetur huic affirmationi ut fidem faceret passim in conspectu hostium iussit parua castella muniri uelut in ea se recepturi essent qui dissidebant hac persuasione sollicitati qui in montibus se continuerant in plana descenderunt et dum castella temptant ab equitatu circumuenti sunt harrybas rex molossorum bello petitus a bardyli illyrio maiorem aliquanto exercitum habente amolitus imbelles suorum in uicinam regionem aetoliae famam sparsit tamquam urbes ac res suas aetolis concederet ipse cum his qui arma ferre poterant insidias in montibus et locis confragosis distribuit illyrii timentes ne quae molossorum erant ab aetolis occuparentur uelut ad praedam festinantes neglectis ordinibus accelerare coeperunt quos dissipatos nihil tale exspectantes harrybas ex insidiis fudit fugauitque t labienus c caesaris legatus aduersus gallos ante aduentum germanorum quos auxilio his uenturos sciebat confligere cupiens diffidentiam simulauit positisque in diuersa ripa castris profectionem edixit in posterum diem galli credentes eum fugere flumen quod medium erat instituerunt transmittere labienus circumacto exercitu inter ipsas superandi amnis difficultates eos cecidit hannibal cum explorasset neglegenter castra fului romani ducis munita ipsum praeterea multa temere audere prima luce cum densiores nebulae praestarent obscuritatem paucos equites munitionum nostrarum  uigilibus ostendit quo fuluius repente mouit exercitum hannibal per aduersam partem castra eius occupauit et illa in tergum romanorum effusus octo milia fortissimorum militum cum ipso duce trucidauit idem hannibal cum inter fabium dictatorem et minucium magistrum equitum diuisus esset exercitus et fabius occasionibus immineret minucius pugnandi cupiditate flagraret castra in campo qui medius inter hostes erat posuit et cum partem peditum in confragosis rupibus celasset ipse ad euocandum hostem misit qui proximum tumulum occuparent ad quos opprimendos cum eduxisset copias minucius insidiatores ab hannibale dispositi subito consurrexerunt et delessent minuci exercitum nisi fabius periclitantibus subuenisset idem hannibal cum ad trebiam in conspectu haberet semproni longi consulis castra medio amne interfluente saeuissima hieme magonem et electos in insidiis posuit deinde numidas equites ad eliciendam semproni credulitatem adequitare uallo eius iussit quibus praeceperat ut ad primum nostrorum incursum per nota refugerent uada hos consul et adortus temere et secutus ieiunum exercitum in maximo frigore transitu fluminis rigefecit mox torpore et inedia affectis hannibal suum militem opposuit quem ad id ignibus oleoque et cibo fouerat nec defuit partibus mago quin terga hostium in hoc ordinatus caederet idem ad trasumennum cum arta quaedam uia inter lacum et radices montis in campos patentes duceret simulata fuga per angustias ad patentia euasit ibique castra posuit ac nocte dispositis militibus et per collem qui imminebat et in lateribus angustiarum prima luce nebula quoque adiutus aciem direxit flaminius uelut fugientem insequens cum angustias esset ingressus non ante prouidit insidias quam simul a fronte lateribus tergo circumfusus ad internicionem cum exercitu caederetur idem hannibal aduersus iunium dictatorem nocte intempesta dc equitibus imperauit ut in plures turmas segregati per uices sine intermissione circa castra hostium se ostentarent ita tota nocte romanis in uallo statione ac pluuia quae forte continua fuerat inquietatis confectisque cum receptui signum mane iunius dedisset hannibal suos requietos eduxit et castra eius inuasit epaminondas thebanus in eundem modum cum lacedaemonii ad isthmon uallo ducto peloponeson tuerentur paucorum opera leuis armaturae tota nocte inquietauit hostem ac deinde prima luce  reuocatis suis cum lacedaemonii se recepissent subito uniuersum exercitum quem quietum habuerat admouit et per ipsa munimenta destituta propugnatoribus irrupit hannibal directa acie ad cannas dc equites numidas transfugere iussit qui ad fidem faciendam gladios et scuta nostris tradiderunt et in ultimum agmen recepti ubi primum concurri coepit strictis minoribus quos occultauerant gladiis scutis iacentium assumptis romanorum aciem ceciderunt iapydes p licinio proconsuli paganos quoque sub specie deditionis obtulerunt qui recepti et in postrema acie collocati terga romanorum ceciderunt scipio africanus cum aduersa haberet bina hostium castra syphacis et carthaginiensium statuit syphacis ubi multa incendii alimenta erant aggredi nocte ignemque inicere ut ea re numidas quidem ex suis castris trepidantes caederet poenos autem quos certum erat ad succurrendum sociis procursuros insidiis dispositis exciperet utrumque ex sententia cessit tamquam ad fortuitum incendium sine armis procurrentis adortus cecidit mithridates a lucullo uirtute frequenter superatus insidiis eum appetiit adathante quodam eminente uiribus subornato ut transfugeret et fide parta hosti facinus perpetraret quod is strenue quidem sed sine euentu conatus est receptus enim a lucullo in gregem equitum non sine tacita custodia habitus est quia nec credi subito transfugae nec inhiberi reliquos oportebat cum deinde frequentibus excursionibus promptam et enixam operam exhiberet fide acquisita tempus elegit quo missa principia quietem omnibus castrensibus dabant praetoriumque secretius praestabant casus adiuuit lucullum nam qui ad uigilantem usque admitteretur fatigatum nocturnis cogitationibus illo tempore quiescentem inuenit cum deinde tamquam nuntiaturus subitum aliquid ac necessarium intrare uellet et pertinaciter a seruis ualetudini domini consulentibus excluderetur ueritus ne suspectus esset equis quos ante portam paratos habebat ad mithridatem refugit irritus sertorius in hispania cum apud lauronem oppidum uicina castra pompei castris haberet et duae tantummodo regiones essent ex quibus pabulum peti posset una in propinquo altera longius sita eam quae in  propinquo erat subinde a leui armatura infestari ulteriorem autem uetuit ab ullo armato adiri donec persuasit aduersariis tutiorem esse quae erat remotior quam cum petissent pompeiani octauium graecinium cum decem cohortibus in morem romanorum armatis et decem hispanorum leuis armaturae et tarquitium priscum cum duobus milibus equitum ire iubet ad insidias tendendas pabulatoribus illi strenue imperata faciunt explorata enim locorum natura in uicina silua nocte praedictas copias abscondunt ita ut in prima parte leues hispanos aptissimos ad furta bellorum ponerent paulo interius scutatos in remotissimo equites ne fremitu eorum cogitata                                   proderentur quiescere omnes silentio seruato in horam tertiam diei iubent cum deinde pompeiani securi oneratique pabulo de reditu cogitarent et hi quoque qui in statione fuerant quiete inuitati ad pabulum colligendum dilaberentur emissi primum hispani uelocitate gentili in palantes effunduntur et conuulnerant confunduntque nihil tale exspectantes prius deinde quam resisti his inciperet scutati erumpunt e saltu et redeuntes in ordinem consternant auertuntque fugientibus equites immissi toto eos spatio quo rediebatur in castra persecuti caedunt curatum quoque ne quis effugeret nam reliqui ccl equites praemissi facile per compendia itinerum effusis habenis antequam ad castra pompei perueniretur conuersi occurrerunt eis qui primi fugerant ad cuius rei sensum pompeio emittente legionem cum d laelio in praesidium suorum subducti in dextrum latus uelut cesserunt equites deinde circumita legione hanc quoque a tergo infestauerunt cum iam et a fronte qui pabulatores persecuti erant incursarent sic legio quoque inter duas acies hostium cum legato suo elisa est ad cuius praesidium pompeio totum educente exercitum sertorius quoque e collibus suos instructos ostendit effecitque ne pompeius expediret ita praeter duplex damnum eadem sollertia illatum spectatorem quoque eum cladis suorum continuit hoc primum proelium inter sertorium et pompeium fuit x milia hominum de pompei exercitu amissa et omnia impedimenta liuius auctor est pompeius in hispania dispositis ante qui ex occulto aggrederentur simulato metu deduxit instantem hostem in loca insessa deinde ubi res poposcit conuersus et in fronte et utrisque lateribus ad internicionem cecidit capto etiam duce eorum perperna  idem aduersus mithridatem in armenia numero et genere equitum praeualentem tria milia leuis armaturae et d equites nocte in ualle sub uirgultis quae inter bina castra erant disposuit prima deinde luce in stationem hostium emisit equites ita formatos ut cum uniuersus cum exercitu hostium equitatus proelium inisset seruatis ordinibus paulatim cederent donec spatium darent consurgendi a tergo ob hoc dispositis quod postquam ex sententia contigit conuersis qui terga dedisse uidebantur medium hostem trepidantem cecidit ipsos etiam equos pedite comminus accedente confodit eoque proelio fiduciam regi quam in equestribus copiis habebat detraxit crassus bello fugitiuorum apud cantennam bina castra comminus cum hostium castris uallauit nocte deinde commotis copiis manente praetorio in maioribus castris ut fallerentur hostes ipse omnes copias eduxit et in radicibus praedicti montis constituit diuisoque equitatu praecepit l quintio partem spartaco obiceret pugnaque eum frustraretur parte alia gallos germanosque ex factione casti et cannici eliceret ad pugnam et fuga simulata deduceret ubi ipse aciem instruxerat quos cum barbari insecuti essent equite recedente in cornua subito acies romana adaperta cum clamore procurrit xxxu milia armatorum eo proelio interfecta cum ipsis ducibus liuius tradit receptas quinque romanas aquilas signa sex et xx multa spolia inter quae quinque fasces cum securibus c cassius in syria aduersus parthos ducemque osacen equitem ostendit a fronte cum a tergo peditem in confragoso loco occultasset dein cedente equitatu et per nota se recipiente in praeparatas insidias perduxit exercitum parthorum et cecidit uentidius parthos et labienum alacres successibus uictoriarum dum suos ipse per simulationem metus continet euocauit et in loca iniqua deductos aggressus per obreptionem adeo debellauit ut destituto labieno prouincia excederent parthi idem aduersus pharnastanis parthos cum ipse exiguum numerum militum haberet illis autem fiduciam ex multitudine uideret increscere ad latus castrorum xuiii cohortes in obscura ualle posuit equitatu post terga peditum collocato tum paucos admodum milites in hostem misit qui ubi  simulata fuga hostem effuse sequentem ultra locum insidiarum perduxere coorta a latere acie praecipitatos in fugam in his pharnastanem interfecit c caesar suis et afranii castris contrarias tenentibus planitias cum utriusque partis plurimum interesset colles proximos occupare idque propter saxorum asperitatem esset difficile tamquam ilerdam repetiturum retro agmen ordinauit faciente inopia fidem destinationi intra breuissimum deinde spatium exiguo circuitu flexit repente ad montis occupandos quo uisu perturbati afraniani uelut captis castris et ipsi effuso cursu eosdem montes petiere quod futurum cum praediuinasset caesar partim peditatu quem praemiserat partim a tergo summissis equitibus inordinatos est adortus antonius apud forum gallorum cum pansam consulem aduentare comperisset insidiis per siluestria aemiliae uiae dispositis agmen eius excepit fuditque et ipsum eo uulnere affecit quo intra paucos dies exanimaretur iuba rex in africa bello ciuili curionis animum simulato regressu impulit in uanam alacritatem cuius spei uanitate deceptus curio dum tamquam fugientem sabboram regium praefectum persequitur deuenit in patentes campos ubi numidarum circumuentus equitatu perdito exercitu cecidit melanthus dux atheniensium cum prouocatus a rege hostium xantho boeotio descendisset ad pugnam ut primum comminus stetit inique inquit xanthe et contra pactum facis aduersus solum enim cum altero processisti cumque admiratus ille quisnam se comitaretur respexisset auersum uno ictu confecit iphicrates atheniensis ad cherronessum cum sciret lacedaemoniorum ducem anaxibium exercitum pedestri itinere ducere firmissimam manum militum eduxit e nauibus et in insidiis collocauit naues autem omnium tamquam onustas milite palam transnauigare iussit ita securos et nihil exspectantes lacedaemonios a tergo ingressus itinere oppressit fuditque liburni cum uadosa loca obsedissent capitibus tantum eminentibus fidem fecerunt hosti alti maris ac triremem quae eos persequebatur implicatam uado ceperunt alcibiades dux atheniensium in hellesponto aduersus mindarum lacedaemoniorum ducem cum amplum exercitum et plures naues haberet nocte expositis in terram quibusdam militum suorum parte quoque nauium post quaedam promunturia occultata ipse cum paucis profectus ita ut  contemptu sui hostem inuitaret eundem insequentem fugit donec in praeparatas insidias perduceret auersum deinde et egredientem in terram per eos quos ad hoc ipsum exposuerat cecidit idem nauali proelio decertaturus constituit malos quosdam in promunturio praecepitque his quos ibi relinquebat ut cum commissum proelium sensissent panderent uela quo facto consecutus est ut hostes aliam classem in auxilium ei superuenire arbitrati uerterentur memnon rhodius nauali proelio cum haberet ducentarum nauium classem et hostium naues elicere ad proelium uellet ita ordinauit suos ut paucarum nauium malos erigeret easque primas agi iuberet hostes procul conspicati numerum arborum et ex eo nauium quoque coniectantes obtulerunt se certamini et a pluribus occupati superatique sunt timotheus dux atheniensium aduersus lacedaemonios nauali acie decertaturus cum instructa classis eorum ad pugnam processisset ex uelocissimis nauibus uiginti praemisit quae omni arte uarioque flexu eluderent hostem ut primum deinde sensit minus agiliter moueri aduersam partem progressus praelassatos facile superauit  de emittendo hoste ne clausus proelium ex desperatione redintegret gallos eo proelio quod camilli ductu gestum est desiderantes nauigia quibus tiberim transirent senatus censuit transuehendos et commeatibus quoque prosequendos eiusdem generis hominibus postea per pomptinum agrum fugientibus uia data est quae gallica appellatur t marcius eques romanus cui duobus scipionibus occisis exercitus imperium detulit cum circumuenti ab eo poeni ne inulti morerentur acrius pugnarent laxatis manipulis et concesso fugae spatio dissipatos sine                        periculo suorum trucidauit c caesar germanos inclusos ex desperatione fortius pugnantis emitti iussit fugientisque aggressus est hannibal cum ad trasumennum inclusi romani acerrime pugnarent diductis ordinibus fecit eis abeundi potestatem euntesque sine suorum sanguine strauit  antigonus rex macedonum aetolis qui in obsidionem ab eo compulsi fame urguebantur statuerantque eruptione facta commori uiam fugae dedit atque ita infracto impetu eorum insecutus auersos cecidit agesilaus lacedaemonius aduersus thebanos cum acie confligeret intellexissetque hostes locorum condicione clausos ob desperationem fortius dimicare laxatis suorum ordinibus apertaque thebanis ad euadendum uia rursus in abeuntis contraxit aciem et sine iactura suorum cecidit auersos cn manlius consul cum ex acie reuersus capta ab etruscis romanorum castra inuenisset omnibus portis statione circumdatis inclusos hostes in eam rabiem efferauit ut ipse in proelio caderet quod ut animaduerterunt legati eius ab una porta remota statione exitum etruscis dederunt et effusos persecuti occurrente altero consule fabio ceciderunt themistocles uicto xerxe uolentes suos pontem rumpere prohibuit cum docuisset aptius esse eum expelli europa quam cogi ex desperatione pugnare idem misit ad eum qui indicaret in quo periculo esset nisi fugam maturaret pyrrhus epirotarum rex cum quandam ciuitatem cepisset clausisque portis ex ultima necessitate fortiter dimicantes eos qui inclusi erant animaduertisset locum illis ad fugam dedit idem inter praecepta imperatoria memoriae tradidit non esse pertinaciter instandum hosti fugienti ne non solum ea re fortius ex necessitate resisteret sed ut postea quoque facilius acie cederet cum sciret non usque ad perniciem fugientibus instaturos uictores  de dissimulandis aduersis tullus hostilius rex romanorum commisso aduersus ueientes proelio cum albani deserto exercitu romanorum proximos peterent tumulos eaque res turbasset nostrorum animos clare pronuntiauit iussu suo albanos id fecisse ut hostem circumueniret quae res et terrorem ueientibus et romanis fiduciam attulit remque inclinatam consilio restituit l sulla cum praefectus eius comitante non exigua equitum manu commisso iam proelio ad hostis transfugisset pronuntiauit iussu suo id factum eaque ratione militum animos non tantum a confusione retraxit  sed quadam etiam spe utilitatis quae id consilium secutura esset confirmauit idem cum auxiliares eius missi ab ipso circumuenti ab hostibus et interfecti essent uerereturque ne propter hoc damnum uniuersus trepidaret exercitus pronuntiauit auxiliaris qui ad defectionem conspirassent consilio a se in loca iniqua deductos ita manifestissimam cladem ultionis simulatione uelauit et militum animos hac persuasione confirmauit scipio cum syphacis legati nuntiarent ei regis sui nomine ne fiducia societatis eius ex sicilia in africam transiret ueritus ne confunderentur animi suorum abscisa spe peregrinae societatis dimisit propere legatos et famam diffudit tamquam ultro a syphace accerseretur q sertorius cum acie decertaret barbarum qui ei nuntiauerat hirtuleium perisse pugione traiecit ne et in aliorum id notitiam perferret et ob hoc animi suorum infirmarentur alcibiades atheniensis cum ab abydenis proelio urgueretur subitoque magno cursu tristem aduentare animaduertisset tabellarium prohibuit palam dicere quid afferret dehinc secreto sciscitatus a pharnabazo regio praefecto classem suam oppugnari celatis et hostibus et militibus proelium finit ac protinus ad eripiendam classem ducto exercitu opem tulit suis hannibalem uenientem in italiam tria milia carpetanorum reliquerunt quos ille exemplo ne et ceteri mouerentur edixit a se esse dimissos et insuper in fidem eius rei paucos leuissimae operae domos remisit l lucullus cum animaduertisset macedonas equites quos in auxilio habebat subito consensu ad hostem transfugere signa canere iussit et turmas quae eos sequerentur immisit hostis committi proelium ratus transfugientes telis excepit macedones qui uiderent neque recipi se ab aduersariis et premi ab his quos deserebant necessario ad iustum proelium conuersi hostem inuaserunt datames dux persarum aduersum autophradaten in cappadocia cum partem equitum suorum transfugere comperisset ceteros omnes uenire secum iussit assecutusque transfugas collaudauit quod eum alacriter praecessissent hortatusque est eos etiam ut fortiter hostem adorerentur pudor  transfugis attulit paenitentiam et consilium suum quia non putabant deprehensum mutauerunt t quintius capitolinus consul cedentibus romanis ementitus est in altero cornu hostes fugatos et ita confirmatis suis uictoriam rettulit cn manilius aduersus etruscos uulnerato collega m fabio qui sinistrum cornu ducebat et ob id ea parte cedente quod etiam occisum crederent consulem cum turmis equitum occurrit clamitans et collegam uiuere et se dextro cornu uicisse qua constantia redintegratis animis suorum uicit marius aduersus cimbros et teutonos cum metatores eius per imprudentiam ita castris locum cepissent ut sub potestate barbarorum esset aqua flagitantibus eam suis digito hostem ostendens illinc inquit petenda est quo instinctu assecutus est ut protinus barbari tollerentur t labienus post pharsalicam pugnam cum uictis partibus dyrrhachium refugisset miscuit uera falsis et non celato exitu pugnae aequatam partium fortunam graui uulnere caesaris finxit et hac assimulatione reliquiis pompeianarum partium fiduciam fecit m cato cum ambraciam eo tempore quo sociae naues ab aetolis oppugnabantur imprudens uno lembo appulisset quamquam nihil secum praesidii haberet coepit signum uoce gestuque dare quo uideretur subsequentis suorum nauis uocare eaque asseueratione hostem terruit tamquam plane appropinquarent qui quasi ex proximo citabantur aetoli ne aduentu romanae classis opprimerentur reliquerunt oppugnationem  de restituenda per constantiam acie seruius tullius adulescens proelio quo rex tarquinius aduersus sabinos conflixit signiferis segnius dimicantibus raptum signum in hostem misit cuius recuperandi gratia romani ita ardenter pugnauerunt ut et signum et uictoriam rettulerint furius agrippa consul cedente cornu signum militare ereptum signifero in hostes hernicos et aequos misit quo facto eius proelium restitutum est summa enim alacritate romani ad recipiendum signum incubuerunt  t quintius capitolinus consul signum in hostes faliscos eiecit militesque id repetere iussit m furius camillus tribunus militum consulari potestate cunctante exercitu arreptum manu signiferum in hostes uolscos et latinos traxit ceteros puduit non sequi saluius pelignus bello persico idem fecit m furius auerso exercitu cum occurrisset affirmauit non recepturum se in castra quemquam nisi uictorem reductisque in aciem uictoria potitus est scipio apud numantiam cum auersum suum uideret exercitum pronuntiauit pro hoste sibi futurum quisquis in castra redisset seruilius priscus dictator cum signa legionum ferri in hostis faliscos iussisset signiferum cunctantem occidi imperauit quo exemplo perterriti hostem inuaserunt cossus cornelius magister equitum aduersus fidenates idem fecit tarquinius aduersus sabinos cunctantes equites detractis frenis concitatisque equis perrumpere aciem iussit m atilius consul bello samnitico ex acie refugientibus in castra militibus aciem suorum opposuit affirmans secum et bonis ciuibus dimicaturos eos nisi cum hostibus maluissent ea ratione uniuersos in aciem reduxit l sulla cedentibus iam legionibus exercitui mithridatico ductu archelai stricto gladio in primam aciem procucurrit appellansque milites dixit si quis quaesisset ubi imperatorem reliquissent responderent pugnantem in boeotia cuius rei pudore uniuersi eum secuti sunt   diuus iulius ad mundam referentibus suis pedem equum suum abduci a conspectu iussit et in primam aciem pedes prosiluit milites dum destituere imperatorem erubescunt redintegrauerunt proelium philippus ueritus ne impetum scytharum sui non sustinerent fidelissimos equitum a tergo posuit praecepitque ne quem commilitonum ex acie fugere paterentur perseuerantius abeuntes trucidarent qua denuntiatione cum effecisset ut etiam timidissimi mallent ab hostibus quam ab suis interfici uictoriam acquisiuit   de his quae post proelium fiunt si res prospere cesserit de consummandis reliquiis belli c marius uictis proelio teutonis reliquias eorum quia nox interuenerat circumsedens sublatis subinde clamoribus per paucos suorum territauit insomnemque hostem detinuit ex eo assecutus ut postero die irrequietum facilius debellaret claudius nero uictis poenis quos hasdrubale duce in italiam ex hispania traicientes exceperat caput hasdrubalis in castra hannibalis eiecit quo factum est ut et hannibal luctu nam frater occisus erat et exercitus desperatione aduentantis praesidii affligerentur l sulla his qui praeneste obsidebantur occisorum in proelio ducum capita hastis praefixa ostendit atque ita obstinatorum peruicaciam fregit arminius dux germanorum capita eorum quos occiderat similiter praefixa ad uallum hostium admoueri iussit domitius corbulo cum tigranocertam obsideret et armenii pertinaciter uiderentur toleraturi obsidionem in uadandum ex megistanis quos ceperat animaduertit caputque eius ballista excussum intra munimenta hostium misit id forte decidit in medium concilium quod cum maxime habebant barbari ad cuius conspectum uelut ostento consternati ad deditionem festinauerunt hermocrates syracusanus superatis acie carthaginiensibus ueritus ne captiui quorum ingentem manum in potestatem redegerat parum diligenter custodirentur quia euentus dimicationis in epulas et securitatem compellere uictores poterat finxit proxima nocte equitatum hostilem uenturum qua exspectatione assecutus ut solito attentius uigiliae agerentur idem rebus prospere gestis et ob id resolutis suis in nimiam securitatem somnoque et mero pressis in castra hostium transfugam misit qui praemoneret de fuga dispositas enim ubique a syracusanis insidias quarum metu illi continuerunt se intra castra hermocrates detentos eos postero die habilioribus iam suis tradidit bellumque confecit  miltiades cum ingentem persarum multitudinem apud marathona fudisset athenienses circa gratulationem morantis compulit ut festinarent ad opem urbi ferendam quam classis persarum petebat cumque praecucurrisset implessetque moenia armatis persae rati ingentem numerum esse atheniensium et alio milite apud marathona pugnatum alium pro muris suis opponi circumactis extemplo nauibus asiam repetierunt pisistratus atheniensis cum excepisset megarensium classem qua illi ad eleusin noctu applicuerant ut operatas cereris sacro feminas atheniensium raperent magnaque edita caede eorum ultus esset suos eadem quae ceperat nauigia atheniensi milite compleuit quibusdam matronis habitu captiuarum in conspectu locatis qua facie decepti megarenses tamquam suis et cum successu renauigantibus effuse obuii inermesque rursus oppressi sunt cimon dux atheniensium uicta classe persarum apud insulam cypron milites suos captiuis armis induit et eisdem barbarorum nauibus ad hostem nauigauit in pamphyliam apud flumen eurymedonta persae qui et nauigia et habitum superstantium agnoscerent nihil cauerunt subito itaque oppressi eodem die et nauali et pedestri proelio uicti sunt  si res durius cesserit de aduersis emendandis t didius in hispania cum acerrimo proelio conflixisset quod nox diremerat magno numero utrimque caeso complura suorum corpora intra noctem sepelienda curauit hispani postero die ad simile officium progressi quia plures ex ipsorum numero quam ex romanis caesos reppererant uictos se esse secundum eam dinumerationem argumentati ad condiciones imperatoris descenderunt t marcius eques romanus qui reliquiis exercitus praefuit cum in propinquo bina castra poenorum paucis milibus pas suum distarent cohortatus milites proxima castra intempesta nocte adortus est et cum hostem uictoriae fiducia incompositum aggressus ne nuntios quidem cladis reliquisset breuissimo tempore militi ad requiem dato eadem nocte raptim famam rei gestae praegressus altera eorundem castra inuasit ita bis simili  usus euentu deletis utrubique poenis amissas populo romano hispanias restituit  de dubiorum animis in fide retinendis p ualerius epidauri timens oppidanorum perfidiam quia parum praesidii habebat gymnicos ludos procul ab urbe apparauit quo cum omnis fere multitudo spectandi causa exisset clausit portas nec ante admisit epidaurios quam obsides a principibus acciperet cn pompeius cum suspectos haberet chaucenses et uereretur ne praesidium non reciperent petit ab eis ut aegros interim apud se refici paterentur fortissimis deinde habitu languentium missis ciuitatem occupauit continuitque alexander deuicta perdomitaque thracia petens asiam ueritus ne post ipsius discessum sumerent arma reges eorum praefectosque et omnis quibus uidebatur inesse cura detractae libertatis secum uelut honoris causa traxit ignobilis autem relictis plebeiosque praefecit consecutus uti principes beneficiis eius obstricti nihil nouare uellent plebs uero ne posset quidem spoliata principibus antipater conspecto peloponesiorum exercitu qui audita morte alexandri ad infestandum imperium eius confluxerant dissimulans scire se qua mente uenissent gratias his egit quod ad auxilium ferendum alexandro aduersus lacedaemonios conuenissent adiecitque id se regi scripturum ceterum ipsos quia sibi opera eorum in praesentia non esset necessaria abirent domos hortatus et hac asseueratione periculum quod ex nouitate rerum imminebat discussit scipio africanus in hispania cum inter captiuas eximiae formae uirgo nubilis alias et nobilis ad eum perducta esset omniumque oculos in se conuerteret summa custodia habitam sponso nomine alicio reddidit insuperque aurum quod parentes eius redempturi captiuam donum scipioni attulerant eidem sponso pro nuptiali munere dedit qua multiplici magnificentia uniuersa gens uicta imperio populi romani accessit  alexandrum quoque macedonem traditum est eximiae pulchritudinis uirgini captiuae cum finitimae gentis principi fuisset desponsa summa abstinentia ita pepercisse ut illam ne aspexerit quidem qua mox ad sponsum remissa uniuersae gentis per hoc beneficium animos conciliauit sibi imperator caesar augustus germanicus eo bello quo uictis hostibus cognomen germanici meruit cum in finibus cubiorum castella poneret pro fructibus locorum quae uallo comprehendebat pretium solui iussit atque ita iustitiae fama omnium fidem astrinxit  quae facienda sint pro castrorum defensione si satis fiduciae in praesentibus copiis non habemus t quintius consul cum uolsci castra eius aggressuri forent cohortem tantummodo in statione detinuit reliquum exercitum ad quiescendum dimisit aeneatoribus praecepit ut uallum insidentes equis circumirent concinerentque qua facie et simulatione cum et propulsasset et detinuisset per totam noctem hostes ad lucis exortum fessos uigilia repente facta eruptione facile superauit q sertorius in hispania hostium equitatui maxime impar qui usque ad ipsas munitiones nimia fiducia succedebat nocte scrobes aperuit et ante eos aciem direxit cum deinde turmales secundum consuetudinem aduentarent recepit aciem persecuti aciem in fossas deciderunt et eo modo uicti sunt chares dux atheniensium cum exspectaret auxilia et uereretur ne interea contemptu praesentis paucitatis hostes castra eius oppugnarent com                                                                    plures ex eis quos habebat per auersam partem nocte emissos iussit qua praecipue conspicui forent hostibus redire in castra et accedentium nouarum uirium speciem praebere atque ita simulatis auxiliis tutus est donec instrueretur exspectatis iphicrates atheniensis cum campestribus locis castra haberet explorassetque thracas ex collibus per quos unus erat descensus nocte ad diripienda castra uenturos clam eduxit exercitum et in utraque uiae latera per  quam transituri thraces erant distributum collocauit hostemque decurrentem in castra in quibus multi ignes per paucorum curam instituti speciem manentis ibi multitudinis seruabant a lateribus adortus oppressit  de effugiendo galli pugnaturi cum attalo aurum omne et argentum certis custodibus tradiderunt a quibus si acie fusi essent spargeretur quo facilius colligenda praeda hostem impeditum effugerent tryphon syriae rex uictus per totum iter fugiens pecuniam sparsit et sectanda ea antiochi equites moratus effugit q sertorius pulsus acie a q metello pio ne fugam quidem sibi tutam arbitratus abire dispersos milites iussit admonitos in quem locum uellet conuenire uiriathus dux lusitanorum copias nostras locorumque iniquitatem euasit eadem qua sertorius ratione sparso exercitu dein recollecto horatius cocles urguente porsennae exercitu iussit suos per pontem redire in urbem eumque ne eos insequeretur hostis intercidere quod dum efficitur in capite eius propugnator ipse insequentes detinuit audito deinde fragore pontis abrupti deiecit se in alueum eumque et armis et uulneribus oneratus tranauit afranius in hispania ad ilerdam cum caesarem fugeret instante eo castra posuit cum idem caesar fecisset et pabulatum suos dimisisset ille signum repente itineri dedit antonius cum ex parthis instantibus reciperet exercitum et quotiens prima luce moueret totiens urguentibus barbarorum sagittis infestaretur abeuntium agmen in quintam horam continuit suos fidemque statiuorum fecit qua persuasione digressis inde parthis iustum iter reliquo die sine interpellatione confecit philippus in epiro uictus ne fugientem eum romani premerent indutias ad sepeliendos qui caesi erant impetrauit et ob id remissioribus custodibus euasit p claudius nauali proelio superatus a poenis cum per hostium praesidia necesse haberet erumpere reliquas uiginti naues tamquam uic  trices iussit ornari atque ita poenis existimantibus superiores fuisse acie nostros terribilis excessit poeni classe superati quia instantem auertere romanum studebant simulauerunt in uada naues suas incidisse haerentisque imitati effecerunt ut uictor eorum timens casum spatium ad euadendum daret commius atrabas cum uictus a diuo iulio ex gallia in brittanniam fugeret et forte ad oceanum uento quidem secundo sed aestu recedente uenisset quamuis naues in siccis litoribus haererent pandi nihilominus uela iussit quae cum persequens eum caesar ex longinquo tumentia et flatu plena uidisset ratus prospero sibi eripi cursu recessit  liber tertius si priores libri responderunt titulis suis et lectorem hucusque cum attentione perduxerunt edam nunc circa oppugnationes urbium defensionesque strathghmata nec morabor ulla praelocutione prius traditurus quae oppugnandis urbibus usui sunt tum quae obsessos instruere possint depositis autem operibus et machinamentis quorum expleta iam pridem inuentione nullam uideo ultra artium materiam has circa expugnationem species strathghmatwn fecimus i de repentino impetu ii de fallendis his qui obsidebuntur iii de eliciendis ad proditionem iu per quae hostes ad inopiam redigantur u quemadmodum persuadeatur obsidionem permansuram ui de districtione praesidiorum hostilium uii de fluminum deriuatione et uitiatione aquarum uiii de iniciendo obsessis pauore ix de irruptione ex diuersa parte quam exspectabimur x de insidiis per quas eliciantur obsessi xi de simulatione regressus ex contrario circa tutelam obsessorum xii de excitanda cura suorum xiii de emittendo et recipiendo nuntio xiu de introducendis auxiliis et commeatibus suggerendis xu quemadmodum efficiatur ut abundare uideantur quae deerunt xui qua ratione proditoribus et transfugis occurratur xuii de eruptionibus xuiii de constantia obsessorum  de repentino impetu t quintius consul uictis acie aequis et uolscis cum antium oppidum expugnare statuisset ad contionem uocato exercitu exposuit quam id necessarium et facile esset si non differretur eoque impetu quem exhortatio concitauerat aggressus urbem m cato in hispania animaduertit potiri se quodam oppido posse si inopinatos inuaderet quadridui itaque iter biduo per confragosa et deserta emensus nihil tale metuentes oppressit hostes uictoribus deinde suis causam tam facilis euentus requirentibus dixit tum illos uictoriam adeptos cum quadridui iter biduo corripuerint  de fallendis his qui obsidebuntur domitius caluinus cum obsideret lueriam oppidum ligurum non tantum situ et operibus uerum etiam propugnatorum praestantia tutum circumire muros frequenter omnibus copiis instituit easdemque reducere in castra qua consuetudine inductis ita oppidanis ut crederent exercitationis id gratia facere romanum et ob hoc nihil ab eo conatu cauentibus morem illum obambulandi in subitum direxit impetum occupatisque moenibus expressit ut se ipsos dederent oppidani c duellius consul subinde exercendo milites remigesque consecutus est ut securis carthaginiensibus usque in id tempus innoxiae consuetudinis subito admota classe murum occuparet hannibal in italia multas urbes cepit cum romanorum habitu quosdam suorum ex longo belli usu latine quoque loquentis praemitteret arcades messeniorum castellum obsidentes factis quibusdam armis ad similitudinem hostilium eo tempore quo successura alia praesidia his explorauerant instructi eorum qui exspectabantur ornatu admissique per hunc errorem ut socii possessionem loci cum strage hostium adepti sunt cimon dux atheniensium in caria insidiatus cuidam ciuitati religiosum incolis templum dianae lucumque qui extra muros erat noctu improuisus  incendit effusisque oppidanis ad opem aduersus ignes ferendam uacuam defensoribus cepit urbem alcibiades dux atheniensium cum ciuitatem agrigentinorum egregie munitam obsideret petito ab eis consilio diu tamquam de rebus ad commune pertinentibus disseruit in theatro ubi ex more graecorum locus consultationi praebebatur dumque consilii specie tenet multitudinem athenienses quos ad id praeparauerat incustoditam urbem ceperunt epaminondas thebanus in arcadia die festo effuse extra moenia uagantibus hostium feminis plerosque ex militibus suis muliebri ornatu immiscuit qua simulatione illi intra portas sub noctem recepti ceperunt oppidum et suis aperuerunt aristippus lacedaemonius festo die tegeatarum quo omnis multitudo ad celebrandum mineruae sacrum urbe egressa erat iumenta saccis frumentariis palea refertis onusta tegeam misit agentibus ea militibus qui negotiatorum specie inobseruati portas aperuerunt suis antiochus in cappadocia ex castello suenda quod obsidebat iumenta frumentatum egressa intercepit occisisque calonibus eorundem uestitu milites suos tamquam frumentum reportantis summisit quo errore illi custodibus deceptis castellum intrauerunt admiseruntque milites antiochi thebani cum portum sicyoniorum nulla ui redigere in potestatem suam possent nauem ingentem armatis compleuerunt exposita super merce ut negotiatorum specie fallerent ab ea deinde parte murorum quae longissime remota erat a mari paucos disposuerunt cum quibus e naue quidam egressi inermes simulata rixa concurrerent sicyoniis ad dirimendum id                                             iurgium aduocatis thebanae naues et portum uacantem et urbem occupauerunt timarchus aetolus occiso charmade ptolomaei regis praefecto clamide interempti et galeari ad macedonicum ornatus habitum per hunc errorem pro charmade in saniorum portum receptus occupauit   de eliciendis ad proditionem papirius cursor consul apud tarentum miloni qui cum praesidio epirotarum urbem obtinebat salutem ipsi et popularibus si per illum oppido poteretur pollicitus est quibus praemiis ille corruptus persuasit tarentinis ut se legatum ad consulem mitterent a quo plena promissa ex pacto referens in securitatem oppidanos resoluit atque ita incustoditam urbem cursori tradidit m marcellus cum syracusanum quendam sosistratum ad proditionem sollicitasset ex eo cognouit remissiores custodias fore die festo quo epicydes praebiturus esset uini epularumque copiam insidiatus igitur hilaritati et quae eam sequebatur socordiae munimenta conscendit uigilibusque caesis aperuit exercitui romano urbem nobilibus uictoriis claram tarquinius superbus cum gabios in deditionem accipere non posset filium suum sextum tarquinium caesum uirgis ad hostem misit is incusata patris saeuitia persuasit gabinis odio suo aduersus regem uterentur et dux ad bellum electus tradidit patri gabios cyrus persarum rex comitem suum zopyrum explorata eius fide truncata de industria facie ad hostes dimisit ille assentante iniuriarum fide creditus inimicissimus cyro cum hanc persuasionem adiuuaret procurrendo propius quotiens acie decertaretur et in eum tela dirigendo commissam sibi babyloniorum urbem tradidit cyro philippus oppido saniorum exclusus apollonidi praefecto eorum ad proditionem corrupto persuasit ut plaustrum lapide quadrato oneratum in ipso aditu portae poneret confestim deinde signo dato insecutus oppidanos circa impedita portae claustra trepidantis oppressit hannibal apud tarentum quae a praesidio romano duce liuio tenebatur cononeum quendam tarentinum quem ad proditionem sollicitauerat eiusmodi fallacia instruxit ut ille per causam uenandi noctu procederet quasi id per hostem interdiu non liceret egresso ipsi apros subministrabant quos ille tamquam ex captura liuio offerret idque cum saepius factum esset et ideo minus obseruaretur quadam nocte hannibal uenatorum habitu poenos comitibus eius immiscuit qui cum onusti uenatione quam ferebant recepti essent a custodibus protinus eos adorti occiderunt  tum fracta porta admissus cum exercitu hannibal omnes romanos interfecit exceptis his qui in arcem profugerant lysimachus rex macedonum cum ephesios oppugnaret et illi in auxilio haberent mandronem archipiratam qui plerumque oneratas praeda naues ephesum appellebat corrupto ei ad proditionem iunxit fortissimos macedonum quos ille restrictis manibus pro captiuis ephesum introduceret postea raptis ex arce armis urbem lysimacho tradiderunt  per quae hostes ad inopiam redigantur fabius maximus uastatis campanorum agris ne quid eis ad fiduciam obsidionis superesset recessit sementis tempore ut frumentum quod reliquum habebant in sationes conferrent reuersus deinde renata protriuit et ad famem redactis potitus est antigonus aduersus athenienses idem fecit dionysius multis urbibus captis cum reginos aggredi uellet qui copiis abundabant simulabat pacem petitque ab eis ut commeatus exercitui ipsius sumministrarent quod cum impetrasset exhausto oppidanorum frumento aggressus urbem alimentis destitutam superauit idem et aduersus himeraeos fecisse dicitur alexander oppugnaturus leucadiam commeatibus abundantem prius castella quae in confinio erant cepit omnesque ex his leucadiam passus est confugere ut alimenta inter multos celerius absumerentur phalaris agrigentinus cum quaedam loca munitione tuta in sicilia oppugnaret simulato foedere frumenta quae residua habere se dicebat apud eos deposuit deinde data opera ut camerae tectorum in quibus id conferebatur rescissae pluuiam reciperent id fiducia conditi commeatus proprio tritico abusos initio aestatis aggressus inopia compulit ad deditionem  quemadmodum persuadeatur obsidionem permansuram clearchus lacedaemonius exploratum habens thracas omnia uictui necessaria in montes comportasse unaque spe sustentari quod crederent  eum commeatus inopia recessurum per id tempus quo legatos eorum uenturos opinabatur aliquem ex captiuis in conspectu iussit occidi et membratim tamquam alimenti causa in contubernia distribui thraces nihil non facturum perseuerantiae causa eum credentes qui tam detestabiles epulas sustinuisset experiri in deditionem uenerunt ti gracchus lusitanis dicentibus in x annos cibaria se habere et ideo obsidionem non expauescere undecimo inquit anno uos capiam qua uoce perterriti lusitani quamuis instructi commeatibus statim se dediderunt a torquato graecam urbem oppugnanti cum diceretur iuuentutem ibi studiose iaculis et sagittis exerceri pluris eam inquit propediem uendam  de districtione praesidiorum hostium scipio hannibale in africam reuerso cum plura oppida quae ratio illi in potestatem redigenda dictabat firmis praesidiis diuersae partis obtinerentur subinde aliquam manum submittebat ad infestanda ea nouissime etiam tamquam direpturus ciuitates aderat deinde simulato metu refugiebat hannibal ratus ueram esse eius trepidationem deductis undique praesidiis tamquam de summa rerum decertaturus insequi coepit ita consecutus scipio quod petierat nudatas propugnatoribus urbis per masinissam et numidas cepit p cornelius scipio intellecta difficultate expugnandi delminum quia concursu omnium defendebatur aggredi alia oppida coepit et euocatis ad sua defendenda singulis uacuatam auxiliis delminum cepit pyrrhus epirotarum rex aduersus illyrios cum ciuitatem quae caput gentis erat redigere in potestatem suam uellet eius desperatione ceteras urbes petere coepit consecutusque est ut hostes fiducia uelut satis munitae urbis eius ad tutelam aliarum dilaberentur quo facto reuocatis ipse rursus omnibus suis uacuam eam defensoribus cepit cornelius rufinus consul cum aliquanto tempore crotona oppidum frustra obsedisset quod inexpugnabile faciebat assumpta in praesidium lucanorum manus simulauit se coepto desistere captiuum deinde magno  praemio sollicitatum misit crotona qui tamquam ex custodia effugisset persuasit discessisse romanos id uerum crotonienses arbitrati dimisere auxilia destitutique propugnatoribus inopinati et inualidi capti sunt mago dux carthaginiensium uicto cn pisone et in quadam turre circumsesso suspicatus uentura ei subsidia perfugam misit qui persuaderet appropinquantibus captum iam pisonem qua ratione deterritis eis reliqua uictoriae consummauit alcibiades in sicilia cum syracusanos capere uellet ex catiniensibus apud quos tum exercitum continebat quendam exploratae sollertiae submisit ad syracusanos is in publicum consilium introductus persuasit infestissimos esse catinienses atheniensibus et si adiuuarentur a syracusanis futurum ut opprimerent eos et alcibiadem qua re adducti syracusani uniuersis uiribus catinam petituri processerunt relicta ipsorum urbe quam a tergo adortus alcibiades ac desolatam ut sperauerat afflixit cleonymus atheniensis troezenios qui praesidio crateri tenebantur aggressus tela quaedam in quibus scriptum erat uenisse se ad liberandam eorum rem publicam intra muros iecit et eodem tempore captiuos quosdam conciliatos sibi remisit qui craterum detractarent per hoc consilium seditione intestina apud obsessos concitata admoto exercitu potitus est ciuitate  de fluminum deriuatione et uitiatione aquarum p seruilius isauram oppidum flumine ex quo hostes aquabantur auerso ad deditionem siti compulit c caesar in gallia cadurcorum ciuitatem amne cinctam et fontibus                                                            abundantem ad inopiam aquae redegit cum fontes cuniculis auertisset et fluminis usum per sagittarios arcuisset q metellus in hispania citeriore in castra hostium humili loco posita fluuium ex superiore parte immisit et subita inundatione turbatos per dispositos in hoc ipsum insidiatores cecidit  alexander apud babylona quae media flumine euphrate diuidebatur fossam pariter et aggerem instituit ut in usum eius existimarent hostes egeri terram atque ita subito flumine auerso per alueum ueterem qui siccatus ingressum praebebat urbem intrauit samiramis aduersus eosdem babylonios eodem euphrate auerso idem fecisse dicitur clisthenes sicyonius ductum aquarum in oppidum crisaeorum ferentem rupit mox affectis siti restituit aquam elleboro corruptam qua usos profluuio uentris deficientes cepit  de iniciendo obsessis pauore philippus cum prinassum castellum nulla ui capere posset terram ante ipsos muros egessit simulauitque agi cuniculum castellani quia subrutos se existimarant dediderunt pelopidas thebanus magnetum duo oppida simul oppugnaturus non ita longo spatio distantia quo tempore ad alterum eorum exercitum admouebat praecepit ut ex composito ab aliis castris quattuor equites coronati notabili alacritate uelut uictoriam nuntiantes uenirent ad cuius simulationem curauit ut silua quae in medio erat incenderetur praebitura speciem urbis ardentis praeterea quosdam captiuorum habitu eodem iussit perduci qua asseueratione perterriti qui obsidebantur dum in parte iam se superatos existimant defecerunt cyrus persarum rex incluso sardibus croeso qua praeruptus mons nullum aditum praestabat ad moenia malos exaequantis altitudinem iugi subrexit quibus simulacra hominum armata persici habitus imposuerat noctuque eos monti admouit tum prima luce ex altera parte muros aggressus ubi orto sole simulacra illa armatorum referentia habitum refulserunt oppidani captam urbem a tergo credentes et ob hoc in fugam dilapsi uictoriam hostibus concesserunt   de irruptione ex diuersa parte quam exspectabimur scipio apud carthaginem sub discessum aestus maritimi secutus deum ut dicebat ducem ad muros urbis accessit et cedente stagno qua non exspectabatur irrupit fabius maximus cunctatoris filius apud arpos praesidio hannibalis occupatos considerato situ urbis sescentos milites obscura nocte misit qui per munitam eoque minus frequentem oppidi partem scalis euecti in murum portas reuellerent hi adiuti decidentium aquarum sono qui operis strepitum obscurabat iussa peragunt ipse dato signo ab alia parte aggressus cepit arpos c marius bello iugurthino apud flumen mulucham cum oppugnaret castellum in monte saxeo situm quod una et angusta semita adibatur cetera parte uelut consulto praecipiti nuntiato sibi per ligurem quendam ex auxiliis gregalem militem qui forte aquatum progressus dum per saxa montis cocleas legit ad summa peruenerat erepi posse in castellum paucos centuriones perfectissimos cum uelocissimis militibus quibus aeneatores immiscuerat misit capite pedibusque nudis ut prospectus nisusque per saxa facilior foret scutis gladiisque tergo aptatis hi ligure ducente loris et clauis quibus in ascensu nitebantur adiuti cum ad posteriora et ob id uacua defensoribus castelli peruenissent concinere et tumultuari ut praeceptum erat coeperunt ad quod constitutum marius constantius adhortatus suos acrius instare castellanis coepit quos ab imbelli multitudine suorum reuocatos tamquam a tergo capti essent insecutus castellum cepit l cornelius rufinus consul complura sardiniae cepit oppida dum firmissimas partes copiarum noctu exponit quibus praecipiebat delitiscerent opperirenturque tempus quo ipse naues appelleret occurrentibus deinde aduentanti hostibus et ab ipso per simulationem fugae longius ad persequendum auocatis illi in relictas ab his urbes impetum fecerunt pericles dux atheniensium cum oppugnaret quandam ciuitatem magno consensu defendentium tutam nocte ab ea parte murorum quae mari adiacebat classicum cani clamoremque tolli iussit hostes penetratum  illic in oppidum rati reliquerunt portas per quas pericles destitutas praesidio irrupit alcibiades dux atheniensium cyzicum oppugnandae eius causa nocte improuisus accessit et ex diuersa parte moenium cornicines canere iussit sufficere propugnatores murorum poterant ad id latus a quo solo se temptari putabant cum confluerent qua non obsistebatur muros transcendit thrasybulus dux milesiorum ut portum sicyoniorum occuparet a terra subinde oppidanos temptauit et illo quo lacessebantur conuersis hostibus classe inexspectata portum cepit philippus in obsidione cuiusdam maritimae urbis binas naues procul a conspectu contabulauit superstruxitque eis turres aliis deinde turribus adortus a terra dum urbis propugnatores distringit turritas naues a mari applicuit et qua non resistebatur subiit muros pericles peloponnesiorum castellum oppugnaturus in quod duo omnino erant accessus alterum fossa interclusit alterum munire instituit castellani securiores ab altera parte facti eam solam quam muniri uidebant custodire coeperunt pericles praeparatis pontibus iniectisque super fossam qua non cauebatur subiit castellum antiochus aduersus ephesios rhodiis quos in auxilio habebat praecepit ut nocte portum cum magno strepitu inuaderent ad quam partem omni multitudine cum tumultu decurrente nudatis defensore reliquis munitionibus ipse a diuerso aggressus ciuitatem cepit  de disponendis insidiis in quas eliciantur obsessi cato in conspectu lacetanorum quos obsidebat reliquis suorum summotis suessetanos quosdam ex auxiliaribus maxime imbelles aggredi moenia iussit hos cum facta eruptione lacetani facile auertissent et fugientes auide insecuti essent illis quos occultauerat coortis oppidum cepit l scipio in sardinia cuiusdam ciuitatis parte militum relicta oppugnatione quam instruxerat speciem fugientis praestitit insecutisque temere oppidanis per eos quos in proximo occultauerat oppidum inuasit  hannibal cum obsideret ciuitatem himeram castra sua capi de industria passus est iussis recedere poenis tamquam praeualeret hostis quo euentu himeraeis ita deceptis ut gaudio impulsi relicta urbe procurrerent ad punicum uallum hannibal uacuam urbem per eos quos in insidiis ad hanc ipsam occasionem posuerat cepit idem ut saguntinos eliceret rara acie ad muros accedens ad primam eruptionem oppidanorum simulata fuga cessit interpositoque exercitu ab oppido interclusos a suis hostes in medio trucidauit himilco carthaginiensis apud agrigentum iuxta oppidum partem copiarum in insidiis posuit praecepitque his ut cum processissent oppidani ligna umida incenderent deinde cum reliqua parte exercitus luce ad eliciendos hostes progressus simulata fuga persequentis oppidanos longius cedendo protraxit insidiatores prope moenia imperatum ignem aceruis subiecerunt unde obortum contemplati fumum agrigentini incensam ciuitatem suam existimauerunt defendendaeque eius gratia dum trepide recurrunt obuiis eis qui insidiati iuxta muros erant et a tergo instantibus quos persecuti fuerant in medio trucidati sunt uiriathus disposito per occulta milite paucos misit qui abigerent pecora segobrigensium ad quae illi uindicanda cum frequentes procurrissent simulantesque fugam praedatores persequerentur deducti in insidias caesique sunt scordisci equites cum heracleae diuersarum partium praesidio praepositus esset lucullus pecora abigere simulantes prouocauerunt eruptionem fugam deinde mentiti sequentem lucullum in insidias deduxerunt et octingentos cum eo milites occiderunt chares dux atheniensium ciuitatem aggressurus litori appositam post quaedam promunturia occulte habita classe e nauibus uelocissimam praeter hostilia praesidia ire iussit qua uisa cum omnia nauigia quae pro                                custodia portus agebant ad persequendam euolassent chares indefensum portum cum reliqua classe inuectus etiam ciuitatem occupauit barca dux poenorum in sicilia lilybaeum nostris terra marique obsidentibus partem classis suae procul armatam iussit ostendi ad eius conspectum cum euolassent nostri ipse reliquis quas in occulto tenuerat nauibus lilybaei portum occupauit   de simulatione regressus phormion dux atheniensium cum depopulatus esset agros chalcidensium legatis eorum de ea re querentibus benigne respondit et nocte qua dimissurus illos erat finxit litteras sibi superuenisse ciuium suorum propter quas redeundum haberet ac paulum regressus dimisit legatos his omnia tuta et abisse phormionem renuntiantibus chalcidenses spe et oblatae humanitatis et abducti exercitus remissa urbis custodia cum confestim phormion reuertisset prohibere inexspectatam uim non potuerunt agesilaus dux lacedaemoniorum cum phocaeenses obsideret et intellexisset eos qui tunc praesidio illis erant iam grauari belli incommoda paulum regressus tamquam ad alios actus liberam recendendi occasionem his dedit non multo post milite reducto destitutos phocaeenses superauit alcibiades aduersus byzantios qui se moenibus continebant insidias disposuit et simulato regressu incautos eos oppressit uiriathus cum tridui iter discedens confecisset idem illud uno die remensus securos segobrigenses et sacrificio cum maxime occupatos oppressit epaminondas mantiniae cum lacedaemonios in subsidium hosti uenisse animaduerteret ratus posse lacedaemonem occupari si clam illo profectus esset nocte crebros ignes fieri iussit ut specie remanendi occultaret profectionem sed a transfuga proditus assecuto exercitu lacedaemoniorum itinere quidem quo spartam petebat destitit idem tamen consilium conuertit ad mantinienses aeque enim ignibus factis lacedaemonios quasi maneret frustratus per quadraginta milia passuum reuertit mantiniam eamque auxilio destitutam occupauit  ex contrario uero circa tutelam obsessorum de excitanda cura suorum alcibiades dux atheniensium ciuitate sua a lacedaemoniis obsessa ueritus neglegentiam uigilum denuntiauit his qui in stationibus erant obseruarent lumen quod nocte ostenturus esset ex arce et ad conspectum eius ipsi quoque lumina attollerent in quo munere qui cessasset poenam  passurum dum sollicite exspectatur signum ducis peruigilatum ab omnibus et suspectae noctis periculum euitatum est iphicrates dux atheniensium cum praesidio corinthum teneret et sub aduentum hostium ipse uigilias circumiret uigilem quem dormientem inuenerat transfixit cuspide quod factum quibusdam tamquam saeuum increpantibus qualem inueni inquit talem reliqui epaminondas thebanus idem fecisse dicitur  de emittendo et recipiendo nuntio romani obsessi in capitolio ad camillum ab exilio implorandum miserunt pontium cominium qui ut stationes gallorum falleret per saxa tarpeia demissus tranato tiberi ueios peruenit et perpetrata legatione similiter ad suos rediit campani diligenter romanis a quibus obsessi erant custodias agentibus quendam pro transfuga subornatum miserunt qui occultatam balteo epistulam inuenta effugiendi causa occasione ad poenos pertulit uenationi quoque et pecoribus quidam insuerunt litteras membranis mandatas aliqui et iumento in auersam partem infulserunt dum stationes transeunt nonnulli interiora uaginarum inscripserunt l lucullus cyzicenos obsessos a mithridate ut certiores aduentus sui faceret cum praesidiis hostium teneretur introitus urbis qui unus et angustus ponte modico insulam continenti iungit militem e suis nandi et nauticae artis peritum iussit insidentem duobus inflatis utribus litteras insutas habentibus quos ab inferiore parte duabus regulis inter se distantibus commiserat ire septem milium passuum traiectum quod ita perite gregalis fecit ut cruribus uelut gubernaculis dimissis cursum dirigeret et procul uisentis qui in statione erant marinae specie beluae deciperet hirtius consul ad decimum brutum qui mutinae ab antonio obsidebatur litteras subinde misit plumbo scriptas quibus ad brachium religatis milites scultennam amnem tranabant idem columbis quas inclusas ante tenebris et fame affecerat epistulas saeta ad collum religabat easque a propinquo in quantum poterat moenibus  loco emittebat illae lucis cibique auidae altissima aedificiorum petentes excipiebantur a bruto qui eo modo de omnibus rebus certior fiebat utique postquam disposito quibusdam locis cibo columbas illuc deuolare instituerat  de introducendis auxiliis et commeatibus suggerendis bello ciuili cum ategua urbs in hispania pompeianarum partium obsideretur maurus inter noctem tamquam caesarianus tribuni cornicularius uigiles quosdam excitauit ex quibus cum tesseram accepisset aliquos excitans constantia fallaciae suae per medias caesaris copias praesidium pompei transduxit hannibale obsidente casilinum romani far in doliis secunda aqua uolturni fluminis demittebant ut ab obsessis exciperetur quibus cum obiecta per medium amnem catena hannibal obstitisset nuces sparsere quae cum aqua ferente ad oppidum defluerent eo commeatu sociorum necessitatem sustentauerunt hirtius mutinensibus obsessis ab antonio salem quo maxime indigebant cupis conditum per amnem scultennam intromisit idem pecora secunda aqua demisit quae excepta sustentauerunt necessariorum inopiam  quemadmodum efficiatur ut abundare uideantur quae deerunt romani cum a gallis capitolium obsideretur in extrema iam fame panem in hostem iactauerunt consecutique ut abundare commeatibus uiderentur obsidionem donec camillus subueniret tolerauerunt athenienses aduersus lacedaemonios idem fecisse dicuntur hi qui ab hannibale casilini obsidebantur ad extremam famem peruenisse crediti cum etiam herbas alimentis eorum hannibal arato loco qui erat inter castra ipsius et moenia praeriperet semina in praeparatum locum iecerunt consecuti ut habere uiderentur quo uictum sustentarent usque ad satorum prouentum  reliqui ex uariana clade cum obsiderentur quia defici frumento uidebantur horrea tota nocte circumduxerunt captiuos deinde praecisis manibus dimiserunt hi circumsedentibus suis persuaserunt ne spem maturae expugnationis reponerent in fame romanorum quibus ingens alimentorum copia superesset thraces in arduo monte obsessi in quem hostibus accessus non erat collato uiritim exiguo tritico paucas oues pauerunt et egerunt in hostium praesidia quibus exceptis et occisis cum frumenti uestigia in uisceribus earum apparuissent opinatus hostis magnam uim tritici superesse eis qui inde etiam pecora pascerent recessit ab obsidione thrasybulus dux milesiorum cum longa obsidione milites sui angerentur ab halyatte qui sperabat eos ad deditionem fame posse compelli sub aduentum legatorum halyattis frumentum omne in forum compelli iussit et conuiuiis sub id tempus institutis per totam urbem epulas praestitit atque ita persuasit hosti superesse ipsis copias quibus diuturnam sustinerent obsidionem  qua ratione proditoribus et transfugis occurratur claudius marcellus cognito consilio l bantii nolani qui corrumpere ad defectionem populares studebat et hannibali gratificabatur quod illius beneficio curatus inter cannenses saucius et ex captiuitate remissus ad suos erat quia interficere eum ne supplicio eius reliquos concitaret nolanos non audebat arcessitum ad se allocutus est dicens fortissimum militem eum esse quod antea ignorasset hortatusque est ut secum moraretur et super uerborum honorem equo quoque donauit qua benignitate non illius tantum fidem sed etiam popularium quae ex illo pendebat sibi obligauit hamilcar dux poenorum cum frequenter auxiliares galli ad romanos                                                          transirent et iam ex consuetudine ut socii exciperentur fidissimos subornauit ad simulandam transitionem qui romanos excipiendorum causa eorum progressos ceciderunt quae sollertia hamilcari non tantum ad praesentem profuit successum sed in posterum praestitit ut romanis ueri quoque transfugae forent suspecti  hanno carthaginiensium imperator in sicilia cum comperisset gallorum mercennariorum circiter quattuor milia conspirasse ad transfugiendum ad romanos quod aliquot mensum mercedes non receperant animaduertere autem in eos non auderet metu seditionis promisit prolationis iniuriam liberalitate pensaturum quo nomine gratias agentibus gallis per tempus idoneum praedaturos pollicitus fidelissimum dispensatorem ad otacilium consulem misit qui tamquam rationibus interuersis transfugisset nuntiauit nocte proxima gallorum quattuor milia quae praedatum forent missa posse excipi otacilius nec statim credidit transfugae nec tamen rem spernendam ratus disposuit in insidiis lectissimam manum suorum ab ea galli excepti dupliciter hannonis consilio satisfecerunt et romanos ceciderunt et ipsi omnes interfecti sunt hannibal simili consilio se a transfugis ultus est nam cum aliquos ex militibus suis sciret transisse proxima nocte nec ignoraret exploratores hostium in castris suis esse palam pronuntiauit non debere transfugas uocari sollertissimos milites qui ipsius iussu exierint ad excipienda hostium consilia auditis quae pronuntiauit rettulerunt exploratores ad suos tum comprehensi a romanis transfugae et amputatis manibus remissi sunt diodorus cum praesidio amphipolim tueretur et duo milia thracum suspecta haberet quae uidebantur urbem direptura mentitus paucas hostium naues proximo litori applicuisse easque diripi posse qua spe stimulatos thracas emisit ac deinde clausis portis non recepit  de eruptionibus romani qui in praesidio panhormitanorum erant ueniente ad obsidionem hasdrubale raros ex industria in muros posuerunt defensores quorum paucitate contempta cum incautus muris succederet hasdrubal eruptione facta ceciderunt eum aemilius paulus uniuersis liguribus improuiso adortis castra eius simulato timore militem diu continuit deinde fatigato iam hoste quattuor portis eruptione facta strauit cepitque ligures  liuius praefectus romanorum arcem tarentinorum tenens misit ad hasdrubalem legatos abire uti sibi incolumi liceret ea simulatione ad securitatem perductum hostem eruptione facta cecidit cn pompeius circumsessus ad dyrrachium non tantum obsidione liberauit suos uerum etiam post eruptionem quam opportuno et loco et tempore fecerat caesarem ad castellum quod duplici munitione instructum erat auide irrumpentem exterior ipse circumfusus corona obligauit ut ille inter eos quos obsidebat et eos qui extra circumuenerant medius non leue periculum et detrimentum senserit flauius fimbria in asia apud rhyndacum aduersum filium mithridatis brachiis ab latere ductis deinde fossa in fronte percussa quietum in uallo militem tenuit donec hostilis equitatus intraret angustias munimentorum tunc eruptione facta sex milia eorum cecidit c caesar in gallia deletis ab ambiorige titurii sabini et cottae legatorum copiis cum a q cicerone qui et ipse oppugnabatur certior factus cum duabus legionibus aduentaret conuersis hostibus metum simulauit militesque in castris quae artiora solito industria fecerat tenuit galli praesumpta iam uictoria uelut ad praedam castrorum tendentes fossas implere et uallum detrahere coeperunt qua re proelio non aptatos caesar emisso repente undique milite trucidauit titurius sabinus aduersus gallorum amplum exercitum continendo militem intra munimenta praestitit eis suspicionem metuentis cuius augendae causa perfugam misit qui affirmaret exercitum romanum in desperatione esse ac de fuga cogitare barbari oblata uictoriae spe concitati lignis sarmentisque se onerauerunt quibus fossas complerent ingentique cursu castra nostra in colle posita petiuerunt unde in eos titurius uniuersas immisit copias multisque gallorum caesis plurimos in deditionem accepit asculani oppugnaturo oppidum pompeio cum paucos senes et aegros in muris ostendissent ob id securos romanos eruptione facta fugauerunt numantini obsessi ne pro uallo quidem instruxerunt aciem adeoque se continuerunt ut popilio laenati fiducia fieret scalis oppidum aggre  diendi quo deinde suspicante insidias quia ne tunc quidem obsistebatur ac suos reuocante eruptione facta auersos et descendentis adorti sunt  de constantia obsessorum romani assidente moenibus hannibale ostentandae fiduciae gratia supplementum exercitibus quos in hispania habebant diuersa porta miserunt idem agrum in quo castra hannibal habebat defuncto forte domino uenalem ad id pretium licendo perduxerunt quo is ager ante bellum uenierat idem cum ab hannibale obsiderentur et ipsi obsiderent capuam decreuerunt ne nisi capta ea reuocaretur inde exercitus  liber quartus multa lectione conquisitis strategematibus et non exiguo scrupulo digestis ut promissum trium librorum implerem si modo impleui hoc exhibebo ea quae parum apte discriptioni priorum ad speciem alligatae subici uidebantur et erant exempla potius strategicon quam strategemata quae idcirco separaui quia quamuis clara diuersae tamen erant substantiae ne si qui forte in aliqua ex his incidissent similitudine inducti praetermissa opinarentur et sane uelut res residua expedienda fuit in qua et ipsa ordinem per species seruare conabor i de disciplina ii de effectu disciplinae iii de continentia iu de iustitia u de constantia ui de affectu et moderatione uii de uariis consiliis de disciplina p scipio ad numantiam corruptum superiorum ducum socordia exercitum correxit dimisso ingenti lixarum numero redactis ad munus cotidiana exercitatione militibus quibus cum frequens iniungeret iter portare complurium dierum cibaria imperabat ita ut frigora et imbres pati uada fluminum pedibus traicere assuesceret miles exprobrante subinde imperatore timiditatem et ignauiam frangente delicatioris usus ac parum necessaria expeditioni uasa quod maxime notabiliter accidit c memmio tribuno cui dixisse traditur scipio mihi paulisper tibi et rei publicae semper nequam eris  q metellus bello iugurthino similiter lapsam militum disciplinam pari seueritate restituit cum insuper prohibuisset alia carne quam assa elixaue milites uti pyrrhus dilectatori suo fertur dixisse tu grandes elige ego eos fortes reddam l paulo et c uarrone consulibus milites primo iure iurando adacti sunt antea enim sacramento tantummodo a tribunis rogabantur ceterum ipsi inter se coniurabant se fugae atque formidinis causa non abituros neque ex ordine recessuros nisi teli petendi feriendiue hostis aut ciuis seruandi causa scipio africanus cum ornatum scutum elegantius cuiusdam uidisset dixit non mirari se quod tanta cura ornasset in quo plus praesidii quam in gladio haberet philippus cum primum exercitum constitueret uehiculorum usum omnibus interdixit equitibus non amplius quam singulos calones habere permisit peditibus autem denis singulos qui molas et funes ferrent in aestiua exeuntibus triginta dierum farinam collo portari imperauit c marius recidendorum impedimentorum gratia quibus maxime exercitus agmen oneratur uasa et cibaria militis in fasciculos aptata furcis imposuit sub quibus et habile onus et facilis requies esset unde et prouerbium tractum est muli mariani theagenes atheniensis cum exercitum megaram duceret petentibus ordines respondit ibi se daturum deinde clam equites praemisit eosque hostium specie impetum in suos retorquere iussit quo facto cum quos secum habebat tamquam ad hostium occursum praepararentur permisit                                                             ita ordinari aciem ut quo quis uoluisset loco consisteret cum inertissimus quisque retro se dedisset strenui autem in frontem prosiluissent ut quemque inuenerat stantem ita ad ordines militiae prouexit lysander lacedaemonius egressum uia quendam castigabat cui dicenti ad nullius rei rapinam se ab agmine recessisse respondit ne speciem quidem rapturi praebeas uolo antigonus cum filium suum audisset deuertisse in eius domum cui tres filiae insignes specie essent audio inquit fili anguste habitare te pluribus dominis domum possidentibus hospitium laxius accipe iusso  que commigrare edixit ne quis minor quinquaginta annos natus hospitio matris familias uteretur q metellus consul quamuis nulla lege impediretur quin filium contubernalem perpetuum haberet maluit tamen eum in ordine merere p rutilius consul cum secundum leges in contubernio suo habere posset filium in legione militem fecit m scaurus filium quod in saltu tridentino loco hostibus cesserat in conspectum suum uenire uetuit adulescens uerecundia ignominiae pressus mortem sibi consciuit castra antiquitus romani ceteraeque gentes passim per corpora cohortium uelut mapalia constituere soliti erant cum solos urbium muros nosset antiquitas pyrrhus epirotarum rex primus totum exercitum sub eodem uallo continere instituit romani deinde uicto eo in campis arusinis circa urbem maluentum castris eius potiti et ordinatione notata paulatim ad hanc usque metationem quae nunc effecta est peruenerunt p nasica in hibernis quamuis classis usus non esset necessarius ne tamen desidia miles corrumperetur aut per otii licentiam sociis iniuriam inferret nauis aedificare instituit m cato memoriae tradidit in furto comprehensis inter commilitones dextras esse praecisas aut si lenius animaduertere uoluissent in principiis sanguinem missum clearchus dux lacedaemoniorum exercitui dicebat imperatorem potius quam hostem metui debere significans eos qui in proelio dubiam mortem timuissent certum si deseruissent manere supplicium appii claudii sententia senatus eos qui a pyrrho rege epirotarum capti et postea remissi erant equites ad pedites redegit pedites ad leuem armaturam omnibus extra uallum iussis tendere donec bina hostium spolia singuli referrent otacilius crassus consul eos qui ab hannibale sub iugum missi redierant tendere extra uallum iussit ut immuniti assuescerent periculis et aduersus hostem audentiores fierent p cornelio nasica decimo iunio consulibus qui exercitum deseruerant damnati uirgis caesi publice uenierunt domitius corbulo in armenia duas alas et tres cohortes quae ad castellum initia hostibus cesserant extra uallum iussit tendere donec assiduo labore et prosperis excursionibus redimerent ignominiam  aurelius cotta consul cum ad opus equites necessitate cogente iussisset accedere eorumque pars detractasset imperium questus apud censores effecit ut notarentur a patribus deinde obtinuit ne eis praeterita aera procederent tribuni quoque plebis de eadem re ad populum pertulerunt omniumque consensu stabilita disciplina est q metellus macedonicus in hispania quinque cohortes quae hostibus cesserant testamentum facere iussas ad locum reciperandum remisit minatus non nisi post uictoriam receptum iri p ualerio consuli senatus praecepit exercitum ad sirim uictum ducere saepinum ibique castra munire et hiemem sub tentoriis exigere senatus cum turpiter fugati eius milites essent decreuit ne auxilia eis summitterentur nisi captis eius    legionibus quae punico bello militiam detractauerant in siciliam uelut relegatis per septem annos hordeum ex senatus consulto datum est l piso c titium praefectum cohortis quod loco fugitiuis cesserat cinctu togae praeciso soluta tunica nudis pedibus in principiis cotidie stare dum uigiles uenirent iussit conuiuiis et balneo abstinere sulla cohortem et centuriones quorum stationem hostis perruperat galeatos et discinctos perstare in principiis iussit domitius corbulo in armenia aemilio rufo praefecto equitum quia hostibus cesserat et parum instructam armis alam habebat uestimenta per lictorem scidit eidemque ut erat foedato habitu perstare in principiis donec mitterentur imperauit atilius regulus cum ex samnio in luceriam transgrederetur exercitusque eius obuiis hostibus auersus esset opposita cohorte iussit fugientes pro desertoribus caedi cotta consul in sicilia in ualerium nobilem tribunum militum ex gente ualeria uirgis animaduertit idem p aurelium sanguine sibi iunctum quem obsidioni lipararum ipse ad auspicia repetenda messanam transiturus praefecerat cum agger incensus et capta castra essent uirgis caesum in numerum gregalium peditum referri et muneribus fungi iussit  fuluius flaccus censor fuluium fratrem suum quia legionem in qua tribunus militum erat iniussu consulis dimiserat senatu mouit m cato ab hostili litore in quo per aliquot dies manserat cum ter dato profectionis signo classem soluisset et relictus e militibus quidam a terra uoce et gestu expostularet uti tolleretur circumacta ad litus uniuersa classe comprehensum supplicio affici iussit et quem occisuri per ignominiam hostes fuerant exemplo potius impendit appius claudius ex his qui loco cesserant decimum quemque militem sorte ductum fusti percussit fabius rullus consul ex duabus legionibus quae loco cesserant sorte ductos in conspectu militum securi percussit aquilius ternos ex centuriis quarum statio ab hoste perrupta erat securi percussit m antonius cum agger ab hostibus incensus esset ex his qui in opere fuerant duarum cohortium militem decimauit et in singulos ex his centuriones animaduertit legatum cum ignominia dimisit reliquis ex legione hordeum dari iussit in legionem quae regium oppidum iniussu ducis diripuerat animaduersum est ita ut quattuor milia tradita custodiae necarentur praeterea senatus consulto cautum est ne quem ex eis sepelire uel lugere fas esset l papirius cursor dictator fabium rutilium magistrum equitum quod aduersum edictum eius quamuis prospere pugnauerat ad uirgas poposcit caesum securi percussurus nec contentioni aut precibus militum concessit animaduersionem eumque profugientem romam persecutus est ne ibi quidem remisso prius supplicii metu quam ad genua eius et fabius cum patre prouolueretur et pariter senatus ac populus rogarent manlius cui imperioso postea cognomen fuit filium quod is contra edictum patris cum hoste pugnauerat quamuis uictorem in conspectu exercitus uirgis caesum securi percussit manlius filius exercitu pro se aduersus patrem seditionem parante negauit tanti esse quemquam ut propter illum disciplina corrumperetur et obtinuit ut ipsum puniri paterentur q fabius maximus transfugarum dextras praecidit  c curio consul bello dardanico circa dyrrachium cum ex quinque legionibus una seditione facta militiam detractasset securturamque se temeritatem ducis in expeditionem asperam et insidiosam negasset quattuor legiones eduxit armatas et consistere ordinibus detectis armis uelut in acie iussit post hoc seditiosam legionem inermem procedere discinctamque in conspectu armati exercitus stramenta coegit secare postero autem die similiter fossam discinctos milites facere nullisque precibus legionis impetrari ab eo potuit ne signa eius summitteret nomenque aboleret milites autem in supplementum ceterarum legionum distribueret q fuluio appio claudio consulibus milites ex pugna cannensi in siciliam a senatu relegati postulauerunt a consule m marcello ut in proelium ducerentur ille senatum consuluit senatus negauit sibi placere committi his rempublicam qui eam deseruissent marcello tamen permisit facere quod uideretur dum ne quis eorum munere uacaret neue donaretur neue quod praemium ferret aut in italiam reportaretur dum poeni in ea fuissent                                                 m salinator consularis damnatus est a populo quod praedam non aequaliter diuiserat militibus cum ab liguribus in proelio q petilius consul interfectus esset decreuit senatus uti ea legio in cuius acie consul erat occisus tota infrequens referretur stipendium ei annuum non daretur aera reciderentur  de effectu disciplinae bruti et cassi exercitus memoriae proditum est bello ciuili cum una per macedoniam iter facerent priorque brutus ad fluuium in quo pontem iungi oportebat peruenisset cassi tamen exercitum et in efficiendo ponte et in maturando transitu praecessisse qui uigor disciplinae effecit ne solum in operibus uerum et in summa belli praestarent cassiani brutianos c marius cum facultatem eligendi exercitus haberet ex duobus qui sub rutilio et qui sub metello ac postea sub se ipso meruerant rutilianum quamquam minorem quia certioris disciplinae arbitrabatur praeoptauit domitius corbulo duabus legionibus et paucissimis auxiliis disciplina correcta parthos sustinuit  alexander macedo xl milibus hominum iam inde a philippo patre disciplinae assuefactis orbem terrarum aggressus innumerabiles hostium copias uicit cyrus bello aduersus persas quattuordecim milibus armatorum immensas difficultates superauit epaminondas dux thebanorum quattuor milibus hominum ex quibus cccc tantum equites erant lacedaemoniorum exercitum uiginti quattuor milium peditum equitum mille sescentorum uicit a quattuordecim milibus graecorum qui numerus in auxiliis cyri aduersus artaxerxen fuit centum milia barbarorum proelio superata sunt eadem graecorum proelio quattuordecim milia amissis ducibus reditus sui cura uni ex corpore suo xenophonti atheniensi demandata per iniqua et ignota loca incolumia reuersa sunt xerxes a trecentis lacedaemoniorum ad thermopylas uexatus cum uix eos confecisset hoc se deceptum aiebat quod multos quidem homines haberet uiros autem disciplinae tenaces nullos  de continentia m catonem uino eodem quo remiges contentum fuisse traditur fabricius cum cineas legatus epirotarum grande pondus auri dono ei daret non accepto eo dixit malle se habentibus id imperare quam habere atilius regulus cum summis rebus praefuisset adeo pauper fuit ut se coniugem liberosque tolararet agello qui colebatur per unum uilicum cuius audita morte scripsit senatui de successore destitutis rebus obitu serui necessariam esse praesentiam suam cn scipio post res prospere in hispania gestas in summa paupertate decessit ne ea quidem relicta pecunia quae sufficeret in dotem filiarum quas ob inopiam publice dotauit senatus idem praestiterunt athenienses filiis aristidis post amplissimarum rerum administrationem in maxima paupertate defuncti epaminondas dux thebanorum tantae abstinentiae fuit ut in suppellectili eius praeter stoream et unicum ueru nihil inueniretur  hannibal surgere de nocte solitus ante noctem non requiescebat crepusculo demum ad cenam uocabat neque amplius quam duobus lectis discumbebatur apud eum idem cum sub hasdrubale imperatore militaret plerumque super nudam humum sagulo tectus somnos capiebat aemilianum scipionem traditur in itinere cum amicis ambulantem accepto pane uesci solitum idem et de alexandro macedone dicitur masinissam nonagensimum aetatis annum agentem meridie ante tabernaculum stantem uel ambulantem capere solitum cibos legimus m curius cum uictis ab eo sabinis ex senatus consulto ampliaretur ei modus agri quem consummati milites accipiebant gregalium portione contentus fuit malum ciuem dicens cui non esset idem quod ceteris satis uniuersi quoque exercitus notabilis saepe fuit continentia sicut eius qui sub m scauro meruit namque memoriae tradidit scaurus pomiferam arborem quam in pede castrorum fuerat complexa metatio postero die abeunte exercitu intactis fructibus relictam auspiciis imperatoris caesaris domitiani augusti germanici eo bello quod iulius ciuilis in gallia mouerat lingonum opulentissima ciuitas quae ad ciuilem desciuerat cum adueniente exercitu caesaris populationem timeret quod contra exspectationem inuiolata nihil ex rebus suis amiserat ad obsequium redacta septuaginta milia armatorum tradidit mihi l mummius qui corintho capta non italiam solum sed etiam prouincias tabulis statuisque exornauit adeo nihil ex tantis manubiis in suum conuertit ut filiam eius inopem senatus ex publico dotauerit  de iustitia camillo faliscos obsidenti ludi magister liberos faliscorum tamquam ambulandi causa extra murum eductos tradidit dicens retentis eis obsidibus necessario ciuitatem imperata facturam camillus non solum spreuit perfidiam sed et restrictis post terga manibus magistrum uirgis agendum ad  parentes tradidit pueris adeptus beneficio uictoriam quam fraude non concupierat nam falisci ob hanc iustitiam sponte ei se dediderunt ad fabricium ducem romanorum medicus pyrrhi epirotarum regis peruenit pollicitusque est daturum se pyrrho uenenum si merces sibi in qua operae pretium foret constitueretur quo facinore fabricius egere uictoriam suam non arbitratus regi medicum detexit atque ea fide meruit ut ad petendam amicitiam romanorum compelleret pyrrhum  de constantia cn pompeius minantibus direpturos pecuniam militibus quae in triumpho ferretur seruilio et glaucia cohortantibus ut diuideret eam ne seditio fieret affirmauit non triumphaturum se potius sed moriturum quam licentiae militum succumberet castigatisque oratione graui laureatos fasces obiecit ut ab illorum inciperent direptione eaque inuidia redegit eos ad modestiam c caesar seditione in tumultu ciuilium armorum facta maxime animis tumentibus legionem totam exauctorauit ducibus seditionis securi percussis mox eosdem quos exauctorauerat ignominiam deprecantis restituit et optimos milites habuit postumius consularis cohortatus suos cum interrogatus esset a militibus quid imperaret dixit ut se imitarentur et arrepto signo hostis primus inuasit quem secuti uictoriam adepti sunt claudius marcellus cum in manus gallorum imprudens incidisset circumspiciendae regionis qua euaderet causa equum in orbem flexit deinde cum omnia esse infesta uidisset precatus deos in medios hostis irrupit quibus inopinata audacia perculsis ducem quoque eorum trucidauit atque ubi spes salutis uix superfuerat inde opima rettulit spolia l paulus amisso ad cannas exercitu offerente equom lentulo quo fugeret superesse cladi quamquam non per ipsum contractae noluit sed in eo saxo cui se uulneratus acclinauerat persedit donec ab hostibus oppressus confoderetur uarro collega eius uel maiore constantia post eandem cladem uixit gratiaeque ei a senatu et populo actae sunt quod non desperasset rem  publicam non autem uitae cupiditate sed rei publicae amore se superfuisse reliquo aetatis suae tempore approbauit et barbam capillumque summisit et postea numquam recubans cibum cepit honoribus quoque cum ei deferrentur a populo renuntiauit dicens felicioribus magistratibus rei publicae opus esse sempronius tuditanus et cn octauius tribuni militum omnibus fusis ad cannas cum in minoribus castris circumsederentur suaserunt commilitonibus stringerent gladios et per hostium praesidia erumperent secum id sibi animi esse etiamsi nemini ad erumpendum audacia fuisset affirmantes de cunctantibus xii omnino equitibus l peditibus qui comitari sustinerent repertis incolumes canusium peruenerunt c fonteius crassus in hispania cum tribus milibus hominum praedatum profectus locoque iniquo circumuentus ab hasdrubale ad primos tantum ordines relato consilio incipiente nocte quo tempore minime exspectabatur per stationes hostium erupit p decius tribunus militum bello samnitico cornelio consuli iniquis locis deprehenso ab hostibus suasit ut ad occupandum collem qui in propinquo erat modicam manum mitteret seque ducem his qui mittebantur                      obtulit auocatus in diuersum hostis emisit consulem decium autem cinxit obseditque illas quoque angustias nocte eruptione facta cum eluctatus esset decius incolumis cum militibus consuli accessit idem fecit sub atilio calatino consule cuius uarie traduntur nomina alii laberium nonnulli q caedicium plurimi calpurnium flammam uocitatum scripserunt hic cum demissum in eam uallem uideret exercitum cuius latera omniaque superiora hostis insederat depoposcit et accepit a consule trecentos milites quos hortatus ut uirtute sua exercitum seruarent in mediam uallem decucurrit ad opprimendos eos undique descendit hostis longoque et aspero proelio retentus occasionem consuli ad extrahendum exercitum dedit c caesar aduersus germanos et regem ariouistum pugnaturus confusis suorum animis pro contione dixit nullius se eo die opera nisi decimae legionis usurum quo assecutus est ut et decimani tamquam praecipuae fortitudinis testimonio concitarentur et ceteri pudore ne penes alios gloria uirtutis esset lacedaemonius quidam nobilis philippo denuntiante multis se prohibiturum nisi ciuitas sibi traderetur num inquit et pro patria mori nos prohibebit  leonidas lacedaemonius cum dicerentur persae sagittarum multitudine nubes esse facturi fertur dixisse melius in umbra pugnabimus c aelius praetor urbanus cum ei ius dicenti picus in capite insedisset et haruspices respondissent dimissa aue hostium uictoriam fore necata populum romanum superiorem at c aelium cum familia periturum non dubitauit necare picum atque nostro exercitu uincente ipse cum quattuordecim aeliis ex eadem familia in proelio est occisus hunc quidam non c caelium sed laelium fuisse et laelios non caelios perisse credunt p decius primo pater postea filius in magistratu se pro re publica deuouerunt admissisque in hostem equis adepti uictoriam patriae contulerunt p crassus cum bellum aduersus aristonicum in asia gerens inter elaeam et myrinam in hostium copias incidisset uiuosque abduceretur exsecratus in consule romano captiuitatem uirga qua ad equum erat usus oculum thracis a quo tenebatur eruit atque ab eo per dolorem concitato transuerberatus dedecus seruitutis ut uoluerat effugit m cato censorii filius in acie decidente equo prolapsus cum se recollegisset animaduertissetque gladium excidisse uaginae ueritus ignominiam redit in hostem exceptisque aliquot uulneribus reciperato demum gladio reuersus est ad suos petilini a poenis obsessi parentes et liberos propter inopiam eiecerunt ipsi coriis madefactis et igne siccatis foliisque arborum et omni genere animalium uitam trahentes undecim menses obsidionem tolerauerunt hispani consabrae obsessi eadem omnia passi sunt nec oppidum hirtuleio tradiderunt casilini obsidente hannibale tantam inopiam perpessi sunt ut cc denariis murem uenisse proditum memoriae sit eiusque uenditorem fame perisse emptorem autem uixisse fidem tamen seruare romanis perseuerauerunt cyzicum cum oppugnaret mithridates captiuos eius urbis produxit ostenditque obsessis arbitratus futurum ut miseratione suorum compelleret ad deditionem oppidanos at illi cohortati ad patiendam fortiter mortem captiuos seruare romanis fidem perseuerauerunt  segouienses cum a uiriatho his liberi et coniuges redderentur praeoptauerunt spectare supplicia pignorum suorum quam a romanis deficere numantini ne se dederent fame mori praefixis foribus domuum suarum maluerunt  de affectu et moderatione q fabius hortante filio ut locum idoneum paucorum iactura caperet uisne inquit tu ex illis paucis esse xenophon cum equo ueheretur et pedites iugum quoddam occupare iussisset unum ex eis obmurmurantem audiens quod diceret facile tam laboriosa sedentem imperare desiluit et gregalem equo imposuit cursu ipse ad destinatum iugum contendens cuius facti ruborem cum perpeti miles non posset irridentibus commilitonibus sponte descendit xenophontem uix uniuersi perpulerunt ut conscenderet equum et laborem suum in necessaria duci munera reseruaret alexander cum hieme duceret exercitum residens ad ignem recognoscere praetereuntis copias coepit cumque conspexisset quendam prope exanimatum frigore considere loco suo iussit dixitque ei si in persis natus esses in regia sella resedisse tibi capital foret in macedonia nato conceditur diuus augustus uespasianus cum quendam adulescentem honeste natum militiae inhabilem angustiarum rei familiaris causa deductum ad longiorem ordinem rescisset censu constituto honesta missione exauctorauit  de uariis consiliis c caesar dicebat idem sibi esse consilium aduersus hostem quod plerisque medicis contra uitia corporum fame potius quam ferro superandi domitius corbulo dolabra id est operibus hostem uincendum esse dicebat l paulus imperatorem senem moribus dicebat esse oportere significans moderatiora sequenda consilia  scipio africanus fertur dixisse cum eum parum quidam pugnacem dicerent imperatorem me mater non bellatorem peperit c marius teutono prouocanti eum et postulanti ut prodiret respondit si cupidus mortis esset laqueo posse eum uitam finire cum deinde instaret gladiatorem contemptae staturae et prope exactae aetatis obiecit ei dixitque si eum superasset cum uictore congressurum q sertorius quod experimento didicerat imparem se uniuerso romanorum exercitui ut barbaros quoque inconsulte pugnam deposcentis doceret adductis in conspectum duobus equis eorum praeualido alteri alteri admodum exili duos admouit iuuenes similiter electos robustum et gracilem ac robustiori imperauit equi exilis uniuersam caudam abrumpere gracili autem ualentioris per singulos pilos uellere cumque gracili successisset quod imperatum erat ualidissimus cum infirmis equi cauda sine effectu luctaretur naturam inquit sertorius romanarum uirium per hoc uobis exemplum ostendi milites insuperabiles sunt uniuersas aggredienti easdem lacerabit et carpet qui per partes attemptauerit ualerius laeuinus consul cum intra castra sua exploratorem hostium deprehendisset magnamque copiarum suarum fiduciam haberet circumduci eum iussit terrendique hostis causa exercitus suos uisendos speculatoribus eorum quotiens uoluissent patere caedicius primipilaris qui in germania post uarianam cladem obsessis nostris pro duce fuit ueritus ne barbari ligna quae congesta erant uallo admouerent et castra eius incenderent simulata lignorum inopia missis undique qui ea furarentur effecit ut germani uniuersos truncos amolirentur cn scipio bello nauali amphoras pice et taeda plenas in hostium classem iaculatus quarum iactus et pondere foret noxius et diffundendo quae continuerant alimentum praestaret incendio hannibal regi antiocho monstrauit ut in hostium classem uascula iacularetur uiperis plena quarum metu perterriti milites a dimicatione et nauticis ministeriis impedirentur idem fecit iam cedente classe sua prusias m porcius cato in classem hostium cum transiluisset deturbatis ex ea poenis eorumque armis et insignibus inter suos distributis multas naues hostium quos sociali habitu fefellerat mersit  athenienses cum subinde a lacedaemoniis infestarentur diebus festis quos sacros mineruae extra urbem celebrabant omnium quidem colentium imitationem expresserunt armis tamen et ueste celatis peracto ritu suo non statim athenas reuersi sed protinus inde raptim acto lacedaemonem uersus agmine eo tempore quo minime timebantur agrum hostium quibus subinde praedae fuerant ultro depopulati sunt cassius onerarias naues non magni ad alia usus accensas opportuno uento in classem hostium misit et incendio eam consumpsit m liuius fuso hasdrubale hortantibus eum quibusdam ut hostem ad internicionem persequeretur respondit aliqui et supersint qui de uictoria nostra hostibus nuntient                                                                       scipio africanus dicere solitus est hosti non solum dandam esse uiam ad fugiendum sed etiam muniendam paches atheniensis affirmauit incolumes futuros hostes si deponerent ferrum eisque obsecutis condicionibus uniuersos qui in sagulis ferreas fibulas habuissent interfici iussit hasdrubal subigendorum numidarum causa ingressus fines eorum resistere parantibus affirmauit ad capiendos se uenisse elephantos quibus ferax est numidia ut hoc permitterent poscentibus pretium cum promisisset ea persuasione auocatos adortus sub leges redegit alcetas lacedaemonius ut thebanorum commeatum facilius ex inopinato aggrederetur in occulto paratis nauibus tamquam unam omnino haberet triremem uicibus in ea remigem exercebat quodam deinde tempore omnis naues in thebanos transnauigantis immisit et commeatibus eorum potitus est ptolomaeus aduersus perdiccam exercitu praeualentem ipse inualidus omne pecudum genus religatis ad tergum quae traherent sarmentis agendum per paucos curauit equites ipse praegressus cum copiis quas habebat effecit ut puluis quem pecora excitauerant speciem magni sequentis exercitus moueret cuius exspectatione territum uicit hostem myronides atheniensis aduersus thebanos equitatu praeualentes pugnaturus in campis suos edocuit manentibus esse spem aliquam salutis cedentibus autem perniciem certissimam qua ratione confirmatis militibus uictoriam consecutus est  c pinarius in sicilia praesidio hennae praepositus claues portarum quas penes se habebat reposcentibus magistratibus hennensium quod suspectos eos tamquam transitionem ad poenum pararent habebat petit unius noctis ad deliberationem spatium indicataque militibus fraude graecorum cum praecepisset ut parati postera die signum exspectarent prima luce assistentibus militibus redditurum se claues dixit si idem omnes hennenses censuissent ob eam causam uniuersa multitudine conuocata in theatrum et idem flagitante manifesta deficiendi uoluntate signo militibus dato uniuersos hennenses cecidit iphicrates dux atheniensium classem suam hostili habitu instruxit et ad eos quos suspectos habebat inuectus cum effuso studio exciperetur deprehensa eorum perfidia oppidum diripuit ti gracchus cum edixisset futurum ut ex uolonum numero fortibus libertatem daret ignauos crucibus affigeret et quattuor milia ex his quia segnius pugnauerant metu poenae in quendam munitum collem coissent misit qui eis dicerent totum sibi exercitum uolonum uicisse uideri quod hostes fudissent et sic eos et sua fide et ipsorum metu exsolutos recepit hannibal post proelium quo ingentem cladem ad trasumennum romani acceperunt cum sex milia hostium interposita pactione in potestatem suam redegisset socios latini nominis benigne in ciuitates suas dimisit dictitans se italiae liberandae causa bellum gerere eorumque opera aliquot populos in deditionem accepit mago cum locri obsiderentur a crispino classis nostrae praefecto diffudit ad romana castra rumorem hannibalem caeso marcello ad liberandos obsidione locros uenire clam deinde equites emissos iussit a montibus qui in conspectu erant se ostendere quo facto effecit ut crispinus hannibalem adesse ratus conscenderet naues ac fugeret scipio aemilianus ad numantiam omnibus non cohortibus tantum sed centuriis sagittarios et funditores interposuit pelopidas thebanus cum a thessalis in fugam uersus flumen in quo tumultuarium fecerat pontem liberasset ne sequentibus hostibus idem transitus maneret nouissimo agmini praecepit incenderent pontem romani cum campanis equitibus nullo modo pares essent q naeuius centurio in exercitu fului flacci proconsulis excogitauit ut delectos ex toto exercitu qui uelocissimi uidebantur et mediocris erant staturae parmulis  non amplis et galeiculis gladiisque ac septenis singulos hastis quaternorum circiter pedum armaret eosque adiunctos equitibus iuberet usque ad moenia prouehi deinde ibi positos nostris equitibus recipientibus inter hostium equitatum proeliari quo facto uehementer et ipsi campani afflicti sunt et maxime equi eorum quibus turbatis prona nostris uictoria fuit p scipio in lydia cum die ac nocte imbre continuo uexatum exercitum antiochi uideret nec homines tantum aut equos deficere uerum arcus quoque madentibus neruis inhabiles factos exhortatus est fratrem ut postero quamuis religioso die committeret proelium quam sententiam secuta uictoria est catonem uastantem hispaniam legati ilergetum qui sociorum populus erat adierunt oraueruntque auxilia ille ne aut negato adiutorio socios alienaret aut diducto exercitu uires minueret tertiam partem militum cibaria parare et naues ascendere iussit dato praecepto ut causati uentos retro redirent praecedens interim aduentantis auxilii rumor ut ilergetum excitauit animos ita hostium consilia discussit c caesar cum in partibus pompeianis magna equitum romanorum esset manus eaque armorum scientia milites conficeret ora oculosque eorum gladiis peti iussit et sic auersam faciem cedere coegit uoccaei cum a sempronio graccho collatis signis urgerentur uniuersas copias cinxere plaustris quae impleuerant fortissimis uiris muliebri ueste tectis sempronium tamquam aduersus feminas audentius ad obsidendos hostis consurgentem hi qui in plaustris erant aggressi fugauerunt eumenes cardianus ex successoribus alexandri in castello quodam clausus quoniam exercere equos non poterat certis cotidie horis ita suspendebat ut posterioribus pedibus innixi prioribus alleuatis dum naturalem assistendi appetunt consuetudinem ad sudorem usque crura iactarent m cato pollicentibus barbaris duces itinerum et insuper praesidium si magna summa eis promitteretur non dubitauit polliceri quia aut uictoribus ex spoliis hostilibus poterat dare aut interfectis exsoluebatur promisso q maximus transfugere ad hostes uolentem statilium nobilem clarae operae equitem uocari ad se iussit eique excusauit quod inuidia commili  tonum uirtutes illius ad id tempus ignorasset tum donato ei equo pecuniam insuper largitus obtinuit ut quem ex conscientia trepidum arcessierat laetum dimitteret et ex dubio in reliquum non minus fidelem quam fortem haberet equitem philippus cum audisset pythian quendam bonum pugnatorem alienatum sibi quod tres filias inops uix aleret nec a rege adiuuaretur monentibus quibusdam uti eum caueret quid si inquit partem aegram corporis haberem absciderem potius quam curarem deinde familiariter secreto elicitum pythian accepta difficultate necessitatium domesticarum pecunia instruxit ac meliorem fidelioremque habuit quam habuerat antequam offenderet t quintius crispinus post infaustam aduersus poenos dimicationem qua collegam marcellum amiserat cum comperisset potitum anulo interfecti hannibalem litteras circa municipia totius italiae dimisit ne crederent epistulis si quae marcelli anulo signatae perferrentur ea monitione consecutus est ut salapia et aliae urbes frustra hannibalis dolis temptarentur post cannensem cladem perculsis ita romanorum animis ut pars magna reliquiarum nobilissimis auctoribus deserendae italiae iniret consilium p scipio adulescens admodum impetu facto in eo ipso in quo talia agitabantur coetu pronuntiauit manu se sua interfecturum nisi qui iurasset non esse sibi mentem destituendae rei publicae cumque ipse se primus religione tali obligasset stricto gladio mortem uni ex proximis minatus nisi acciperet sacramentum illum metu ceteros etiam exemplo coegit ad iurandum uolscorum castra cum prope a uirgultis siluaque posita essent camillus ea omnia quae conceptum ignem usque in uallum perferre poterant incendit et sic aduersarios exuit castris p crassus bello sociali eodem modo prope cum copiis omnibus interceptus est q metellus in hispania castra moturus cum in agmine milites continere uellent pronuntiauit comperisse se insidias ab hostibus dispositas          idcirco ne discederent a signis neue agmen laxarent quod cum solueret ex disciplina fecisset exceptus forte ueris insidiis quia praedixerat interritos milites habuit  