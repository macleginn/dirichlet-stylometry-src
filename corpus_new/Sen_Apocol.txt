diui claudii apokolokuntwsis quid actum sit in caelo ante diem iii idus octobris anno nouo initio saeculi felicissimi uolo memoriae tradere nihil nec offensae nec gratiae dabitur haec ita uera si quis quaesiuerit unde sciam primum si noluero non respondebo quis coacturus est ego scio me liberum factum ex quo suum diem obiit ille qui uerum prouerbium fecerat aut regem aut fatuum nasci oportere si libuerit respondere dicam quod mihi in buccam uenerit quis umquam ab historico iuratores exegit tamen si necesse fuerit auctorem producere quaerito ab eo qui drusillam euntem in caelum uidit idem claudium uidisse se dicet iter facientem non passibus aequis uelit nolit necesse est illi omnia uidere quae in caelo aguntur appiae uiae curator est qua scis et diuum augustum et tiberium caesarem ad deos isse hunc si interrogaueris soli narrabit coram pluribus numquam uerbum faciet nam ex quo in senatu iurauit se drusillam uidisse caelum ascendentem et illi pro tam bono nuntio nemo credidit quod uiderit uerbis conceptis affirmauit se non indicaturum etiam si in medio foro hominem occisum uidisset ab hoc ego quae tum audiui certa clara affero ita illum saluum et felicem habeam  iam phoebus breuiore uia contraxerat arcum lucis et obscuri crescebant tempora somni iamque suum uictrix augebat cynthia regnum et deformis hiems gratos carpebat honores  diuitis autumni iussoque senescere baccho carpebat raras serus uindemitor uuas puto magis intellegi si dixero mensis erat october dies iii idus octobris horam non possum certam tibi dicere facilius inter philosophos quam inter horologia conueniet tamen inter sextam et septimam erat nimis rustice adeo his adquiescunt omnes poetae non contenti ortus et occasus describere ut etiam medium diem inquietent tu sic transibis horam tam bonam iam medium curru phoebus diuiserat orbem et propior nocti fessas quatiebat habenas obliquo flexam deducens tramite lucem claudius animam agere coepit nec inuenire exitum poterat  tum mercurius qui semper ingenio eius delectatus esset unam e tribus parcis seducit et ait quid femina crudelissima hominem miserum torqueri pateris nec umquam tam diu cruciatus cesset annus sexagesimus et quartus est ex quo cum       anima luctatur quid huic et reipublicae inuides patere mathematicos aliquando uerum dicere qui illum ex quo princeps factus est omnibus annis omnibus mensibus efferunt et tamen non est mirum si errant et horam eius nemo nouit nemo enim umquam illum natum putauit fac quod faciendum est dede neci melior uacua sine regnet in aula sed clotho ego mehercules inquit pusillum temporis adicere illi  uolebam dum hos pauculos qui supersunt ciuitate donaret constituerat enim omnes graecos gallos hispanos britannos togatos uidere sed quoniam placet aliquos peregrinos in semen relinqui et tu ita iubes fieri fiat aperit tum capsulam et tres fusos profert unus erat augurini alter babae tertius claudii hos inquit tres uno anno exiguis interuallis temporum diuisos mori iubebo nec illum incomitatum dimittam non oportet enim eum qui modo se tot milia hominum sequentia uidebat tot praecedentia tot circumfusa subito solum destitui contentus erit his interim conuictoribus  haec ait et turpi conuoluens stamina fuso abrupit stolidae regalia tempora uitae at lachesis redimita comas ornata capillos pieria crinem lauro frontemque coronans candida de niueo subtemina uellere sumit felici moderanda manu quae ducta colorem assumpsere nouum mirantur pensa sorores mutatur uilis pretioso lana metallo aurea formoso descendunt saecula filo nec modus est illis felicia uellera ducunt et gaudent implere manus sunt dulcia pensa sponte sua festinat opus nulloque labore mollia contorto descendunt stamina fuso uincunt tithoni uincunt et nestoris annos phoebus adest cantuque iuuat gaudetque futuris et laetus nunc plectra mouet nunc pensa ministrat detinet intentas cantu fallitque laborem  dumque nimis citharam fraternaque carmina laudant plus solito neuere manus humanaque fata laudatum transcendit opus ne demite parcae phoebus ait uincat mortalis tempora uitae ille mihi similis uultu similisque decore nec cantu nec uoce minor felicia lassis saecula praestabit legumque silentia rumpet qualis discutiens fugientia lucifer astra aut qualis surgit redeuntibus hesperus astris qualis cum primum tenebris aurora solutis induxit rubicunda diem sol aspicit orbem lucidus et primos a carcere concitat axes talis caesar adest talem iam roma neronem aspiciet flagrat nitidus fulgore remisso uultus et adfuso ceruix formosa capillo haec apollo at lachesis quae et ipsa homini formosissimo faueret fecit illud plena manu et neroni multos annos de suo donat claudium autem iubent omnes xairontas eufhmountas ekpempein domwn et ille quidem animam ebulliit et ex eo desiit uiuere uideri expirauit autem dum comoedos audit ut scias me non sine causa illos timere ultima uox eius haec inter homines audita est cum maiorem sonitum emisisset illa parte qua facilius loquebatur uae me puto concacaui me quod an fecerit nescio omnia certe concacauit  quae in terris postea sint acta superuacuum est referre scitis enim optime nec periculum est ne excidant quae memoriae  gaudium publicum impresserunt nemo felicitatis suae obliuiscitur in caelo quae acta sint audite fides penes auctorem erit nuntiatur ioui uenisse quendam bonae staturae bene canum nescio quid illum minari assidue enim caput mouere pedem dextrum trahere quaesisse se cuius nationis esset respondisse nescio quid perturbato sono et uoce confusa non intellegere se linguam eius nec graecum esse nec romanum nec ullius gentis notae tum iuppiter herculem qui totum orbem terrarum pererrauerat et nosse uidebatur omnes nationes iubet ire et explorare quorum hominum esset tum hercules primo aspectu sane perturbatus est ut qui etiam non omnia monstra timuerit ut uidit noui generis faciem insolitum incessum uocem nullius terrestris animalis sed qualis esse marinis beluis solet raucam et implicatam putauit sibi tertium decimum laborem uenisse diligentius intuenti uisus est quasi homo accessit itaque et quod facillimum fuit graeculo ait tis poqen eis andrwn poih polis hde tokhes claudius gaudet esse illic philologos homines sperat futurum aliquem historiis suis locum itaque et ipse homerico uersu caesarem se esse significans ait ilioqen me ferwn anemos kikonessi pelassen erat autem sequens uersus uerior aeque homericus enqa d egw polin epraqon wlesa d autous   et imposuerat herculi minime uafro nisi fuisset illic febris quae fano suo relicto sola cum illo uenerat ceteros omnes deos romae reliquerat iste inquit mera mendacia narrat ego tibi dico quae cum illo tot annis uixi luguduni natus est munati municipem uides quod tibi narro ad sextum decimum lapidem natus est a uienna gallus germanus itaque quod gallum facere oportebat romam cepit hunc ego tibi recipio luguduni natum ubi licinus multis annis regnauit tu autem qui plura loca calcasti quam ullus mulio perpetuarius lugudunenses scire debes multa milia inter xanthum et rhodanum interesse excandescit hoc loco claudius et quanto potest murmure irascitur quid diceret nemo intellegebat ille autem febrim duci iubebat illo gestu solutae manus et ad hoc unum satis firmae quo decollare homines solebat iusserat illi collum praecidi putares omnes illius esse libertos adeo illum nemo curabat  tum hercules audi me inquit tu desine fatuari uenisti huc ubi mures ferrum rodunt citius mihi uerum ne tibi alogias excutiam et quo terribilior esset tragicus fit et ait exprome propere sede qua genitus cluas  hoc ne peremptus stipite ad terram accidas haec claua reges saepe mactauit feros quid nunc profatu uocis incerto sonas quae patria quae gens mobile eduxit caput edissere equidem regna tergemini petens longinqua regis unde ab hesperio mari inachiam ad urbem nobile aduexi pecus uidi duobus imminens fluuiis iugum quod phoebus ortu semper obuerso uidet ubi rhodanus ingens amne praerapido fluit ararque dubitans quo suos cursus agat tacitus quietis adluit ripas uadis estne illa tellus spiritus altrix tui haec satis animose et fortiter nihilo minus mentis suae non est et timet mwrou plhghn claudius ut uidit uirum ualentem oblitus nugarum intellexit neminem romae sibi parem fuisse illic non habere se idem gratiae gallum in suo sterquilino plurimum posse itaque quantum intellegi potuit haec uisus est dicere ego te fortissime deorum hercule speraui mihi adfuturum apud alios et si qui a me notorem petisset te fui nominaturus qui me optime nosti nam si memoria repetis ego eram qui tibi ante templum tuum ius dicebam totis diebus mense iulio et augusto tu scis quantum illic miseriarum ego contulerim cum causidicos audirem diem et noctem in quod si incidisses ualde fortis licet tibi  uidearis maluisses cloacas augeae purgare multo plus ego stercoris exhausi sed quoniam uolo          non mirum quod in curiam impetum fecisti nihil tibi clausi est modo dic nobis qualem deum istum fieri uelis epikoureios qeos non potest esse oute autos pragma exei ti oute allois parexei stoicus quomodo potest rotundus esse ut ait uarro sine capite sine praeputio est aliquid in illo stoici dei iam uideo nec cor nec caput habet si mehercules a saturno petisset hoc beneficium cuius mensem toto anno celebrauit saturnalicius princeps non tulisset illum deum induci ab ioue quem quantum quidem in illo fuit damnauit incesti silanum enim generum suum occidit oro per quid quod sororem suam festiuissimam omnium puellarum quam omnes uenerem uocarent maluit iunonem uocare quare inquit quaero enim sororem suam stulte stude athenis dimidium licet alexandriae totum quia romae inquis mures molas lin                                             gunt hic nobis curua corriget quid in cubiculo suo faciat nescioet iam caeli scrutatur plagas deus fieri uult parum  est quod templum in britannia habet quod hunc nunc barbari colunt et ut deum orant mwrou euilatou tuxein  tandem ioui uenit in mentem priuatis intra curiam morantibus senatoribus non licere sententiam dicere nec disputare ego inquit pc interrogare uobis permiseram uos mera mapalia fecistis uolo ut seruetis disciplinam curiae hic qualiscumque est quid de nobis existimauit illo dimisso primus interrogatur sententiam ianus pater is designatus erat in kal iulias postmeridianus consul homo quantum uia sua fert qui semper uidet ama prossw kai opissw is multa diserte quod in foro uiuebat dixit quae notarius persequi non potuit et ideo non refero ne aliis uerbis ponam quae ab illo dicta sunt multa dixit de magnitudine deorum non debere hunc uulgo dari honorem olim inquit magna res erat deum fieri iam fabam mimum fecisti itaque ne uidear in personam non in rem dicere sententiam censeo ne quis post hunc diem deus fiat ex his qui arourhs karpon edousin aut ex his quos alit zeidwros aroura qui contra hoc senatus consultum deus factus dictus pictusue erit eum dedi laruis et proximo munere inter nouos auctoratos ferulis uapulare placet proximus interrogatur sententiam diespiter  uicae potae filius et ipse designatus consul nummulariolus hoc quaestu se sustinebat uendere ciuitatulas solebat ad hunc belle accessit hercules et auriculam illi tetigit censet itaque in haec uerba cum diuus claudius et diuum augustum sanguine contingat nec minus diuam augustam auiam suam quam ipse deam esse iussit longeque omnes mortales sapientia antecellat sitque e re publica esse aliquem qui cum romulo possit feruentia rapa uorare censeo uti diuus claudius ex hac die deus sit ita uti ante eum quis optimo iure factus sit eamque rem ad metamorphosis ouidi adiciendam uariae erant sententiae et uidebatur claudius sententiam uincere hercules enim qui uideret ferrum suum in igne esse modo huc modo illuc cursabat et aiebat noli mihi inuidere mea res agitur deinde tu si quid uolueris in uicem faciam manus manum lauat  tunc diuus augustus surrexit sententiae suae loco dicendae et summa facundia disseruit ego inquit pc uos testes habeo ex quo deus factus sum nullum me uerbum fecisse semper meum negotium ago et non possum amplius dissimulare et dolorem quem grauiorem pudor facit continere in hoc terra marique pacem peperi ideo ciuilia bella compescui ideo legibus urbem fundaui operibus ornaui ut quid dicam pc non inuenio omnia infra indignationem uerba sunt confugiendum est itaque  ad messalae coruini disertissimi uiri illam sententiam pudet imperii hic pc qui uobis non posse uidetur muscam excitare tam facile homines occidebat quam canis adsidit sed quid ego de tot ac talibus uiris dicam non uacat deflere publicas clades intuenti domestica mala itaque illa omittam haec referam nam etiam si sfuron meum graece nescit ego scio eggion gonu knhmhs iste quem uidetis per tot annos sub meo nomine latens hanc mihi gratiam retulit ut duas iulias proneptes meas occideret alteram ferro alteram fame unum abnepotem l silanum uideris iuppiter an in causa malacerte in tua si aequos futurus es dic mihi diue claudi quare quemquam ex his quos quasque occidisti antequam de causa cognosceres antequam audires damnasti hoc ubi fieri solet in caelo non fit  ecce iuppiter qui tot annos regnat uni uolcano crus fregit quem riye podos tetagwn apo bhlou qespesioio et iratus fuit uxori et suspendit illam numquid occidit tu messalinam cuius aeque auunculus maior eram quam tuus occidisti nescio inquis di tibi malefaciant adeo istuc turpius est quod nescisti quam quod occidisti c caesarem non desiit mortuum persequi occiderat ille socerum hic et generum  gaius crassi filium uetuit magnum uocari hic nomen illi reddidit caput tulit occidit in una domo crassum magnum scriboniam tristionias non assaraci nationem nobiles tamen crassum uero tam fatuum ut etiam regnare posset hunc nunc deum facere uultis uidete corpus eius dis iratis natum ad summam tria uerba cito dicat et seruum me ducat hunc deum quis colet quis credet dum tales deos facitis nemo uos deos esse credet summa rei pc si honeste inter uos gessi si nulli clarius respondi uindicate iniurias meas ego pro sententia mea hoc censeo atque ita ex tabella recitauit quandoquidem diuus claudius occidit socerum suum appium silanum generos duos magnum pompeium et l silanum socerum filiae suae crassum frugi hominem tam similem sibi quam ouo ouum scriboniam socrum filiae suae uxorem suam messalinam et ceteros quorum numerus iniri non potuit placet mihi in eum seuere animaduerti nec illi rerum iudicandarum uacationem dari eumque quam primum exportari et caelo intra triginta dies excedere olympo intra diem tertium pedibus in hanc sententiam itum est nec mora cyllenius illum collo obtorto trahit ad inferos a caelo unde negant redire quemquam  dum descendunt per uiam sacram interrogat mercurius quid sibi uelit ille concursus hominum num claudii funus esset et  erat omnium formosissimum et impensa cura plane ut scires deum efferri tubicinum cornicinum omnis generis aenatorum tanta turba tantus conuentus ut etiam claudius audire posset omnes laeti hilares populus romanus ambulabat tamquam liber agatho et pauci causidici plorabant sed plane ex animo iurisconsulti e tenebris procedebant pallidi graciles uix animam habentes tamquam qui tum maxime reuiuiscerent ex his unus cum uidisset capita conferentes et fortunas suas deplorantes causidicos accedit et ait dicebam uobis non semper saturnalia erunt claudius ut uidit funus suum intellexit se mortuum esse ingenti enim megalwi xorikwi nenia cantabatur anapaestis fundite fletus edite planctus resonet tristi clamore forum cecidit pulchre cordatus homo quo non alius fuit in toto fortior orbe ille citato uincere cursu poterat celeris ille rebelles fundere parthos leuibusque sequi persida telis certaque manu tendere neruum qui praecipites uulnere paruo figeret hostes pictaque medi terga fugacis  ille britannos ultra noti litora ponti et caeruleos scuta brigantas dare romuleis colla catenis iussit et ipsum noua romanae iura securis tremere oceanum deflete uirum quo non alius potuit citius discere causas una tantum parte audita saepe neutra quis nunc iudex toto lites audiet anno tibi iam cedet sede relicta qui dat populo iura silenti cretaea tenens oppida centum caedite maestis pectora palmis o causidici uenale genus uosque poetae lugete noui uosque in primis qui concusso magna parastis lucra fritillo  delectabatur laudibus suis claudius et cupiebat diutius spectare inicit illi manum talthybius deorum nuntius et trahit capite obuoluto ne quis eum possit agnoscere per campum martium et inter tiberim et uiam tectam descendit ad inferos antecesserat iam compendiaria narcissus libertus ad patronum excipiendum et uenienti nitidus ut erat a balineo occurrit et ait quid di ad homines celerius inquit mercurius et uenire  nos nuntia dicto citius narcissus euolat omnia procliuia sunt facile descenditur itaque quamuis podagricus esset momento temporis peruenit ad ianuam ditis ubi iacebat cerberus uel ut ait horatius belua centiceps pusillum perturbatur subalbam canem in deliciis habere adsueuerat ut illum uidit canem nigrum uillosum sane non quem uelis tibi in tenebris occurrere et magna uoce claudius inquit ueniet cum plausu procedunt cantantes eurhkamen sugxairwmen hic erat c silius consul de                         signatus iuncus praetorius sex traulus m heluius trogus cotta uettius ualens fabius equites r quos narcissus duci iusserat medius erat in hac cantantium turba mnester pantomimus quem claudius decoris causa minorem fecerat ad messalinam cito rumor percrebuit claudium uenisse conuolant primi omnium liberti polybius myron arpocras ampheus pheronaotus quos claudius omnes necubi imparatus esset praemiserat deinde praefecti duo iustus catonius et rufrius pollio deinde amici saturninus lusius et pedo pompeius et  lupus et celer asinius consulares nouissime fratris filia sororis filia generi soceri socrus omnes plane consanguinei et agmine facto claudio occurrunt quos cum uidisset claudius exclamat panta filwn plhrh quomodo huc uenistis uos tum pedo pompeius quid dicis homo crudelissime quaeris quomodo quis enim nos alius huc misit quam tu omnium amicorum interfector in ius eamus ego tibi hic sellas ostendam  ducit illum ad tribunal aeaci is lege cornelia quae de sicariis lata est quaerebat postulat nomen eius recipiat edit subscriptionem occisos senatores xxxu equites r cccxxi ceteros osa yamaqos te konis te aduocatum non inuenit tandem procedit p petronius uetus conuictor eius homo claudiana lingua disertus et postulat aduocationem non datur accusat pedo pompeius magnis clamoribus incipit patronus uelle respondere aeacus homo iustissimus uetat et illum altera tantum parte audita condemnat et ait aike paqois ta erecas dikh euqeia genoito ingens silentium factum est stupebant omnes nouitate rei attoniti negabant hoc umquam factum claudio magis iniquum uidebatur quam nouum de genere poenae diu disputatum est quid illum pati oporteret erant qui dicerent sisyphum diu laturam fecissent tantalum siti  periturum nisi illi succurreretur aliquando ixionis miseri rotam sufflaminandam non placuit ulli ex ueteribus missionem dari ne uel claudius umquam simile speraret placuit nouam poenam constitui debere excogitandum illi laborem irritum et alicuius cupiditatis spem sine effectu tum aeacus iubet illum alea ludere pertuso fritillo et iam coeperat fugientes semper tesseras quaerere et nihil proficere  nam quotiens missurus erat resonante fritillo utraque subducto fugiebat tessera fundo cumque recollectos auderet mittere talos lusuro similis semper semperque petenti decepere fidem refugit digitosque per ipsos fallax adsiduo dilabitur alea furto sic cum iam summi tanguntur culmina montis inrita sisyphio uoluuntur pondera collo apparuit subito c caesar et petere illum in seruitutem coepit producit testes qui illum uiderant ab illo flagris ferulis colaphis uapulantem adiudicatur c caesari illum aeacus donat is menandro liberto suo tradidit ut a cognitionibus esset 