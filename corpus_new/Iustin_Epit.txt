

 praefatio  

 cum multi ex romanis etiam consularis dignitatis uiri res
romanas graeco peregrinoque sermone in historiam contulissent
seu aemulatione gloriae siue uarietate et nouitate operis
delectatus uir priscae eloquentiae trogus pompeius graecas et
totius orbis historias latino sermone conposuit ut cum nostra
graece graeca quoque nostra lingua legi possent prorsus rem
magni et animi et corporis adgressus  nam cum plerisque
auctoribus singulorum regum uel populorum res gestas scribentibus
opus suum ardui laboris uideatur nonne nobis pompeius herculea
audacia orbem terrarum adgressus uideri debet cuius libris
omnium saeculorum regum nationum populorumque res gestae
continentur  et quae historici graecorum prout commodum
cuique fuit iter segregatim occupauerunt omissis quae sine
fructu erant ea omnia pompeius diuisa temporibus et serie rerum
digesta conposuit  horum igitur quattuor et quadraginta
uoluminum nam totidem edidit per otium quo in urbe uersabamur
cognitione quaeque dignissima excerpsi et omissis his quae nec
cognoscendi uoluptate iucunda nec exemplo erant necessaria breue
ueluti florum corpusculum feci ut haberent et qui graece
didicissent quo admonerentur et qui non didicissent quo
instruerentur  quod ad te non tam cognoscendi magis quam
emendandi causa transmisi simul ut et otii mei cuius et cato
reddendam operam putat apud te ratio constaret  sufficit
enim mihi in tempore iudicium tuum apud posteros cum
obtrectationis inuidia decesserit industriae testimonium
habituro

 liber i  


  principio rerum gentium nationumque imperium penes reges
erat quos ad fastigium huius maiestatis non ambitio popularis
sed spectata inter bonos moderatio prouehebat populus nullis
legibus tenebatur arbitria principum pro legibus erant fines
imperii tueri magis quam proferre mos erat intra suam cuique
patriam regna finiebantur primus omnium ninus rex
assyriorum ueterem et quasi auitum gentibus morem noua imperii
cupiditate mutauit hic primus intulit bella finitimis et
rudes adhuc ad resistendum populos terminos usque libyae
perdomuit fuere quidem temporibus antiquiores uezosis
aegyptius et scythiae rex tanaus quorum alter in pontum alter
usque aegyptum excessit sed longinqua non finitima bella
gerebant nec imperium sibi sed populis suis gloriam quaerebant
contentique uictoria imperio abstinebant ninus magnitudine
quaesitae dominationis continua possessione firmauit domitis
igitur proximis cum accessione uirium fortior ad alios transiret
et proxima quaeque uictoria instrumentum sequentis esset totius
orientis populos subegit postremum bellum illi fuit cum
zoroastre rege bactrianorum qui primus dicitur artes magicas
inuenisse et mundi principia siderumque motus diligentissime
spectasse hoc occiso et ipse decessit relicto adhuc impubere
filio ninia et uxore semiramide

  haec neque inmaturo puero ausa tradere imperium nec ipsa
palam tractare tot ac tantis gentibus uix patienter nino uiro
nedum feminae parituris simulat se pro uxore nini filium pro
femina puerum nam et statura utrique mediocris et uox pariter
gracilis et liniamentorum qualitas matri ac filio similis
igitur bracchia et crura calciamentis caput tiara tegit et
ne nouo habitu aliquid occultare uideretur eodem ornatu et
populum uestiri iubet quem morem uestis exinde gens uniuersa
tenet sic primis initiis sexum mentita puer esse credita est
magnas deinde res gessit quarum amplitudine ubi inuidiam
superatam putat quae sit fatetur quemue simulasset nec hoc
illi dignitatem regni ademit sed admirationem auxit quod mulier
non feminas modo uirtute sed etiam uiros anteiret haec
babyloniam condidit murumque urbi cocto latere circumdedit
arenae uice bitumine interstrato quae materia in illis locis
passim inuenitur e terra exaestuata multa et alia praeclara
huius reginae fuere siquidem non contenta adquisitos uiro regni
terminos tueri aethiopiam quoque imperio adiecit sed et
indis bellum intulit quos praeter illam et alexandrum magnum
nemo intrauit ad postremum cum concubitum filii petisset ab
eodem interfecta est duos et xxx annos post ninum regno potita
filius eius ninias contentus elaborato a parentibus imperio
belli studia deposuit et ueluti sexum cum matre mutasset raro a
uiris uisus in feminarum turba consenuit posteri quoque
eius id exemplum secuti responsa gentibus per internuntios
dabant imperium assyrii qui postea syri dicti sunt mille
trecentis annis tenuere

  postremus apud eos regnauit sardanapallus uir muliere
corruptior ad hunc uidendum quod nemini ante eum permissum
fuerat praefectus ipsius medis praepositus nomine arbactus cum
admitti magna ambitione aegre obtinuisset inuenit eum inter
scortorum greges purpuras colo nentem et muliebri habitu cum
mollitia corporis et oculorum lasciuia omnes feminas anteiret
pensa inter uirgines partientem quibus uisis indignatus tali
feminae tantum uirorum subiectum tractantique lanam ferrum et
arma habentes parere progressus ad socios quid uiderit refert
negat se ei parere posse qui se feminam malit esse quam uirum
fit igitur coniuratio bellum sardanapallo infertur quo ille
audito non ut uir regnum defensurus sed ut metu mortis mulieres
solent primo latebras circumspicit mox deinde cum paucis et
inconpositis in bellum progreditur uictus in regiam se
recepit ubi exstructa incensaque pyra et se et diuitias suas in
incendium mittit hoc solo imitatus uirum post hunc rex
constituitur interfector eius arbactus qui praefectus medorum
fuerat is imperium ab assyriis ad medos transfert

  post multos deinde reges per ordinem successionis regnum
ad astyagen descendit hic per somnum uidit ex naturalibus
filiae quam unicam habebat uitem enatam cuius palmite omnis
asia obumbraretur consulti arioli ex eadem filia nepotem ei
futurum cuius magnitudo praenuntietur regnique ei amissionem
portendi responderunt hoc responso exterritus neque claro
uiro neque ciui filiam suam ne paterna maternaque nobilitas
nepoti animos extolleret sed ex gente obscura tum temporis
persarum cambysi mediocri uiro in matrimonium tradidit ac
ne sic quidem somnii metu deposito grauidam ad se filiam
arcessit ut sub aui potissimum oculis partus necaretur natus
infans datur occidendus harpago regis arcanorum participi
is ueritus si ad filiam mortuo rege uenisset imperium quia
nullum astyages uirilis sexus genuerat ne illa necati infantis
ultionem quoniam a patre non potuisset a ministro exigeret
pastori regii pecoris puerum exponendum tradit forte eodem
tempore et ipsi pastori natus filius erat eius igitur uxor
audita regii infantis expositione summis precibus rogat sibi
perferri ostendique puerum cuius precibus fatigatus pastor
reuersus in siluam inuenit iuxta infantem canem feminam paruulo
ubera praebentem et a feris alitibusque defendentem motus et
ipse misericordia qua motam etiam canem uiderat puerum defert
ad stabula eadem cane anxie prosequente quem ubi in manum
mulier accepit ueluti ad notam adlusit tantusque in illo uigor
et dulcis quidam blandientis infantis risus apparuit ut pastorem
ultro rogaret uxor suum partum pro illo exponeret
permitteretque sibi siue fortunae ipsius siue spei suae puerum
nutrire atque ita permutata sorte paruulorum hic pro filio
pastoris educatur ille pro nepote regis exponitur nutrici
postea nomen spargos fuit quia canem persae sic uocant

  puer deinde cum imperiosus inter pastores esset cyri
nomen accepit mox rex inter ludentes sorte delectus cum per
lasciuiam contumaces flagellis cecidisset a parentibus puerorum
querela regi delata indignantibus a seruo regio ingenuos homines
seruilibus uerberibus adfectos ille arcessito puero et
interrogato cum nihil mutato uultu fecisse se ut regem
respondisset admiratum constantiam in memoriam somnii
responsique reuocatur atque ita cum et uultus similitudo et
expositionis tempora et pastoris confessio conuenirent nepotem
agnouit et quoniam defunctus sibi somnio uideretur agitato
inter pastores regno animum minacem dumtaxat in illo fregit
ceterum harpago amico suo infestus in ultionem seruati
nepotis filium eius interfecit epulandumque patri tradidit
sed harpagus ad praesens tempus dissimulato dolore odium regis
in uindictae occasionem distulit interiecto deinde tempore
cum adoleuisset cyrus dolore orbitatis admonitus scribit ei ut
ablegatus ab auo in persas fuerit ut occidi eum paruulum auus
iusserit ut beneficio suo seruatus sit ut regem offenderit ut
filium amiserit hortatur exercitum paret et pronam ad regnum
uiam ingrediatur medorum transitionem pollicitus epistula
quia palam ferri nequibat regis custodibus omnes aditus
obsidentibus exenterato lepori inseritur lepusque in persas cyro
ferendus fido seruo traditur addita retia ut sub specie
uenatoris dolus lateret

  lectis ille epistulis eadem somnio adgredi iussus sed
praemonitus ut quem primum postera die obuium habuisset socium
coeptis adsumeret igitur antelucano tempore ruri iter
ingressus obuium habuit seruum de ergastulo cuiusdam medi nomine
sybaren huius requisita origine ut in persis genitum
audiuit demptis conpedibus adsumptoque comite persepolim
regreditur ibi conuocato populo iubet omnes praesto cum
securibus esse et siluam uiae circumdatam excidere quod cum
strenue fecissent eosdem postera die adparatis epulis
inuitatdein cum alacriores ipso conuiuio factos uideret
rogat si condicio ponatur utrius uitae sortem legant hesterni
laboris an praesentium epularum praesentium ut adclamauere
omnes ait hesterno similem labori omnem uitam acturos quoad
medis pareant se secutos hodiernis epulis laetis omnibus
bellum medis infert astyages meriti sui in harpago oblitus
summam belli eidem committitqui exercitum acceptum statim
cyro per deditionem tradidit regisque crudelitatem perfidia
defectionis ulciscitur quod ubi astyages audiuit contractis
undique auxiliis ipse in persas proficiscitur et repetito
alacrius certamine pugnantibus suis partem exercitus de tergo
ponitet tergiuersantes ferro agi in hostes iubet ac denuntiat
suis ni uincerent non minus fortes post terga inuenturos quam
a frontibus uiros proinde uideant fugientibus haec an illa
pugnantibus acies rumpenda sit ingens post necessitatem
pugnandi animus exercitui eius accessit pulsataque cum
persarum acies paulatim cederet matres et uxores eorum obuiam
occurrunt orant in proelium reuertanturcunctantibus sublata
ueste obscena corporis ostendunt regantes num in uteros matrum
uel uxorum uellent refugere hac repressi castigatione in
proelium redeunt et facta inpressione quos fugiebant fugere
conpellunt in eo proelio astyages capitur cui cyrus nihil
aliud quam regnum abstulit nepotemque in illo magis quam uictorem
egit eumque maximae genti hyrcanorum praeposuit nam in
medos reuerti ipse noluit hic finis imperii medorum fuit
regnauerunt annis cccl

  initio regni cyrus sybaren coeptorum socium quem iuxta
nocturnum uisum ergastulo liberauerat comitemque in omnibus rebus
habuerat persis praeposuit sororemque suam ei in matrimonium
dedit sed ciuitates quae medorum tributariae fuerant mutato
imperio etiam condicionem suam mutatam arbitrantes a cyro
defecerunt quae res multorum bellorum cyro causa et origo fuit
domitis deinde plerisque cum aduersus babylonios bellum
gereret babyloniis rex lydorum croesus cuius opes diuitiaeque
insignes ea tempestate erant in auxilium uenit uictusque iam de
se sollicitus in regnum refugit cyrus quoque post uictoriam
conpositis in babylonia rebus bellum transfert in lydiam ibi
fortuna prioris proelii perculsum iam croesi exercitum nullo
negotio fundit croesus ipse capitur sed quanto bellum
minoris periculi tanto et mitior uictoria croeso et uita et
patrimonii partes et urbs beroe concessa in qua etsi non regiam
uitam proximam tamen maiestati regiae degeret haec clementia
non minus uictori quam uicto utilis fuit quippe ex uniuersa
graecia cognito quod inlatum croeso bellum esset auxilia uelut
ad commune extinguendum incendium confluebanttantus croesi
amor apud omnes urbes erat passurusque cyrus graue bellum
graeciae fuit si quid in croeso crudelius consuluisset
interiecto deinde tempore occupato in aliis bellis cyro lydi
rebellauerequibus iterum uictis arma et equi adempti
iussique cauponas et ludicras artes et lenocinia exercere ac
sic gens industria quondam potens et manu strenua effeminata
mollitie luxuriaque uirtutem pristinam perdidit et quos ante
cyrum inuictos bella praestiterunt in luxuriam lapsos otium ac
desidia superauit
fuere lydis multi ante croesum reges uariis casibus
memorabiles nullus tamen fortunae candauli conparandus hic
uxorem quam propter formae pulchritudinem deperibat praedicare
omnibus solebat non contentus uoluptatum suarum tacita
conscientia nisi etiam matrimonii reticenda
publicaretprorsus quasi silentium damnum pulchritudinis
esset ad postremum ut adfirmationi suae fidem faceret
nudam sodali suo gygi ostendit quo facto et amicum in
adulterium uxoris sollicitatum hostem sibi fecit et uxorem
ueluti tradito alii amore a se alienauit namque breui
tempore caedes candauli nuptiarum praemium fuit et uxor mariti
sanguine dotata regnum uiri et se pariter adultero tradidit

  cyrus subacta asia et uniuerso oriente in potestatem
redacto scythis bellum infert erat eo tempore regina
scytharum tamyris quae non muliebriter aduentu hostium territa
cum prohibere eos transitu araxis fluminis posset transire
permisit et sibi faciliorem pugnam intra regni sui terminos rata
et hostibus obiectu fluminis fugam difficiliorem  itaque
cyrus traiectis copiis cum aliquantisper in scythiam
processisset castra metatus est dein postera die simulato
metu quasi refugiens castra deseruisset ita uini adfatim et ea
quae epulis erant necessaria reliquit quod cum nuntiatum
reginae esset adulescentulum filium ad insequendum eum cum
tertia parte copiarum mittit cum uentum ad castra cyri esset
ignarus rei militaris adulescens ueluti ad epulas non ad
proelium uenisset omissis hostibus insuetos barbaros uino se
onerare patiturpriusque scythae ebrietate quam bello
uincuntur nam cognitis his cyrus reuersus per noctem saucios
opprimit omnesque scythas cum reginae filio interfecit amisso
tanto exercitu et quod grauius dolendum unico filio tamyris
orbitatis dolorem non in lacrimas effudit sed in ultionis
solacia intendit hostesque recenti uictoria exsultantes pari
insidiarum fraude circumuenitquippe simulata diffidentia
propter uulnus acceptum refugiens cyrum ad angustias usque
perduxit ibi conpositis in montibus insidiis ducenta milia
persarum cum ipso rege trucidauit in qua uictoria etiam
illud memorabile fuit quod ne nuntius quidem tantae cladis
superfuit caput cyri amputatum in utrem humano sanguine
repletum coici regina iubet cum hac exprobratione crudelitatis
satia te inquit sanguine quem sitisti cuiusque insatiabilis
semper fuisti cyrus regnauit annis xxx non initio tantum
regni sed continuo totius temporis successu admirabiliter
insignis

  huic successit filius cambyses qui imperio patris
aegyptum adiecitsed offensus superstitionibus aegyptiorum
apis ceterorumque deorum aedes dirui iubet ad hammonis quoque
nobilissimum templum expugnandum exercitum mittit qui
tempestatibus et harenarum molibus oppressus interiit post
haec per quietem uidit fratrem suum mergim regnaturum quo
somnio exterritus non dubitauit post sacrilegia etiam parricidium
facere erat enim difficile ut parceret suis qui cum
contemptu religionis grassatus etiam aduersus deos fuerat ad
hoc tam crudele ministerium magum quendam ex amicis delegit
nomine cometen interim ipse gladio sua sponte euaginato in
femur grauiter uulneratus occubuit poenasque luit seu imperati
parricidii seu perpetrati sacrilegii quo nuntio accepto magus
ante famam amissi regis occupat facinus prostratoque mergide
cui regnum debebatur fratrem suum subiecit oropasten erat
enim et oris et corporis liniamentis persimilis ac nemine
subesse dolum arbitrante pro mergide rex oropasta constituitur
quae res eo occultior fuit quod apud persas persona regis
sub specie maiestatis occulitur igitur magi ad fauorem
populi conciliandum tributa et militiae uacationem in triennium
permittuntut regnum quod fraude quaesierant indulgentiae
largitionibus confirmarent quae res suspecta primo hostani
uiro nobili et in coniectura sagacissimo fuit itaque per
internuntios quaerit de filia quae inter regias paelices erat
an cyri filius rex esset illa nec se ipsam scire ait nec ex
alia posse cognoscere quia singulae separatim recludantur
tum pertractare caput dormienti iubet nam mago cambyses
aures utrasque praeciderat factus dein per filiam certior
sine auribus regem esse optimatibus persarum rem indicat et in
caedem falsi regis inpulsos sacramenti religione obstringit
septem tantum conscii fuere huius coniurationis qui ex
continenti ne dato in paenitentiam spatio res per quemquam
narraretur occultato sub ueste ferro ad regiam pergunt ibi
obuiis interfectis ad magos perueniunt quibus ne ipsis quidem
animus in auxilium sui defuitsiquidem stricto ferro duos de
coniuratis interficiunt ipsi tamen corripiuntur a pluribus
quorum alterum gobryas medium amplexus cunctantibus sociis ne
ipsum pro mago transfoderent quia res obscuro loco gerebatur
uel per suum corpus adigi mago ferrum iussit fortuna tamen
ita regente illo incolumi magus interficitur

  occisis magis magna quidem gloria recuperati regni
principum fuit sed multo maior in eo quod cum de regno
ambigerent concordare potuerunt erant enim uirtute et
nobilitate ita pares ut difficilem ex his populo electionem
aequalitas faceret ipsi igitur uiam inuenerunt qua de se
iudicium religioni et fortunae committerentpactique inter se
sunt ut die statuta omnes equos ante regiam primo mane
perducerent et cuius equus inter solis ortum hinnitum primus
edidisset is rex esset nam et solem persae unum deum esse
credunt et equos eidem deo sacratos ferunt et erat inter
coniuratos darius hystaspis filius cui de regno sollicito equi
custos ait si ea res uictoriam moraretur nihil negotii
superesse per noctem deinde equum pridie constitutam diem ad
eundem locum ducit ibique equae admittit ratus ex uoluptate
ueneris futurum quod euenit postera die itaque cum ad
statutam horam omnes conuenissent darii equus cognito loco ex
desiderio feminae hinnitum statim edidit et segnibus aliis felix
auspicium domino primus emisit tanta moderatio ceteris fuit
ut audito auspicio confestim equis desilierint et darium regem
salutauerint populus quoque uniuersus secutus iudicium
principum eundem regem constituit sic regnum persarum septem
nobilissimorum uirorum uirtute quaesitum tam leui momento in
unum conlatum est incredibile prorsus tanta patientia
gessisse eos quod ut eriperent magis mori non recusauerint
quamquam praeter formam uirtutemque hoc imperio dignam etiam
cognatio dario iuncta cum pristinis regibus fuit principio
igitur regni cyri filiam in matrimonium recepit regalibus
nuptiis regnum firmaturus ut non tam in extraneum translatum
quam in familiam cyri reuersum uideretur interiecto deinde
tempore cum assyrii desciuissent et babyloniam occupassent
difficilisque urbis expugnatio esset aestuante rege unus de
interfectoribus magorum zopyrus domi se uerberibus lacerari
toto corpore iubet nasum aures et labia sibi praecidi atque
ita regi inopinanti se offert attonitum et quaerentem darium
causas auctoremque tam foedae lacerationis tacitus quo proposito
fecerit edocet formatoque in futura consilio transfugae titulo
babyloniam proficiscitur ibi ostendit populo laniatum
corpus queritur crudelitatem regis a quo in regni petitione non
uirtute sed auspicio non iudicio hominum sed hinnitu equi
superatus sitiubet illos ex amicis exemplum capere quid
hostibus cauendum sithortatur non moenibus magis quam armis
confidant patianturque se commune bellum recentiore ira gerere
nota nobilitas uiri pariter et uirtus omnibus erat nec de
fide timebant cuius ueluti pignora uulnera corporis et iniuriae
notas habebant constituitur ergo dux omnium suffragio et
accepta parua manu semel atque iterum cedentibus ex consulto
persis secunda proelia facit ac postremo uniuersum sibi
creditum exercitum dario prodit urbemque ipsam in potestatem eius
redigit post haec darius bellum scythis infert quod
sequenti uolumine referetur

 liber ii  


  in relatione rerum ab scythis gestarum quae satis amplae
magnificaeque fuerunt principium ab origine repetendum est
non enim minus inlustria initia quam imperium habuere nec
uirorum magis quam feminarum uirtutibus claruerequippe cum
ipsi parthos bactrianosque feminae autem eorum amazonum regna
condiderintprorsus ut res gestas uirorum mulierumque
considerantibus incertum sit uter apud eos sexus inlustrior
fuerit scytharum gens antiquissima semper habita quamquam
inter scythas et aegyptios diu contentio de generis uetustate
fuerit aegyptiis praedicantibusinitio rerum cum aliae terrae
nimio feruore solis arderent aliae rigerent frigoris
inmanitate ita ut non modo primae generare homines sed ne
aduenas quidem recipere ac tueri possent priusquam aduersus
calorem uel frigus uelamenta corporis inuenirentur uel locorum
uitia quaesitis arte remediis mollirenturaegyptum ita
temperatam semper fuisse ut neque hiberna frigora nec aestiui
solis ardores incolas eius premerentsolum ita fecundum ut
alimentorum in usum hominum nulla terra feracior fuerit iure
igitur ibi primum homines natos uideri debere ubi educari
facillime possent contra scythae caeli temperamentum nullum
esse uetustatis argumentum putabant quippe naturam cum
primum incrementa caloris ac frigoris regionibus distinxit
statim ad locorum patientiam animalia quoque generassesed et
arborum ac frugum pro regionum condicione apte genera uariata
et quanto scythis sit caelum asperius quam aegyptiis tanto
et corpora et ingenia esse duriora ceterum si mundi quae
nunc partes sunt aliquando unitas fuit siue inluuies aquarum
principio rerum terras obrutas tenuit siue ignis qui et mundum
genuit cuncta possedit utriusque primordii scythas origine
praestare nam si ignis prima possessio rerum fuit qui
paulatim extinctus sedem terris dedit nullam prius quam
septemtrionalem partem hiemis rigore ab igne secretam adeo ut
nunc quoque nulla magis rigeat frigoribusaegyptum uero et
totum orientem tardissime temperatum quippe qui etiam nunc
torrenti calore solis exaestuet quodsi omnes quondam terrae
submersae profundo fuerunt profecto editissimam quamque partem
decurrentibus aquis primum detectam humillimo autem solo eandem
aquam diutissime inmoratamet quanto prior quaeque pars
terrarum siccata sit tanto prius animalia generare coepisse
porro scythiam adeo editiorem omnibus terris esse ut cuncta
flumina ibi natam in maeotim tum deinde in ponticum et aegyptium
mare decurrantaegyptum autem quae tot regum tot
saeculorum cura inpensaque munita sit et aduersum uim
incurrentium aquarum tantis structa molibus tot fossis concisa
ut cum his arceantur illis recipiantur aquae nihilo minus coli
nisi excluso nilo non potuerit nec possit uideri hominum
uetustate ultima quae aggerationibus regum siue nili trahentis
limum terrarum recentissima uideatur his igitur argumentis
superatis aegyptiis antiquiores semper scythae uisi

 scythia autem in orientem porrecta includitur ab uno latere
ponto ab altero montibus riphaeis a tergo asia et phasi
flumine multum in longitudinem et latitudinem patet
hominibus inter se nulli fines neque enim agrum exercent nec
domus illis ulla aut tectum aut sedes est armenta et pecora
semper pascentibus et per incultas solitudines errare solitis
uxores liberosque secum in plaustris uehunt quibus coriis
imbrium hiemisque causa tectis pro domibus utuntur iustitia
gentis ingeniis culta non legibus nullum scelus apud eos
furto grauius quippe sine tecti munimento pecora et armenta
habentibus quid inter siluas superesset si furari
liceretaurum et argentum non perinde ac reliqui mortales
adpetunt lacte et melle uescuntur lanae his usus ac
uestium ignotus et quamquam continuis frigoribus urantur
pellibus tamen ferinis ac murinis utuntur haec continentia
illis morum quoque iustitiam edidit nihil alienum
concupiscentibus quippe ibidem diuitiarum cupido est ubi et
usus atque utinam reliquis mortalibus similis moderatio
abstinentiaque alieni foretprofecto non tantum bellorum per
omnia saecula terris omnibus continuareturneque plus hominum
ferrum et arma quam naturalis fatorum condicio raperet prorsus
ut admirabile uideatur hoc illis naturam darequod graeci
longa sapientium doctrina praeceptisque philosophorum consequi
nequeunt cultosque mores incultae barbariae conlatione superari
tanto plus in illis proficit uitiorum ignoratio quam in his
cognitio uirtutis

 imperium asiae ter quaesiuere ipsi perpetuo ab alieno
imperio aut intacti aut inuicti mansere darium regem
persarum turpi ab scythia submouerunt fugacyrum cum omni
exercitu trucidaueruntalexandri magni ducem zopyriona pari
ratione cum copiis uniuersis deleuerunt romanorum audiuere
non sensere arma parthicum et bactrianum imperium ipsi
condiderunt gens laboribus et bellis aspera uires corporum
inmensae nihil parare quod amittere timeant nihil uictores
praeter gloriam concupiscunt primus scythis bellum indixit
uezosis rex aegyptius missis prius legationibus qui hostibus
parendi legem dicerent sed scythae iam ante de aduentu regis
a finitimis certiores facti legatis respondenttam opulenti
populi ducem stolide aduersus inopes occupasse bellumquod
magis domi fuerit illi timendum quod belli certamen anceps
praemia uictoriae nulla damna manifesta sint igitur non
exspectaturos scythas dum ad se ueniatur cum tanto sibi plura
in hoste concupiscenda sint ultroque praedae ituros obuiam
nec dicta res morata quos cum tanta celeritate aduenire
rex didicisset in fugam uertitur exercituque cum omni apparatu
belli relicto in regnum trepidus se recepit scythas ab
aegypto paludes prohibuere inde reuersi asiam perdomitam
uectigalem fecere modico tributo magis in titulum imperii quam
in uictoriae praemium inposito xu annis pacandae asiae
inmorati uxorum flagitatione reuocantur per legatos
denuntiantibus ni redeant subolem se ex finitimis quaesituras
nec passuras ut in posteritatem scytharum genus per feminas
intercidat his igitur asia per mille quingentos annos
uectigalis fuit pendendi tributi finem ninus rex
assyriorum inposuit

 sed apud scythas medio tempore duo regii iuuenes plynos et
scolopitus per factionem optimatum domo pulsi ingentem
iuuentutem secum traxereet in cappadociae ora iuxta amnem
thermodonta consederunt subiectosque themiscyrios campos
occupauere ibi per multos annos spoliare finitimos adsueti
conspiratione populorum per insidias trucidantur horum uxores
cum uiderent exilio additam orbitatem arma sumunt finesque suos
submouentes primo mox etiam inferentes bella defendunt
nubendi quoque finitimis animum omisere seruitutem non
matrimonium appellantes singulare omnium saeculorum exemplum
ausae rem publicam augere sine uiris iam etiam cum contemptu
uirorum tuentur et ne feliciores aliae aliis uiderentur
uiros qui domi remanserant interficiunt ultionem quoque
caesorum coniugum excidio finitimorum consequuntur tum pace
armis quaesita ne genus interiret concubitus finitimorum
ineunt si qui mares nascerentur interficiebant uirgines in
eundem ipsis morem non otio neque lanificiosed armis
equis uenationibus exercebant inustis infantum dexterioribus
mammis ne sagittarum iactus impediantur unde dictae amazones
duae his reginae fuere martesia et lampeto quae in duas
partes agmine diuiso inclitae iam opibus uicibus gerebant
bella soli terminos alternis defendenteset ne successibus
deesset auctoritas genitas se marte praedicabant itaque
maiore parte europae subacta asiae quoque nonnullas ciuitates
occupauere ibi epheso multisque aliis urbibus conditis
partem exercitus cum ingenti praeda domum dimittunt
reliquae quae ad tuendum asiae imperium remanserant
concursu barbarorum cum martesia regina interficiuntur in
huius locum filia eius orithyia regno succedit cui praeter
singularem belli scientiam eximia seruatae in omne aeuum
uirginitatis admiratio fuit huius uirtute tantum additum
gloriae et famae amazonum est ut herculi rex cui duodecim
stipendia debebat quasi inpossibile imperauerit ut arma reginae
amazonum sibi adferret eo igitur profectus longis nouem
nauibus comitante principum graeciae iuuentute inopinantes
adgreditur duae tum sorores amazonum regna tractabant
antiope et orithyia sed orithyia foris bellum gerebat
igitur cum hercules ad litus amazonum adplicuit infrequens
multitudo cum antiope regina nihil hostile metuente erat qua
re effectum est ut paucae repentino tumultu excitae arma
sumerent facilemque uictoriam hostibus darent multae itaque
caesae captaeque in his duae antiopae sorores melanippe ab
hercule hippolyte a theseo sed theseus obtenta in praemium
captiua eandem in matrimonium adsumpsit et ex ea genuit
hippolytum  hercules post uictoriam melanippen captiuam
sorori reddidit et pretium arma reginae accepit atque ita
functus imperio ad regem reuertitur sed orithyia ubi
conperit bellum sororibus inlatum ac raptorem esse atheniensium
principem hortatur comites in ultionem frustraque et ponti sinum
et asiam edomitam esse dicit si graecorum non tam bellis quam
rapinis pateant auxilium deinde a sagylo rege scythiae
petit genus scytharum esse cladem uirorum necessitatem
armorum belli causas ostendit adsecutasque uirtute ne
segniores uiris feminas habere scythae uiderentur motus ille
domestica gloria mittit cum ingenti equitatu filium panasagorum
in auxilium et ante proelium dissensione orta ab auxiliis
desertae bello ab atheniensibus uincuntur receptaculum tamen
habuere castra sociorum quorum auxilio intactae ab aliis
gentibus in regnum reuertuntur post orithyiam penthesilea
regno potita est cuius troiano bello inter fortissimos uiros
cum auxilium aduersus graecos ferret magna uirtutis documenta
exstitere interfecta deinde penthesilea exercitumque eius
absumpto paucae quae in regno remanserant aegre se aduersus
finitimos defendentes usque tempora alexandri magni durauerunt
harum minithyia siue thalestris regina concubitu alexandri
per dies tredecim ad subolem ex eo generandum obtento reuersa in
regnum breui tempore cum omni amazonum nomine intercidit

  scythae autem tertia expeditione asiana cum annis octo a
coniugibus ac liberis afuissent seruili bello domi excipiuntur
quippe coniuges eorum longa exspectatione uirorum fessae nec
iam teneri bello sed deletos ratae seruis ad custodiam pecorum
relictis nubuntqui reuersos cum uictoria dominos uelut
aduenas armati finibus prohibent quibus cum uaria uictoria
fuisset admonentur scythae mutare genus pugnae memores non cum
hostibus sed cum seruis proeliandum nec armorum sed dominorum
iure uincendos uerbera in aciem non tela adferenda omissoque
ferro uirgas et flagella ceteraque seruilis metus paranda
instrumenta probato omnes consilio instructi sicut
praeceptum erat postquam ad hostem accessere inopinantibus
uerbera intenta adeoque illos perculerunt ut quos ferro non
poterant metu uerberum uincerent fugamque non ut hostes uicti
sed ut fugitiui serui capesserent quicumque capi potuerunt
supplicia crucibus luerunt mulieres quoque male sibi consciae
partim ferro partim suspendio uitam finierunt post haec pax
apud scythas fuit usque tempora ianthyri regis huic darius
rex persarum sicut supra dictum est cum filiae eius nuptias non
obtinuisset bellum intulitet armatis septingentis milibus
hominum scythiam ingressus non facientibus hostibus pugnae
potestatem metuens ne interrupto ponte histri reditus sibi
intercluderetur amissis lxxx milibus hominum trepidus
refugitquae iactura abundante multitudine inter damna
numerata non est inde asiam et macedoniam domuit ionas
quoque nauali proelio superat dein cognito quod athenienses
ionis contra se auxilium tulissent omnem impetum belli in eos
conuertit

 nunc quoniam ad bella atheniensium uentum est quae non
modo ultra spem gerendi uerum etiam ultra gesti fidem peracta
sunt operaque atheniensium effectu maiora quam uoto fuere
paucis urbis origo repetenda estet quia non ut ceterae
gentes a sordidis initiis ad summa creuere soli enim
praeterquam incremento etiam origine glorianturquippe non
aduenae neque passim collecta populi conluuies originem urbi
dedit sed eodem innati solo quod incolunt et quae illis sedes
eadem origo est primi lanificii et olei et uini usum
docuere arare quoque ac serere frumenta glandem uescentibus
monstrarunt litterae certe ac facundia et hic ciuilis
disciplinae ordo ueluti templum athenas habent ante
deucalionis tempora regem habuere cecropem quem ut omnis
antiquitas fabulosa est biformem tradidere quia primus marem
feminae matrimonio iunxit huic successit cranaus cuius filia
atthis nomen regioni dedit post hunc amphictyonides
regnauit qui primus mineruae urbem sacrauit et nomen ciuitati
athenas dedit huius temporibus aquarum inluuies maiorem
partem populorum graeciae absumpsit superfuerunt quos
refugia montium receperunt aut ad regem thessaliae deucalionem
ratibus euecti sunt a quo propterea genus hominum conditum
dicitur per ordinem deinde successionis regnum ad erechtheum
descendit sub quo frumenti satio est eleusinae a triptolemo
repertain cuius muneris honorem noctes initiorum sacratae
tenuit et aegeus thesei pater athenis regnum a quo per
diuortium discedens medea propter adultam priuigni aetatem
colchos cum medo filio ex aegeo suscepto concessit post
aegeum theseus ac deinceps thesei filius demophoon qui auxilium
graecis aduersus troianos tulit regnum possedit erant inter
athenienses et dorienses simultatium ueteres offensae quas
uindicaturi bello dorienses de euentu proelii oracula
consuluerunt responsum superiores fore ni regem
atheniensium occidissent cum uentum esset in bellum militibus
ante omnia custodia regis praecipitur atheniensibus eo
tempore rex codrus erat qui et responso dei et praeceptis
hostium cognitis permutato regis habitu pannosus sarmenta collo
gerens castra hostium ingreditur ibi in turba obsistentium a
milite quem falce astu conuulnerauerat interficitur cognito
regis corpore dorienses sine proelio discedunt atque ita
athenienses uirtute ducis pro salute patriae morti se offerentis
bello liberantur

 post codrum nemo athenis regnauit quod memoriae nominis
eius tributum est administratio rei publicae annua
magistratibus permissa sed ciuitati nullae tunc leges erant
quia libido regum pro legibus habebatur legitur itaque solon
uir iustitiae insignis qui uelut nouam ciuitatem legibus
conderet qui tanto temperamento inter plebem senatumque egit
cum si quid pro altero ordine tulisset alteri displiciturum
uideretur ut ab utrisque parem gratiam traheret huius uiri
inter multa egregia illud memorabile fuit inter athenienses
et megarenses de proprietate salaminae insulae prope usque
interitum armis dimicatum fuerat post multas clades capital
esse apud athenienses coepit si quis legem de uindicanda insula
tulisset sollicitus igitur solon ne aut tacendo parum rei
publicae consuleret aut censendo sibi subitam dementiam simulat
cuius uenia non dicturus modo prohibita sed et facturus erat
deformis habitu more uaecordium in publicum
euolatfactoque concursu hominum quo magis consilium
dissimulet insolitis sibi uersibus suadere populo
coepitquod uetabatur omniumque animos ita cepit ut
extemplo bellum aduersus megarenses decerneretur insulaque
deuictis hostibus atheniensium fieret

 interea megarenses memores inlati atheniensibus belli et
deserti ne frustra arma mouisse uiderentur matronas
atheniensium in eleusinis sacris noctu oppressuri naues
conscendunt qua re cognita dux atheniensium pisistratus
iuuentutem in insidiis locat iussis matronis solito clamore ac
strepitu etiam in accessu hostium ne intellectos se sentiant
sacra celebrareegressosque nauibus megarenses inopinantes
adgressus deleuit ac protinus classe captiua intermixtis inter
milites muliebribus ut speciem captarum matronarum praeberent
megara contendit illi cum et nauium formam et petitam praedam
cognoscerent obuii ad portum procedunt quibus caesis
pisistratus paulum a capienda urbe afuit ita dorienses suis
dolis hosti uictoriam dedere sed pisistratus quasi sibi non
patriae uicisset tyrannidem per dolum occupat quippe
uoluntariis uerberibus domi adfectus laceratoque corpore in
publicum degredituraduocata contione uulnera populo ostendit
de crudelitate principum a quibus haec se passum simulabat
querituradduntur uocibus lacrimae et inuidiosa oratione
multitudo credula accenditur amore plebis inuisum se senatui
simulat obtinet ad custodiam corporis sui satellitum
auxilium per quos occupata tyrannide per annos xxxiii regnauit

  post huius mortem diocles alter ex filiis per uim
stuprata uirgine a fratre puellae interficitur alter hippias
nomine cum imperium paternum teneret interfectorem fratris
conprehendi iubetqui cum per tormenta conscios caedis
nominare cogeretur omnes amicos tyranni nominauitquibus
interfectis quaerenti tyranno an adhuc aliqui conscii essent
neminem ait superesse quem amplius mori gestiat quam ipsum
tyrannum qua uoce eiusdem se tyranni uictorem post uindictam
pudicitiae sororis ostendit huius uirtute cum admonita
ciuitas libertatis esset tandem hippias regno pulsus in exsilium
agiturqui profectus in persas ducem se dario inferenti
atheniensibus bellum sicut supra significatum est aduersus
patriam suam offert igitur athenienses audito darii aduentu
auxilium a lacedaemoniis socia tum ciuitate petiueruntquos
ubi uiderunt quadridui teneri religione non exspectato auxilio
instructis decem milibus ciuium et plataeensibus auxiliaribus
mille aduersus sexcenta milia hostium in campis marathoniis in
proelium egrediuntur miltiades et dux belli erat et auctor
non exspectandi auxilii quem tanta fiducia ceperat ut plus
praesidii in celeritate quam in sociis duceret magna igitur
in pugnam euntibus animorum alacritas fuit adeo ut cum mille
passus inter duas acies essent citato cursu ante iactum
sagittarum ad hostem uenerint nec audaciae eius euentus defuit
pugnatum est enim tanta uirtute ut hinc uiros inde pecudes
putares uicti persae in naues confugerunt ex quibus multae
suppressae multae captae sunt in eo proelio tanta uirtus
singulorum fuit ut cuius laus prima esset difficile iudicium
uideretur inter ceteros tamen themistoclis adulescentis
gloria emicuit in quo iam tum indoles futurae imperatoriae
dignitatis apparuit cynegiri quoque militis atheniensis
gloria magnis scriptorum laudibus celebrata est qui post proelii
innumeras caedescum fugientes hostes ad naues egisset
onustam nauem dextra manu tenuit nec prius dimisit quam manum
amitterettum quoque amputata dextera nauem sinistra
conprehendit quam et ipsam cum amisisset ad postremum morsu
nauem detinuit tantam in eo uirtutem fuisse ut non tot
caedibus fatigatus non duabus manibus amissis uictus truncus ad
postremum et uelut rabida fera dentibus dimicauerit ducenta
milia persae eo proelio siue naufragio amisere cecidit et
hippias tyrannus atheniensis autor et concitor eius belli diis
patriae ultoribus poenas repetentibus

 interea et darius cum bellum restauraret in ipso
apparatu decedit relictis multis filiis et in regno et ante
regnum susceptis ex his ariamenes maximus natu aetatis
priuilegio regnum sibi uindicabat quod ius et ordo nascendi et
natura ipsa gentibus dedit porro xerxes controuersiam non de
ordine sed de nascendi felicitate referebatnam ariamenen
primum quidem dario sed priuato prouenisse se regi primum
natum fratres itaque suos qui ante geniti essent priuatum
patrimonium quod eo tempore darius habuisset non regnum
uindicare sibi posse se esse quem primum in regno iam rex pater
sustulerit huc accedere quod ariamenes non patre tantum
sed e matre priuatae adhuc fortunae auo quoque materno priuato
procreatus sitse uero et matre regina natum et patrem non
nisi regem uidisse auum quoque maternum cyrum se regem habuisse
non heredem sed conditorem tanti regni ita etsi in aequo
iure utrumque fratrem pater reliquisset materno tamen se iure et
auito uincere hoc certamen concordi animo ad patruum suum
artaphernen ueluti ad domesticum iudicem deferuntqui domi
cognita causa xerxen praeposuit adeoque fraterna contentio fuit
ut nec uictor insultauerit nec uictus doluerit ipsoque litis
tempore munera inuicem miserint iucunda quoque inter se non
solum credula conuiuia habuerint iudicium quoque ipsum sine
arbitris sine conuitio fuerit tanto moderatius tum fratres
inter se maxima regna diuidebant quam nunc exigua patrimonia
partiuntur igitur xerxes bellum a patre coeptum aduersus
graeciam quinquennium instruxit quod ubi primum didicit
demaratus rex lacedaemoniorum qui apud xerxen exulabat amicior
patriae post fugam quam regi post beneficia ne inopinato bello
opprimerentur omnia in tabellis ligneis magistratibus
perscribit easdemque cera superinducta deletne aut scriptura
sine tegmine indicium daret aut recens cera dolum proderet fido
deinde seruo perferendas tradit iusso magistratibus spartanorum
tradere quibus perlatis lacedaemone quaestioni res diu fuit
quod neque scriptum aliquid uiderent nec frustra missas
suspicarentur tantoque rem maiorem quanto esset occultior
putabant haerentibus in coniectura uiris soror regis
leonidae consilium scribentis inuenit erasa igitur cera
belli consilia deteguntur iam xerxes septingenta milia de
regno armauerat et trecenta milia de auxiliis ut non inmerito
proditum sitflumina ab exercitu eius siccata graeciamque
omnem uix capere exercitum eius potuisse naues quoque
rostratas mille ducentas onerarias autem tria milia numero
habuisse dicitur huic tanto agmini dux defuit ceterum si
regem spectes diuitias non ducem laudesquarum tanta copia
in regno eius fuit ut cum flumina multitudine consumerentur
opes tamen regiae superessent ipse autem primus in fuga
postremus in proelio semper uisus est in periculis timidus
sicubi metus abesset inflatusdenique ante experimentum
belli fiducia uirium ueluti naturae ipsius dominus et montes in
planum deducebat et conuexa uallium aequabat et quaedam maria
pontibus sternebat quaedam ad nauigationis commodum per
conpendium ducebat

 cuius introitus in graeciam quam terribilis tam turpis ac
foedus discessus fuit namque cum leonida rex spartanorum
cum iu milibus militum angustias thermopylarum occupasset xerxes
contemptu paucitatis eos pugnam capessere iubet quorum cognati
marathonia pugna interfecti fuerant qui dum ulcisci suos
quaerunt principium cladis fuere succedente dein inutili turba
maior caedes editur triduo ibi cum dolore et indignatione
persarum dimicatum quarta die cum nuntiatum esset leonidae a
xx milibus hostium summum cacumen teneri tum hortatur socios
recedant et se ad meliora patriae tempora reseruent sibi cum
spartanis fortunam experiendamplura patriae quam uitae
debere ceteros ad praesidia graeciae seruandos audito regis
imperio discessere ceteri soli lacedaemonii remanserunt
initio huius belli sciscitantibus delphis oracula responsum
fuerat aut regi spartanorum aut urbi cadendum et idcirco rex
leonidas cum in bellum proficisceretur ita suos firmauerat ut
ire se parato ad moriendum animo scirent angustiasque propterea
occupaueratut cum paucis aut maiore gloria uinceret aut
minore damno rei publicae caderet dimissis igitur sociis
hortatur spartanos meminerint qualitercumque proeliatis cadendum
esse cauerent ne fortius mansisse quam dimicasse
uideanturnec exspectandum ut ab hoste circumuenirentur sed
dum nox occasionem daret securis et laetis
superueniendumnusquam uictores honestius quam in castris
hostium perituros nihil erat difficile persuadere persuasis
moristatim arma capiunt et sexcenti uiri castra quingentorum
milium inrumpunt statimque regis praetorium petunt aut cum illo
aut si ipsi oppressi essent in ipsius potissimum sede
morituri tumultus totis castris oritur spartani postquam
regem non inueniunt per omnia castra uictores uagantur caedunt
sternuntque omnia ut qui sciunt se pugnare non spe uictoriae
sed in mortis ultionem proelium a principiio noctis in
maiorem partem diei tractum ad postremum non uicti sed
uincendo fatigati inter ingentes stratorum hostium cateruas
occiderunt xerxes duobus uulneribus terrestri proelio
acceptis experiri maris fortunam statuit

 sed atheniensium dux themistocles cum animaduertisset
ionas propter quos bellum persarum susceperunt in auxilium
regis classe uenisse sollicitare eos in partes suas
statuitet cum conloquendi copiam non haberet quo applicituri
erant symbolos proponi et saxis proscribi curatquae uos
iones dementia tenet quod facinus agitatis bellum inferre olim
conditoribus uestris nuper etiam uindicibus cogitatisan
ideo moenia uestra condidimus ut essent qui nostra
delerentquid si non haec et dario prius et nunc xerxi belli
causa nobiscum foret quod uos rebellantes non
destituimusquin uos in haec castra uestra ex ista obsidione
transitisaut si hoc parum tutum est at uos commisso proelio
ite cessim inhibite remis et a bello discedite ante naualis
proelii congressionem miserat xerxes iu milia armatorum delphos
ad templum apollinis diripiendum prorsus quasi non cum graecis
tantumsed et cum diis inmortalibus bellum gereretquae
manus tota imbribus et fulminibus deleta est ut intellegeret
quam nullae essent hominum aduersum deos uires post haec
thespiades et plataeas et athenas uacuas hominibus incendit et
quoniam ferro in homines non poterat in aedificia igne
grassatur namque athenienses post pugnam marathoniam
praemonente themistocle uictoriam illam de persis non finem sed
causam maioris belli fore cc naues fabricauerunt
aduentante igitur xerxe consulentibus delphis oraculum
responsum fuerat salutem muris ligneis tuerentur
themistocles nauium praesidium demonstratum ratus persuadet
omnibus patriam municipes esse non moenia ciuitatemque non in
aedificiis sed in ciuibus positammelius itaque salutem
nauibus quam urbi commissuros huius sententiae etiam deum
auctorem esse probato consilio coniuges liberosque cum
pretiosissimis rebus abditis insulis relicta urbe demandant ipsi
naues armati conscendunt exemplum atheniensium et aliae
urbes imitatae itaque cum adunata omnis sociorum classis et
intenta in bellum nauale esset angustiasque salaminii freti ne
circumueniri a multitudine posset occupassent dissensio inter
ciuitatum principes oritur qui cum deserto bello ad sua
tuenda dilabi uellent timens themistocles ne discessu sociorum
uires minuerentur per seruum fidum xerxi nuntiat uno in loco
eum contractam graeciam capere facillime posse quodsi
ciuitates quae iam abire uellent dissipentur maiore labore ei
singulas consectandas hoc dolo inpellit regem signum pugnae
dare graeci quoque aduentu hostium occupati proelium conlatis
uiribus capessunt interea rex uelut spectator pugnae cum
parte nauium in litore remanet artemisia autem regina
halicarnasi quae in auxilium xerxi uenerat inter primos duces
bellum acerrime ciebatquippe ut in uiro muliebrem timorem
ita in muliere uirilem audaciam cerneres  cum anceps
proelium esset iones iuxta praeceptum themistoclis pugnae se
paulatim subtrahere coeperunt quorum defectio animos ceterorum
fregit itaque circumspicientes fugam pelluntur persae et mox
proelio uicti in fugam uertuntur in qua trepidatione multae
captae naues multae mersae plures tamen non minus saeuitiam
regis quam hostem timentes domum dilabuntur

 hac clade perculsum et dubium consilii xerxen mardonius
adgreditur hortatur ut in regnum abeat ne quid seditionis
moueat fama aduersi belli et in maius sicuti mos est omnia
extollenssibi ccc milia armatorum lecta ex omnibus copiis
relinquat qua manu aut cum gloria eius perdomiturum se graeciam
aut si aliter euentus ferat sine eiusdem infamia hostibus
cessurum probato consilio mardonio exercitus traditur
reliquas copias rex ipse deducere in regnum parat sed graeci
audita regis fuga consilium ineunt pontis interrumpendi quem
ille abydo ueluti uictor maris fecerat ut intercluso reditu aut
cum exercitu deleretur aut desperatione rerum pacem uictus petere
cogeretur sed themistocles timens ne interclusi hostes
desperationem in uirtutem uerterent et iter quod aliter non
pateret ferro patefacerent satis multos hostes in graecia
remanere dictitans nec augeri numerum retinendo oporterecum
uincere consilio ceteros non posset eundem seruum ad xerxen
mittit certioremque consilii facit et occupare transitum maturata
fuga iubet ille perculsus nuntio tradit ducibus milites
perducendos ipse cum paucis abydum contendit ubi cum solutum
pontem hibernis tempestatibus offendisset piscatoria scapha
trepidus traiecit erat res spectaculo digna et aestimatione
sortis humanae rerum uarietate miranda in exiguo latentem uidere
nauigio quem paulo ante uix aequor omne capiebat carentem omni
etiam seruorum ministerio cuius exercitus propter multitudinem
terris graues erant nec pedestribus copiis quas ducibus
adsignauerat felicius iter fuit siquidem cotidiano labori
neque enim ulla est metuentibus quies etiam fames accesserat
multorum deinde dierum inopia contraxerat et pestem tantaque
foeditas morientium fuit ut uiae cadaueribus implerentur
alitesque et bestiae escae inlecebris sollicitae exercitum
sequerentur

 interim mardonius in graecia olynthum expugnat
athenienses quoque in spem pacisamicitiamque regis sollicitat
spondens incensae eorum urbis etiam in maius restitutionem
postquam nullo pretio libertatem his uenalem uidet incensis
quae aedificare coeperat copias in boeotiam transfert eo et
graecorum exercitus qui centum milium fuit secutus est ibique
proelium commissum sed fortuna regis cum duce mutata non est
nam uictus mardonius ueluti ex naufragio cum paucis profugit
castra referta regalis opulentiae capta unde primum graecos
diuiso inter se auro persico diuitiarum luxuria cepit eodem
forte die quo mardonii copiae deletae sunt etiam nauali proelio
in asia sub monte mycale aduersus persas dimicatum est ibi
ante congressionem cum classes ex aduerso starent fama ad
utrumque exercitum uenit uicisse graecos et mardonii copias
occidione cecidisse tantam famae uelocitatem fuisse ut cum
matutino tempore proelium in boeotia commissum sit meridianis
horis in asiam per tot maria et tantum spatii tam breui horarum
momento de uictoria nuntiatum sit confecto bello cum de
praemiis ciuitatium ageretur omnium iudicio atheniensium uirtus
ceteris praelata inter duces quoque themistocles princeps
ciuitatum testimonio iudicatus gloriam patriae suae auxit

 igitur athenienses aucti et praemiis belli et gloria urbem
ex integro condere moliuntur cum moenia maiora conplexi
fuissent suspecti esse lacedaemoniis coepere reputantibus
quibus ruina urbis tantum incrementi dedisset quantum sit datura
munita ciuitas mittunt ergo legatos qui monerent ne
munimenta hostibus et receptacula futuri belli exstruant
themistocles ut uidit spei urbis inuideri non existimans
abrupte agendum respondit legatis ituros lacedaemonem qui de
ea re pariter cum illis consulant sic dimissis spartanis
hortatur suos opus maturent dein ipse interiecto tempore in
legatione proficiscitur et nunc in itinere infirmitate simulata
nunc tarditatem collegarum accusans sine quibus agi iure nihil
posset diem de die proferendo spatium consummando operi
quaerebatcum interim nuntiatur spartanis opus athenis
maturari propter quod denuo legatos mittunt ad inspiciendam rem
tum themistocles per seruum magistratibus scribit
atheniensium legatos uinciant pignusque teneant ne in se
grauius consulatur adiit deinde contionem lacedaemoniorum
indicat permunitas athenas esse et posse iam inlatum bellum non
armis tantum sed etiam muris sustineresi quid ob eam rem de
se crudelius statuerent legatos eorum in hoc pignus athenis
retentos grauiter deinde castigauit eos quod non uirtute
sed inbecillitate sociorum potentiam quaererent sic dimissus
ueluti triumphatis spartanis a ciuibus excipitur
post haec spartani ne uires otio corrumperent et ut bis
inlatum a persis graeciae bellum ulciscerentur ultro fines eorum
populantur ducem suo sociorumque exercitui deligunt
pausaniam qui pro ducatu regnum graeciae adfectans proditionis
praemium cum xerxe nuptias filiae eius paciscitur redditis
captiuis ut fides regis aliquo beneficio obstringeretur
scribit praeterea xerxi quoscumque ad se nuntios misisset
interficeret ne res loquacitate hominum proderetur sed dux
atheniensium aristides belli socius collegae conatibus obuiam
eundo simul et in rem sapienter consulendo proditionis consilia
discussit nec multo post accusatus pausanias damnatur
igitur xerxes cum proditionis dolum publicatum uideret ex
integro bellum instituit graeci quoque ducem constituunt
cimona atheniensium filium miltiadis quo duce apud marathonem
pugnatum est iuuenem cuius magnitudinem futuram pietatis
documenta prodideruntquippe patrem ob crimen peculatus in
carcerem coniectum ibique defunctum translatis in se uinculis ad
sepulturam redemit nec in bello iudicium deligentium
fefellit siquidem non inferior uirtutibus patris xerxen
terrestri naualique bello superatum trepidum recipere se in
regnum coegit

 liber iii  


 xerxes rex persarum terror antea gentium bello in
graecia infeliciter gesto etiam suis contemptui esse coepit
quippe artabanus praefectus eius deficiente cotidie regis
maiestate in spem regni adductus cum septem robustissimis filiis
regiam uesperi ingreditur nam amicitiae iure semper illi
patebat trucidatoque rege uoto suo obsistentes filios eius dolo
adgreditur securior de artaxerxe puero admodum fingit
regem a dario qui erat adulescens quo maturius regno potiretur
occisum inpellit artaxerxen parricidium parricidio uindicare
cum uentum ad domum darii esset dormiens inuentus quasi
somnum fingeret interficitur dein cum unum ex regis filiis
sceleri suo superesse artabanus uideret metueretque de regno
certamina principum adsumit in societatem consilii
baccabasumqui praesenti statu contentus rem prodit artaxerxi
ut pater eius occisus sit ut frater falsa parricidii suspicione
oppressus ut denique ipsi pararentur insidiae his cognitis
artaxerxes uerens artabani numerum filiorum in posterum diem
paratum esse armatum exercitum iubet recogniturus et numerum
militum et in armis industriam singulorum itaque cum inter
ceteros ipse artabanus armatus adsisteret rex simulat se
breuiorem loricam habere iubet artabanum secum commutare
exuentem se ac nudatum gladio traicit tum et filios eius corripi
iubet atque ita egregius adulescens et caedem patris et
necem fratris et se ab insidiis artabani uindicauit

 dum haec in persis geruntur interea graecia omnis ducibus
lacedaemoniis et atheniensibus in duas diuisa partes ab externis
bellis uelut in uiscera sua arma conuertit fiunt igitur de
uno populo duo corpora et eorundem castrorum homines in duos
hostiles exercitus diuiduntur hinc lacedaemonii communia
quondam ciuitatum auxilia ad uires suas trahere inde
athenienses et uetustate gentis et gestis rebus inlustres
propriis uiribus confidebant atque ita duo potentissimi
graeciae populi institutis solonis et lycurgi legibus pares ex
aemulatione uirium in bellum ruebant namque lycurgus cum
fratri suo polydectae spartanorum regi successisset regnumque
sibi uindicare potuisset charillo filio eius qui natus
postumus erat cum ad aetatem adultam peruenisset regnum summa
fide restituit ut intellegerent omnesquanto plus apud bonos
pietatis iura quam omnes opes ualerent medio igitur tempore
dum infans conualescit tutelamque eius administrat non
habentibus spartanis leges instituit non inuentione earum magis
quam exemplo clariorsiquidem nihil lege ulla in alios
sanxit cuius non ipse primus in se documentum daret populum
in obsequia principum principes ad iustitiam imperiorum
firmauit parsimoniam omnibus suasit existimans laborem
militiae adsidua frugalitatis consuetudine faciliorem fore
emi singula non pecunia sed conpensatione mercium iussit
auri argentique usum uelut omnium scelerum materiam sustulit

 administrationem rei publicae per ordines diuisit regibus
potestatem bellorummagistratibus iudicia et annuos
successores senatui custodiam legum populo sublegendi senatum
uel creandi quos uellet magistratus potestatem permisit
fundos omnium aequaliter inter omnes diuisit ut aequata
patrimonia neminem potentiorem altero redderent conuiuari
omnes publice iussit ne cuius diuitiae uel luxuria in occulto
essent iuuenibus non amplius una ueste uti toto anno
permissum nec quemquam cultius quam alterum progredi ne epulari
opulentius ne imitatio in luxuriam uerteretur pueros puberes
non in forum sed in agrum deduci praecepit ut primos annos non
in luxuria sed in opere et in laboribus agerent nihil eos
somni causa substernere et uitam sine pulmento degere neque prius
in urbem redire quam uiri facti essent statuit uirgines
sine dote nubere iussit ut uxores eligerentur non pecuniae
seueriusque matrimonia sua uiri coercerent cum nullis frenis
dotis tenerentur maximum honorem non diuitum et potentium
sed pro gradu aetatis senum esse uoluit nec sane usquam terrarum
locum honoratiorem senectus habet haec quoniam primo
solutis antea moribus dura uidebat esse auctorem eorum apollinem
delphicum fingit et inde se ea ex praecepto numinis detulisse
ut consuescendi taedium metus religionis uincat dein ut
aeternitatem legibus suis daret iure iurando obligat ciuitatem
nihil eos de eius legibus mutaturos priusque reuerteretur et
simulat se ad oraculum delphicum proficisci consulturum quid
addendum mutandumque legibus uideretur proficiscitur autem
cretam ibique perpetuum exsilium egit abicique in mare ossa sua
moriens iussit ne relatis lacedaemonem solutos se spartani
religione iuris iurandi in dissoluendis legibus arbitrarentur

 his igitur moribus ita breui ciuitas conualuit ut cum
messeniis propter stupratas uirgines suas in sollemni messeniorum
sacrificio bellum intulissent grauissima se exsecratione
obstrinxerint non prius quam messeniam expugnassent reuersuros
tantum sibi uel de uiribus suis uel de fortuna spondentes
quae res initium dissensionis graeciae et intestini belli
causa et origo fuit itaque cum contra praesumptionem suam
annis x in obsidione urbis tenerentur et querelis uxorum post tam
longam uiduitatem reuocarenturueriti ne hac perseuerantia
belli grauius sibi quam messeniis nocerent quippe illis quantum
iuuentutis bello intercidat mulierum fecunditate suppleri sibi
et bellis damna adsidua et fecunditatem uxorum abstinentibus
uiris nullam esseitaque legunt iuuenes ex eo genere militum
qui post ius iurandum in supplementum uenerant quibus spartam
remissis promiscuos omnium feminarum concubitus
permiserematuriorem futuram conceptionem rati si eam
singulae per plures uiros experirentur ex his nati ob notam
materni pudoris partheniae uocati qui cum ad annos xxx
peruenissent metu inopiae nulli enim pater existebat cuius in
patrimonium successio speraretur ducem phalantum adsumunt
filium arati qui auctor spartanis fuerat iuuentutis ad
generandam subolem domum remittendaeut sicuti dudum patrem
eius nascendi auctorem habuissent sic ipsum spei ac dignitatis
suae haberent itaque nec salutatis matribus e quarum
adulterio infamiam collegisse uidebantur ad sedes inquirendas
proficiscunturdiuque et per uarios casus iactati tandem in
italiam deferuntur et occupata arce tarentinorum expugnatis
ueteribus incolis sedes ibi constituunt sed post annos
plurimos dux eorum phalantus per seditionem in exsilium
proturbatus brundisium se contulit quo expulsi sedibus suis
ueteres tarentini concesserant his moriens persuadet ut
ossa sua postremasque reliquias conterant et tacite spargi in
foro tarentinorum curenthoc enim modo recuperare illos
patriam suam posse apollinem delphis cecinisse illi
arbitrantes eum in ultionem sui ciuium fata prodidisse praeceptis
paruere sed oraculi diuersa sententia fuerat perpetuitatem
enim urbis non amissionem hoc facto promiserat ita ducis
exsulis consilio et hostium ministerio possessio tarentina
partheniis in aeternum fundataob cuius beneficii memoriam
phalanto diuinos honores decreuere

 interea messenii cum uirtute non possent per insidias
expugnantur dein cum per annos octoginta grauia seruitutis
uerbera plerumque et uincula ceteraque captae ciuitatis mala
perpessi essent post longam poenarum patientiam bellum
restaurant lacedaemonii quoque eo conspiratius ad arma
concurrunt quod aduersus seruos dimicaturi uidebantur itaque
cum hinc iniuria inde indignitas animos acueret lacedaemonii
de belli euentu oraculo delphis consulto iubentur ducem belli ab
atheniensibus petere porro athenienses cum responsum
cognouissent in contemptum spartanorum tyrtaeum poetam claudo
pede miserequi tribus proeliis fusus eo usque desperationis
spartanos adduxit ut seruos suos ad supplementum exercitus
manumitterent hisque interfectorum matrimonia pollicerentur ut
non numero tantum amissorum ciuiumsed et dignitati
succederent sed reges lacedaemoniorum ne contra fortunam
pugnando maiora detrimenta ciuitati infunderent reducere
exercitum uoluerunt ni interuenisset tyrtaeusqui conposita
carmina exercitui pro contione recitauit in quibus hortamenta
uirtutis damnorum solacia belli consilia conscripserat
itaque tantum ardorem militibus iniecit ut non de salute
sed de sepultura solliciti tesseras insculptis suis et patrum
nominibus dextro bracchio deligarent utsi omnes aduersum
proelium consumpsissent et temporis spatio confusa corporum
liniamenta essent ex indicio titulorum tradi sepulturae possent
cum sic animatum reges exercitum uiderent curant rem
hostibus nuntiaremesseniis autem non timorem res sed
aemulationem mutuam dedit itaque tantis animis concursum
est ut raro umquam cruentius proelium fuerit ad postremum
tamen uictoria lacedaemoniorum fuit

 interiecto tempore tertium quoque bellum messenii
reparauerein cuius auxilium lacedaemonii inter reliquos
socios etiam athenienses adhibuerequorum fidem cum suspectam
haberent superuacaneos simulantes a bello eosdem dimiserunt
hanc rem athenienses grauiter ferentes pecuniam quae erat in
stipendium persici belli ab uniuersa graecia conlata a delo
athenas transferunt ne deficientibus a fide societatis
lacedaemoniis praedae ac rapinae esset sed nec lacedaemonii
quieuere qui cum messeniorum bello occupati essent
peloponnenses inmisere qui bellum atheniensibus facerent
paruae tunc temporis classe in aegyptum missa uires
atheniensibus erant itaque nauali proelio dimicantes facile
superantur interiecto deinde tempore post reditum suorum
aucti et classis et militum robore proelium reparant iam et
lacedaemonii omissis messeniis aduersus athenienses arma
uerterant diu uaria uictoria fuit ad postremum aequo marte
utrimque discessum inde reuocati lacedaemonii ad messeniorum
bellum ne medium tempus otiosum atheniensibus relinquerent cum
thebanis paciscuntur ut boeotiorum imperium his restituerent
quod temporibus belli persici amiserant ut illi atheniensium
bella susciperent tantus furor spartanorum erat ut duobus
bellis inpliciti suscipere tertium non recusarent dummodo
inimicis suis hostes adquirerent igitur athenienses aduersus
tantam tempestatem belli duos duces deligunt periclen
spectatae uirtutis uirum et sophoclen scriptorem
tragoediarumqui diuiso exercitu et spartanorum agros
uastauerunt et multas asiae ciuitates atheniensium imperio
adiecerunt

 his malis fracti lacedaemonii in annos xxx pepigerunt
pacem sed tam longum otium inimicitiae non tulerunt itaque
extra xu annos rupto foedere cum contemptu deorum hominumque
fines atticos populantur etne praedam potius quam pugnam
expetisse uiderentur hostes ad proelium prouocant sed
athenienses consilio periclis ducis populationis iniuriam
differunt in tempus ultionis superuacuam pugnam existimantes
cum ulcisci hostem sine periculo possent dein interiectis
diebus naues conscendunt et nihil sentientibus lacedaemoniis
totam spartam depraedantur multoque plura auferunt quam
amiserantprorsus ut in conparatione damnorum longe pluris
fuerit ultio quam iniuria clara quidem haec periclis
expeditio habita sed multo clarior priuati patrimonii contemptus
fuit huius agros in populatione ceterorum intactos hostes
reliquerant sperantes adquirere se illi posse aut periculum ex
inuidia aut ex suspicione proditionis infamiam quod ante
prospiciens pericles et futurum populo praedixerat et ad inuidiae
impetum declinandum agros ipsos dono rei publicae
dederatatque ita unde periculum quaesitum fuerat ibi
maximam gloriam inuenit post haec interiectis diebus nauali
proelio dimicatum est uicti lacedaemonii fugerunt nec
cessatum deinceps est quin aut terra aut mari uaria proeliorum
fortuna inuicem se trucidarent denique fessi tot malis pacem
in annos l fecere quam non nisi sex annis seruauerunt nam
indutias quas proprio nomine condixerant ex sociorum persona
rumpebantquippe quasi minus periurii contraherent si
ferentes sociis auxilia potius quam si aperto proelio
dimicassent hinc bellum in siciliam translatum quod
priusquam expono de siciliae situ pauca dicenda sunt


 liber iu  


 siciliam ferunt angustis quondam faucibus italiae
adhaesisse direptamque uelut a corpore maiore impetu superi
maris quod toto undarum onere illuc uehitur est autem terra
ipsa tenuis ac fragilis et cauernis quibusdam fistulisque ita
penetrabilis ut uentorum tota ferme flatibus pateatnec non
et ignibus generandis nutriendisque soli ipsius naturalis
materia quippe intrinsecus stratum sulphure et bitumine
traditurquae res facit ut spiritu cum igne in terra
interiore luctante frequenter et conpluribus locis nunc flammas
nunc uaporem nunc fumum eructet inde denique aetnae montis
per tot saecula durat incendium et ubi acrior per spiramenta
cauernarum uentus incubuit harenarum moles egeruntur
proximum italiae promuntorium regium dicitur ideo quia graece
abrupta hoc nomine pronuntiantur nec mirum si fabulosa est
loci huius antiquitas in quem res tot coiere mirae primum
quod nusquam alias torrens fretum nec solum citato impetu uerum
etiam saeuo neque experientibus modo terribile uerum etiam
procul uisentibus undarum porro in se concurrentium tanta
pugna est ut alias ueluti terga dantes in imum desidere alias
quasi uictrices in sublime ferri uideas nunc hic fremitum
feruentis aestus nunc illic gemitum in uoraginem desidentis
exaudias accedunt uicini et perpetui aetnae montis ignes et
insularum aeolidum uelut ipsis undis alatur incendiumneque
enim in tam angustis terminis aliter durare tot saeculis tantus
ignis potuisset nisi humoris nutrimentis aleretur hinc
igitur fabulae scyllam et charybdin peperere hinc latratus
auditus hinc monstri credita simulacra dum nauigantes magnis
uerticibus pelagi desidentis exterriti latrare putant undas quas
sorbentis aestus uorago conlidit eadem causa etiam aetnae
montis perpetuos ignes facit nam aquarum ille concursus
raptum secum spiritum in imum fundum trahit atque ibi suffocatum
tam diu tenet donec per spiramenta terrae diffusus nutrimenta
ignis incendat iam ipsa italiae siciliaeque uicinitas iam
promuntoriorum altitudo ipsa ita similis est ut quantum nunc
admirationis tantum antiquis terroris dederit credentibus
coeuntibus in se promuntoriis ac rursum discedentibus solida
intercipi absumique nauigia neque hoc ab antiquis in
dulcedinem fabulae conpositum sed metu et admiratione
transeuntium ea est enim procul inspicientibus natura loci
ut sinum maris non transitum putes quo cum accesseris
discedere ac seiungi promuntoria quae ante iuncta fuerant
arbitrere

 siciliae primo trinacriae nomen fuit postea sicania
cognominata est haec a principio patria cyclopum fuit quibus
exstinctis cocalus regnum insulae occupauit post quem
singulae ciuitates in tyrannorum imperium concesserunt quorum
nulla terra feracior fuit horum ex numero anaxilaus iustitia
cum ceterorum crudelitate certabat cuius moderationis haud
mediocrem fructum tulitquippe decedens cum filios paruulos
reliquisset tutelamque eorum micalo spectatae fidei seruo
commisisset tantus amor memoriae eius apud omnes fuit ut parere
seruo quam deserere regis filios mallent principesque ciuitatis
obliti dignitatis suae regni maiestatem administrari per seruum
paterentur imperium siciliae etiam karthaginienses
temptauere diuque uaria uictoria cum tyrannis dimicatum ad
postremum amisso hamilcare imperatore cum exercitu aliquantisper
quieuere uicti

 medio tempore cum regini discordia laborarent ciuitasque
per dissensionem diuisa in duas partes esset ueterani ex altera
parte ab himera in auxilium uocati pulsis ciuitate contra quos
inplorati fuerant et mox caesis quibus tulerant auxilium urbem
cum coniugibus et liberis sociorum occupauereausi facinus
nulli tyranno conparandum quippe ut reginis melius fuerit uinci
quam uicisse nam siue uictoribus captiuitatis iure seruissent
siue amissa patria exsulare necesse habuissent non tamen inter
aras et patrios lares trucidati crudelissimis tyrannis patriam
cum coniugibus ac liberis praedam reliquissent
 catinienses quoque cum syracusanos graues paterentur diffisi
uiribus suis auxilium ab atheniensibus petiuerequi seu
studio maioris imperii quod asiam graeciamque penitus
occupauerant seu metu factae pridem a syracusanis classis ne
lacedaemoniis illae uires accederent lamponium ducem cum classe
in siciliam misere ut sub specie ferendi catinensibus auxilii
temptarent siciliae imperium et quoniam prima initia
frequenter caesis hostibus prospera fuerant maiore denuo classe
et robustiore exercitu lachete et chariade ducibus siciliam
petiueresed catinienses siue metu atheniensium siue taedio
belli pacem cum syracusanis remissis atheniensium auxiliis
fecerant

 interiecto deinde tempore cum fides pacis a syracusanis
non seruaretur denuo legatos athenas mittunt qui sordida ueste
capillo barbaque promissis et omni squaloris habitu ad
misericordiam commouendam adquisito contionem deformes
adeuntadduntur precibus lacrimae et ita misericordem populum
supplices mouent ut damnarentur duces qui ab his auxilia
deduxerant igitur classis ingens decernitur creantur duces
nicias et alcibiades et lamachos tantisque uiribus sicilia
repetitur ut ipsis terrori essent in quorum auxilia
mittebantur breui post tempore reuocato ad reatum alcibiade
duo proelia pedestria secunda nicias et lamachos
faciuntmunitionibus deinde circumdatis hostes etiam marinis
commeatibus in urbe clausos intercludunt quibus rebus fracti
syracusani auxilium a lacedaemoniis petiuerunt ab his
mittitur gylippus solus sed in quo instar omnium auxiliorum
erat is audito in itinere belli iam inclinato statu auxiliis
partim in graecia partim in sicilia contractis opportuna bello
loca occupat duobus deinde proeliis uictus congressus tertio
occiso lamacho et hostes in fugam conpulit et socios obsidione
liberauit sed cum athenienses a bello terrestri in nauale se
transtulissent gylippus classem lacedaemone cum auxiliis
arcessit quo cognito et ipsi athenienses in locum amissi
ducis demosthenen et eurymedonta cum supplemento copiarum
mittunt peloponnesii quoque communi ciuitatum decreto
ingentia syracusanis auxilia misere et quasi graeciae bellum in
siciliam translatum esset ita ex utraque parte summis uiribus
dimicabatur

 prima igitur congressione naualis certaminis athenienses
uincuntur castra quoque cum omni publica ac priuata pecunia
amittunt super haec mala cum etiam terrestri proelio uicti
essent tunc demosthenes censere coepit ut abirent sicilia dum
res quamuis adflictae nondum tamen perditae forent neque in
bello male auspicato amplius perseuerandum esse domi grauiora et
forsitan infeliciora bella in quae seruare hos urbis apparatus
oporteat nicias seu pudore male actae rei seu metu
destitutae spei ciuium seu inpellente fato manere contendit
reparatur igitur nauale bellum et animi a prioris fortunae
procella ad spem certaminis reuocantursed inscitia ducum qui
inter angustias maris tuentes se syracusanos adgressi facile
uincuntur eurymedon dux in prima acie fortissime dimicans
primus cadit xxx naues quibus praefuerat incenduntur
demosthenes et nicias et ipsi uicti exercitum in terram
deponunt tutiorem fugam rati itinere terrestri ab his
relictas cxxx naues gylippus inuasit ipsos deinde insequitur
fugientes partim capit partim caedit demosthenes amisso
exercitu a captiuitate gladio et uoluntaria morte se
uindicatnicias autem ne demosthenis quidem exemplo ut sibi
consuleret admonitus cladem suorum auxit dedecore captiuitatis


 liber u  


 dum athenienses in sicilia bellum per biennium cupidius
quam felicius gerunt interim concitor et dux eius alcibiades
absens athenis insimulatur mysteria cereris initiorum sacra
nullo magis quam silentio sollemnia enuntiauissereuocatusque
a bello ad iudicium siue conscientia siue indignitatem rei non
ferens tacitus in exilium elidem profectus est inde ubi non
damnatum se tantum uerum etiam diris per omnium sacerdotum
religiones deuotum cognouit lacedaemona se contulitibique
regem lacedaemoniorum inpellit turbatis atheniensibus aduerso
siciliae proelio ultro bellum inferre quo facto omnia
graeciae regna uelut ad extinguendum commune incendium
concurrunttantum odium athenienses inmoderati imperii
crudelitate contraxerant darius quoque rex persarum memor
paterni auitique in hanc urbem odii facta cum lacedaemoniis per
tisaphernen praefectum lydiae societate omnem sumptum belli
pollicetur et erat hic quidem titulus cum graecis coeundi re
autem uera timebat ne uictis atheniensibus ad se lacedaemonii
arma transferrent quis igitur miretur tam florentes
atheniensium opes ruisse cum ad opprimendam unam urbem totius
orientis uires concurrerentnon tamen inerti neque incruento
cecidere bello sed proeliati ad ultimum uictores etiam interdum
consumpti magis fortunae uarietate quam uicti sunt
principio belli omnes ab his etiam socii desciuerant ut fit
quo se fortuna eodem etiam fauor hominum inclinat

 alcibiades quoque motum aduersus patriam bellum non
gregarii militis opera sed imperatoris uirtutibus
adiuuatquippe acceptis u nauibus in asiam contendit et
tributarias atheniensium ciuitates auctoritate nominis sui ad
defectionem conpellit sciebant enim domi clarum nec exilio
uidebant factum minorem nec tam ablatum atheniensibus ducem quam
lacedaemoniis traditum parta qui cum amissis imperia pensaret
sed apud lacedaemonios uirtus alcibiadis plus inuidiae quam
gratiae contraxit itaque cum principes uelut aemulum gloriae
suae interficiendum insidiis mandassent cognita re alcibiades
per uxorem agidis regis quam adulterio cognouerat ad
tisaphernen praefectum darii regis profugit cui se celeriter
officii comitate et obsequendi gratia insinuauit erat enim et
aetatis flore et formae ueneratione nec minus eloquentia etiam
inter athenienses insignissed in conciliandis amicitiarum
studiis quam in retinendis uir melior quia morum uitia sub umbra
eloquentiae primo latebant igitur persuadet tisapherni ne
tanta stipendia classi lacedaemoniorum praeberetuocandos enim
in portionem muneris ionios quorum pro libertate cum tributa
atheniensibus penderent bellum susceptum sit sed nec
auxiliis nimis enixe lacedaemonios iuuandos quippe memorem esse
debere alienam se uictoriam non suam instruere et eatenus
bellum sustinendum ne inopia deseratur nam regem persarum
dissentientibus graecis arbitrum pacis ac belli fore et quos
suis non possit ipsorum armis uicturum perfecto autem bello
statim ei cum uictoribus dimicandum domesticis itaque bellis
graeciam obterendam ne externis uacet exaequandasque uires
partium et inferiores auxilio leuandos non enim quieturos
post hanc uictoriam spartanos quia uindices se libertatis
graeciae professi sint grata oratio tisapherni fuit itaque
commeatus maligne praebere classem regiam non totam mittere ne
aut uictoriam daret aut necessitatem deponendi belli inponeret

 interea alcibiades hanc operam ciuibus uenditabat ad
quem cum legati atheniensium uenissent pollicetur his amicitiam
regis si res publica a populo translata ad senatum
foretsperans ut aut concordante ciuitate dux belli ab omnibus
legeretur aut discordia inter ordines facta ab altera parte in
auxilium uocaretur sed atheniensibus inminente periculo belli
maior salutis quam dignitatis cura fuit itaque permittente
populo imperium ad senatum transfertur qui cum insita genti
superbia crudeliter in plebem consuleret singulis tyrannidis
sibi inpotentiam uindicantibus ab exercitu alcibiades exsul
reuocatur duxque classi constituitur statim igitur athenas
scribit ex continenti se cum exercitu uenturum recepturumque a
quadringentis iura populi ni ipsi redderent hac
denuntiatione optimates territi primo urbem prodere lacedaemoniis
temptauere dein cum id nequissent in exilium profecti sunt
igitur alcibiades intestino malo patria liberata summa cura
classem instruit atque ita in bellum aduersus lacedaemonios
pergit

 iam sesto mindarus et pharnabazus lacedaemoniorum duces
instructis nauibus expectabant proelio commisso uictoria
penes athenienses fuit in eo bello maior pars exercitus et omnes
ferme hostium duces caesi naues lxxx captae interiectis
quoque diebus cum bellum lacedaemonii a mari in terram
transtulissent iterato uincuntur his malis fracti pacem
petiere quam ne acciperent opera eorum effectum est a quibus ea
res quaestum praebebat interea et syracusanorum auxilia
inlatum a karthaginiensibus siciliae bellum domum reuocauit
quibus rebus destitutis lacedaemoniis alcibiades cum classe
uictrici asiam uastat multis locis proelia facit ubique uictor
recipit ciuitates quae defecerant nonnullas capit et imperio
atheniensium adicitatque ita prisca nauali gloria uindicata
adiecta etiam laude terrestris belli desideratus ciuibus suis
athenas reuertitur his omnibus proeliis ducentae naues
hostium et praeda ingens capta ad hunc redeuntis exercitus
triumphum effusa omnis multitudo obuiam procedit et uniuersos
quidem milites praecipue tamen alcibiaden miraturin hunc
oculos ciuitas uniuersa in hunc suspensa ora conuertit hunc
quasi de caelo missum et ut ipsam uictoriam
contuenturlaudant quae pro patria nec minus admirantur quae
exsul contra gesserit excusantes ipsi iratum prouocatumque
fecisse enimuero tantum in uno uiro fuisse momenti ut
maximi imperii subuersi et rursum recepti auctor esset et unde
stetisset eo se uictoria transferret fieretque cum eo mira
quaedam fortunae inclinatio igitur omnibus non humanis
tantum uerum et diuinis eum honoribus onerant certant secum
ipsi utrum contumeliosius eum expulerint an reuocauerint
honoratius ipsos illi deos gratulantes tulere obuiam quorum
execrationibus erat deuotuset cui paulo ante omnem humanam
opem interdixerant eum si queant in caelo posuisse cupiunt
explent contumelias honoribus detrimenta muneribus
execrationes precibus non siciliae illis aduersa pugna in
ore est sed graeciae uictoria non classes per illum amissae
sed adquisitae nec syracusarum sed ioniae hellespontique
meminerunt sic alcibiades numquam mediocribus nec in
offensam nec in fauorem studiis suorum exceptus est

 dum haec aguntur et a lacedaemoniis lysander classi
belloque praeficitur et in locum tisaphernis darius rex
persarum filium suum cyrum ioniae lydiaeque praeposuit qui
lacedaemonios auxiliis opibusque ad spem fortunae prioris erexit
aucti igitur uiribus alcibiaden cum centum nauibus in asiam
profectum dum agros longa pace diuites securus populatur et
praedae dulcedine sine insidiarum metu sparsos milites habet
repentino aduentu oppresseretantaque caedes palantium fuit
ut plus uulneris eo proelio athenienses acciperent quam
superioribus dederantet tanta desperatio apud athenienses
erat ut ex continenti alcibiaden ducem conone mutarent
arbitrantes uictos se non fortuna bellised fraude
imperatoris apud quem plus prior offensa ualuisset quam recentia
beneficiauicisse autem eum priore bello ideo tantum ut
ostenderet hostibus quem ducem spreuissent et ut carius eis
ipsam uictoriam uenderet omnia enim credibilia in alcibiade
uigor ingenii et morum luxuria faciebat ueritus itaque
multitudinis impetum denuo in uoluntarium exsilium proficiscitur

 itaque conon alcibiadi suffectus habens ante oculos cui
duci successisset classem maxima industria exornatsed
nauibus exercitus deerat fortissimis quibusque in asiae
populatione amissis armantur tamen senes aut inpuberes pueri
et numerus militum sine exercitus robore expletur sed non
magnam bello moram aetas fecit inbellis caeduntur passim aut
fugientes capiuntur tantaque strages aut occisorum aut
captiuorum fuit ut atheniensium deletum non imperium tantum
uerum etiam nomen uideretur quo proelio perditis et
desperatis rebus ad tantam inopiam rediguntur ut consumpta
militari aetate peregrinis ciuitatem seruis libertatem damnatis
inpunitatem darent eaque conluuione hominum domini antea
graeciae conscripto exercitu uix libertatem tuebantur iterum
tamen fortunam maris experiundam decernunt tanta uirtus
animorum fuit ut cum paulo ante salutem desperauerint nunc non
desperent uictoriam sed neque is miles erat qui nomen
atheniensium tueretur neque eae uires quibus uincere
consuerant neque ea scientia militaris in his quos uincula non
castra continuerant itaque omnes aut capti aut occisi cum
dux conon proelio superfuisset solus crudelitatem ciuium metuens
cum octo nauibus ad regem cyprium concedit euagoram

 lysander autem dux lacedaemoniorum rebus feliciter
gestis fortunae hostium insultat captiuas naues cum praeda
bellica in triumphi modum ornatas mittit lacedaemonaac
tributarias atheniensium ciuitates quas metus dubiae belli
fortunae in fide tenuerat uoluntarias recipit nec aliud
dicionis atheniensium praeter urbem ipsam relinquit quae
cuncta cum athenis nuntiata essent omnes relictis domibus per
urbem discurrere pauidi alius alium sciscitari auctorem nuntii
requirerenon pueros inprudentia non senes debilitas non
mulieres sexus inbecillitas domi tenet adeo ad omnem aetatem
tanti mali sensus penetrauerat in foro deinde coeunt atque
ibi perpeti nocte fortunam publicam questibus iterant alii
fratres aut filios aut parentes deflent cognatos alii alii
amicos cognatis cariores et cum priuatis casibus querelam
publicam miscentiam se ipsos iam ipsam patriam perituram
miserioremque incolumium quam amissorum fortunam
iudicantessibi quisque ante oculos obsidionem famem et
superbum uictoremque hostem proponentesiam ruinam urbis et
incendia iam omnium captiuitatem et miserrimam seruitutem
recordantesfeliciores prorsus priores urbis ruinas ducentes
quae incolumibus filiis parentibusque tectorum tantum ruinae
taxatae sint nunc autem non classem in quam sicuti pridem
confugiant superesse non exercitum cuius uirtute seruati
pulchriora possent moenia exstruere

 sic defletae ac prope perditae urbi hostes superueniunt et
obsidione circumdata obsessos fame urgent sciebant enim neque
ex aduectis copiis multum superesse et ne nouae aduehi possent
prouiderant quibus malis athenienses fracti post longam famem
et adsidua suorum funera pacem petiuere quae an dari deberet
diu inter spartanos sociosque deliberatum cum multi delendum
atheniensium nomen urbemque incendio consumendam censerent
negarunt se spartani ex duobus graeciae oculis alterum eruturos
pacem pollicitisi demissa piraeum uersus muri bracchia
deicerent nauesque quae reliquae forent traderent reique
publicae ex semet ipsis xxx rectores acciperent in has leges
traditam sibi urbem lacedaemonii formandam lysandro tradiderunt
insignis hic annus et expugnatione athenarum et morte darii
regis persarum et exsilio dionysii siciliae tyranni fuit
mutato statu athenarum etiam ciuium condicio mutatur xxx
rectores rei publicae constituuntur qui fiunt xxx tyranni
quippe a principio tria milia sibi satellitum statuunt
quantum ex tot cladibus prope nec ciuium superfueratet quasi
paruus hic ad continendam ciuitatem exercitus esset
septingentos milites a uictoribus accipiunt caedes deinde
ciuium ab alcibiade auspicantur ne iterum rem publicam sub
obtentu liberationis inuaderet quem cum profectum ad
artaxerxen persarum regem conperissent citato itinere
miserunt qui eum interciperenta quibus occupatus cum
occidi aperte non posset uiuus in cubiculo in quo dormiebat
crematus est

 liberati hoc ultoris metu tyranni miseras urbis reliquias
caedibus et rapinis exhauriunt quod cum displicere uni ex
numero suo therameni didicissent ipsum quoque ad terrorem
omnium interficiunt fit igitur ex urbe passim omnium fuga
repleturque graecia atheniensium exulibus quod etiam ipsum
auxilium cum miseris eriperetur nam lacedaemoniorum edicto
ciuitates exules recipere prohibebantur omnes se argos et
thebas contulereibi non solum tutum exilium egerunt uerum
etiam spem reciperandae patriae receperunt erat inter exules
thrasybulus uir strenuus et domi nobilis qui audendum aliquid
pro patria et pro salute communi etiam cum periculo ratus
adunatis exulibus castellum phylen atticorum finium occupat
nec deerat quarundam ciuitatum tam crudelis casus miserantium
fauor itaque et ismenias thebanorum princeps etsi publicis
non poterat priuatis tamen uiribus adiuuabatet lysias
syracusanus orator exul tunc quingentos milites stipendio suo
instructos in auxilium patriae communis eloquentiae misit
fit itaque asperum proelium sed cum hinc pro patria summis
uiribus inde pro aliena dominatione securius pugnaretur tyranni
uincuntur uicti in urbem refugerunt quam exhaustam
caedibus suis etiam armis spoliant deinde cum omnes
athenienses proditionis suspectos haberent demigrare eos ex urbe
iubent et in bracchiis muri quae diruta fuerant habitare
extraneis militibus imperium tuentes post haec thrasybulum
corrumpere imperii societatem pollicentes conantur quod cum
non contigisset auxilia a lacedaemoniis petiuere quibus accitis
iterato proeliantur in eo bello critias et hippolochus
omnium tyrannorum saeuissimi cadunt

 ceteris uictis cum exercitus eorum ex quibus maior pars
atheniensium erat fugeret magna uoce thrasybulus exclamat cur
se uictorem fugiant potius quam ut uindicem communis libertatis
adiuuentciuium illam meminerint aciem non hostium esse nec
se ideo arma cepisse ut aliqua uictis adimat sed ut adempta
restituat xxx se dominis non ciuitati bellum inferre
admonet deinde cognationis legum sacrorum tum uetusti per
tot bella commilitii orat misereantur exsulum ciuium si tam
patienter ipsi seruiant reddant sibi patriam accipiant
libertatem his uocibus tantum promotum est ut reuersus in
urbem exercitus xxx tyrannos emigrare eleusinam iuberet
substitutis decemqui rem publicam regerent qui nihil exemplo
prioris dominationis territi eandem uiam crudelitatis adgressi
sunt dum haec aguntur nuntiatur lacedaemone in bellum
athenienses exarsisse ad quod comprimendum pausanias rex
mittitur qui misericordia exulis populi permotus patriam
miseris ciuibus restituit et decem tyrannos ex urbe eleusinam
emigrare ad ceteros iubet quibus rebus cum pax statuta esset
interiectis diebus repente tyranni non minus restitutos exules
quam se in exilium actos indignantur quasi uero aliorum libertas
sua seruitus esset et bellum atheniensibus inferunt sed ad
conloquium ueluti dominationem recepturi progressi per insidias
conprehensi ut pacis uictimae trucidantur populus quem emigrare
iusserant in urbem reuocatur atque ita per multa membra
ciuitas dissipata in unum tandem corpus redigituret ne qua
dissensio ex ante actis nasceretur omnes iure iurando
obstringuntur discordiarum obliuionem fore
 interea thebani corinthiique legatos ad lacedaemonios
mittunt qui ex manubiis portionem praedae communis belli
periculique peterent quibus negatis non quidem aperte bellum
aduersus lacedaemonios decernunt sed tacitis animis tantam iram
concipiunt ut subesse bellum intellegi posset

 eodem forte tempore darius rex persarum moritur
artaxerxe et cyro filiis relictis regnum artaxerxi cyro
ciuitates quarum praefectus erat testamento legauit sed
cyro iudicium patris iniuria uidebatur itaque occulte aduersus
fratrem bellum parabat quod cum nuntiatum artaxerxi esset
arcessitum ad se fratrem et innocentiam dissimulatione belli
simulantem conpedibus aureis uinxit interfecissetque ni mater
prohibuisset dimissus igitur cyrus iam non occulte bellum
sed palam nec per dissimulationem sed aperta professione parare
coepit auxilia undique contrahit lacedaemonii memores
atheniensi bello enixa eius opera adiutos uelut ignorantes
contra quem bellum pararetur decernunt auxilia cyro
mittendaubi res eius exegisset quaerentes apud cyrum gratiam
et apud artaxerxen si uicisset ueniae patrocinia cum nihil
aduersus eum aperte decreuissent sed cum in bello fors
proelii utrumque fratrem pugnae obtulisset prior artaxerxes a
fratre uulneraturquem cum equi fuga periculo subtraxisset
cyrus a cohorte regia oppressus interficitur sic uictor
artaxerxes et praeda fraterni belli et exercitu potitur in
eo proelio decem milia graecorum in auxilio cyri fuere quae et
in cornu in quo steterant uicerunt et post mortem cyri neque
armis a tanto exercitu uinci neque dolo capi
potueruntreuertentesque inter tot indomitas nationes et
barbaras gentes per tanta itineris spatia uirtute se usque
terminos patriae defenderunt


 liber ui  


 lacedaemonii more ingenii humani quo plura habent eo
ampliora cupientes non contenti accessione atheniensium opum
uires sibi duplicatas totius asiae imperium adfectare coeperunt
sed maior pars sub regno persarum erat itaque hercylides dux
in hanc militiam electus cum uideret sibi aduersus duos
praefectos artaxerxis regis pharnabazum et tisaphernen
maximarum gentium uiribus succinctos dimicandum pacificandum cum
altero statuit aptior uisus tisaphernes uir et industria
potior et militibus cyri quondam regis instructior in conloquium
uocatur et statutis condicionibus ab armis dimittitur hanc
rem pharnabazus apud communem regem criminatur ut lacedaemonios
asiam ingressos non reppulerit armissed inpensis regis
aluerit merceturque ab his ut differant bella quam gerant
tamquam non ad unius summam imperii detrimentum omne perueniat
indignum ait bella non perfici sed redimi hostem pretio non
armis submoueri his uocibus regem tisapherni alienatum
hortatur ut in locum eius naualis belli ducem eligat conona
atheniensem qui amissa bello patria cypri exulabatquippe
atheniensibus etsi fractae sint opes manere tamen naualem usum
nec si eligendus sit ex uniuersis meliorem alium esse
acceptis igitur quingentis talentis iussus est conona classi
praeficere

 his cognitis lacedaemonii et ipsi a rege aegypti hercynione
auxilia naualis belli per legatos petunta quo centum
triremes et sexcenta milia modium frumenti missa a ceteris
quoque sociis ingentia auxilia contracta sunt sed tanto
exercitui et contra tantum ducem deerat dignus imperator
itaque postulantibus sociis agesilaum regem tunc
lacedaemoniorum propter responsa oraculi delphici diu
lacedaemonii an eum summae rei praeponerent
deliberaueruntquibus futurus imperii finis denuntiabatur cum
regium claudicasset imperium erat enim pede claudus ad
postremum statuerunt melius esse incessu regem quam imperio
regnum claudicare postquam agesilaum cum ingentibus copiis in
asiam misere non facile dixerim quod aliud par ducum tam bene
conparatum fuerit quippe aetas uirtus consilium sapientia
utrique prope una gloria quoque rerum gestarum eadem quibus
cum paria omnia fortuna dederit inuictum tamen ab altero
utrumque seruauit magnus igitur amborum apparatus belli
magnae res gestae fuerunt sed cononem seditio militum
inuadit quos praefecti regis fraudare stipendio soliti erant eo
instantius debita poscentibus quo grauiorem sub magno duce
militiam praesumebant itaque conon diu rege per epistulas
frustra fatigato ad postremum ipse ad eum pergita cuius
aspectu et conloquio prohibitus est quod eum more persarum
adorare nollet agit tamen cum eo per internuntios et
queritur opulentissimi regis bella inopia dilabi et qui
exercitum parem hostibus habeat pecunia uinci qua praestet
inferioremque eum ea parte uirium inueniri qua longe superior
sit postulat dari sibi ministrum inpensae quia pluribus id
mandare perniciosum sit dato stipendio ad classem
remittitur nec moram agendis rebus facit multa fortiter multa
feliciter agit agros hostiles uastat urbes expugnat et quasi
tempestas quaedam cuncta prosternit quibus rebus territi
lacedaemonii ad patriae subsidium reuocandum ab asia agesilaum
decernunt

 interim pisandrus ab agesilao proficiscente dux patriae
relictus ingentem classem summis uiribus instruit fortunam belli
temptaturus nec non et conon tunc primum cum hostium
exercitu concursurus magna cura suos ordinat summa igitur non
ducum tantum in eo proelio quam uulgi aemulatio fuit nam et
ipse dux conon non tam persis quam patriae studebatet sicuti
adflictis atheniensium rebus auctor amissae dominationis fuerat
sic uolebat idem haberi redditae patriamque uincendo recipere
quam uictus amiserateo speciosius quod ne ipsorum quidem
atheniensium sed alieni proelii uiribus dimicet pugnaturus
periculo regis uicturus praemio patriae gloriamque diuersis
artibus quam priores ciuitatis suae duces consecuturusquippe
illos uincendo persas patriam defendisse se persas uictores
faciendo restituturum patriam esse porro pisandrus pro
coniunctione agesilai etiam uirtutum aemulator erat
contendebatque ne a rebus gestis eius et gloriae splendore
decederet neu tot bellis ac saeculis quaesitum imperium breuis
momenti culpa subuerteret eadem militum et omnium remigum
cura erat quos maior sollicitudo cruciabat non tam ne ipsi
quaesitas opes amitterent quam ne pristinas athenienses
reciperent sed quanto maius proelium fuit tanto et clarior
uictoria cononis uicti lacedaemonii fugam capesserunt
praesidia hostium athenis deducunturpopulo restituta
dignitate condicio seruilis eripitur multae quoque ciuitates
recipiuntur

 hoc initium atheniensibus resumendae potentiae et
lacedaemoniis habendae finis fuit namque ueluti cum imperio
etiam uirtutem perdidissent contemni a finitimis coepere
primi igitur thebani atheniensibus auxiliantibus bellum his
intulerequae ciuitas ex finitimis incrementis uirtute
epaminondae ducis ad spem imperii graeciae erecta est fit
itaque terrestre proelium eadem lacedaemoniorum fortuna qua
pugnatum aduersus conona nauali proelio fuerat in eo bello
lysander quo duce athenienses uicti a lacedaemoniis fuerant
interficitur pausanias quoque alter dux lacedaemoniorum
proditionis accusatus in exilium abiit igitur thebani potiti
uictoriam uniuersum exercitum ad urbem lacedaemoniorum ducunt
facilem expugnationem rati quoniam deserti a sociis omnibus
erant quod metuentes lacedaemonii regem suum agesilaum ex
asia qui ibi magnas res gerebat ad defensionem patriae
arcessunt occiso enim lysandro nullius alterius fiduciam
ducis habebant cuius quoniam serus aduentus erat conscripto
exercitu obuiam hosti procedunt sed uictis aduersus paulo
ante uictores nec animus neque uires pares fuere prima itaque
congressione funduntur deletis iam suorum copiis superuenit
rex agesilaus qui restituto proelio non difficulter recenti et
multis expeditionibus indurato milite hostibus uictoriam eripuit
ipse tamen grauiter sauciatur

 quibus rebus cognitis athenienses uerentes ne iterum
lacedaemoniis uictoribus in pristinam sortem seruitutis
redigerenturexercitum contrahunt eumque in auxilium
boeotiorum per iphicraten xx quidem annos natum sed magnae
indolis iuuenem duci iubent huius adulescentis supra aetatem
uirtus admirabilis fuitnec umquam ante eum athenienses inter
tot tantosque duces aut spei maioris aut indolis maturioris
imperatorem habueruntin quo non imperatoriae tantum uerum et
oratoriae artes fuere conon quoque audito reditu agesilai et
ipse ex asia ad depopulandos lacedaemoniorum agros
reuertituratque ita undique belli formidine circumstrepente
clausi spartani ad summam desperationem rediguntur sed conon
uastatis hostium terris athenas pergit ubi magno ciuium gaudio
exceptus plus tamen tristitiae ipse ex incensa et diruta a
lacedaemoniis patria quam laetitiae ex recuperata post tantum
temporis cepit itaque quae incensa fuerant praedarum sumptu
et exercitu persarum restituit quae diruta refecit fatum
illud athenarum fuit ut ante a persis crematae manibus eorum et
nunc a lacedaemoniis dirutae ex spoliis lacedaemoniorum
restituerenturuersaque uice haberent nunc socios quos tunc
hostes habuerant et hostes nunc paterentur cum quibus iunctae
tunc artissimis societatis uinculis fuerant

 dum haec geruntur artaxerxes rex persarum legatos in
graeciam mittit per quos iubet omnes ab armis discedere qui
aliter fecisset eum se pro hoste habiturum ciuitatibus
libertatem suaque omnia restituit quod non graeciae laboribus
adsiduisque bellorum interneciuis odiis consulens fecitsed
ne occupato sibi aegyptio bello quod propter auxilia aduersus
praefectos suos lacedaemoniis missa susceperat exercitus sui in
graecia detinerentur fessi igitur tot bellis graeci cupide
paruere hic annus non eo tantum insignis fuit quod repente
pax tota graecia facta est sed etiam eo quod eodem tempore urbs
romana a gallis capta est sed lacedaemonii securi
insidiantes absentiam arcadum speculati castellum eorum
expugnant occupatoque praesidium inponunt itaque armato
instructoque exercitu arcades adhibitis in auxilium thebanis
amissa bello repetunt in eo proelio archidamus dux
lacedaemoniorum uulneratusqui cum caedi suos iam ut uictos
uideret per praeconem corpora interfectorum ad sepulturam poscit
hoc est enim signum apud graecos uictoriae traditae qua
confessione contenti thebani signum parcendi dedere

 paucis deinde post diebus neutris quicquam hostile
facientibus cum quasi tacito consensu indutiae essent
lacedaemoniis alia bella aduersus finitimos gerentibus thebani
epaminonda duce occupandae urbis eorum spem ceperunt igitur
principio noctis taciti lacedaemona proficiscuntur non tamen
adgredi incautos potuerunt quippe senes et cetera inbellis
aetas cum aduentum hostium praesensissent in ipsis portarum
angustiis armati occurruntet aduersus xu milia militum non
amplius centum iam effetae aetatis uiri pugnae se offerunt
tantum animorum uiriumque patriae et penatium conspectus
subministrabat tantoque praesentia quam recordatione sui maiores
spiritus largiuntur nam ut uidere inter quae et pro quibus
starent aut uincendum sibi aut moriendum censuerunt pauci
igitur sustinuere senes aciem cui par ante dies uniuersa
iuuentus esse non potuit in eo proelio duo duces hostium
ceciderecum interim agesilai aduentu nuntiato thebani
recessere nec bellum diu dilatum siquidem spartanorum
iuuentus senum uirtute et gloria incensa teneri non potuit quin
ex continenti acie decerneret cum uictoria thebanorum esset
epaminonda dum non ducis tantum uerum et fortissimi militis
officio fungitur grauiter uulneratur quo audito his ex
dolore metus et illis ex gaudio stupor inicitur atque ita uelut
ex placito consensu a proelio disceditur

 post paucos deinde dies epaminonda decedit cum quo uires
quoque rei publicae ceciderunt nam sicuti telo si primam
aciem praefregeris reliquo ferro uim nocendi sustuleris sic
illo uelut mucrone teli adlato duce thebanorum rei quoque
publicae uires hebetatae sunt ut non tam illum amisisse quam cum
illo interisse omnes uiderentur nam neque hunc ante ducem
ullum memorabile bellum gessere nec postea uirtutibus sed
cladibus insignes fuere ut manifestum sit patriae gloriam et
natam et extinctam cum eo fuisse fuit autem incertum uir
melior an dux esset nam et imperium non sibi semper sed
patriae quaesiuitet pecuniae adeo parcus fuit ut sumptus
funeri defuerit gloriae quoque non cupidior quam pecuniae
quippe recusanti omnia imperia ingesta sunthonoresque ita
gessit ut ornatum non accipere sed dare ipsi dignitati
uideretur iam litterarum studium iam philosophiae doctrina
tanta ut mirabile uideretur unde tam insignis militiae scientia
homini inter litteras nato neque ab hoc uitae proposito
mortis ratio dissensit nam ut relatus in castra semianimis uocem
spiritumque collegit id unum a circumstantibus requisiuit num
cadenti sibi scutum ademisset hostis quod ut seruatum
audiuit adlatumque ueluti laborum gloriaeque socium osculatus
est iterum quaesiuit utri uicissent ut audiuit thebanos
bene habere se rem dixit atque ita uelut gratulabundus patriae
exspirauit

 huius morte etiam atheniensium uirtus intercidit siquidem
amissocui aemulari consueuerant in segnitiamtorporemque
resoluti non ut olim in classem et exercitus sed in dies festos
apparatuque ludorum reditus publicos effunduntet cum
auctoribus nobilissimis poetisque theatra celebrant frequentius
scenam quam castra uisentes uersificatoresque meliores quam duces
laudantes tunc uectigal publicum quo antea milites et
remiges alebantur cum urbano populo diuidi coeptum
 quibus rebus effectum est ut inter otia graecorum sordidum
et obscurum antea macedonum nomen emergeretet philippus obses
triennio thebis habitus epaminondae et pelopidae uirtutibus
eruditus regnum macedoniae graeciae et asiae ceruicibus ueluti
iugum seruitutis inponeret

 liber uii  


 macedonia ante a nomine emathionis regis cuius prima
uirtutis experimenta in illis locis exstant emathia cognominata
est huius sicuti incrementa modica ita termini perangusti
fuere populus pelasgi regio bottia dicebatur sed postea
uirtute regum et gentis industria subactis primo finitimis mox
populis nationibusque imperium usque extremos orientis terminos
prolatum in regione paeonia quae nunc portio est macedoniae
regnasse fertur pelegonus pater asteropaei cuius troiano bello
inter clarissimos uindices urbis nomen accipimus ex alio
latere in europa regnum europus nomine tenuit sed et caranus
cum magna multitudine graecorum sedes in macedonia responso
oraculi iussus quaerere cum emathiam uenisset urbem edessam non
sentientibus oppidanis propter imbrium et nebulae magnitudinem
gregem caprarum imbrem fugientium secutus
occupauitreuocatusque in memoriam oraculi quo iussus erat
ducibus capris imperium quaerere regni sedem
statuitreligioseque postea obseruauit quocumque agmen
moueret ante signa easdem capras habere coeptorum duces
habiturus quas regni habuerat auctores urbem edessam ob
memoriam muneris aegaeas populum aegeadas uocauit pulso
deinde mida nam is quoque portionem macedoniae tenuit aliisque
regibus pulsis in locum omnium solus successitprimusque
adunatis gentibus uariorum populorum ueluti unum corpus
macedoniae fecit crescentique regno ualida incrementorum
fundamenta constituit

 post hunc perdicca regnauit cuius et uita inlustris et
mortis postrema ueluti ex oraculo praecepta memorabilia fuere
siquidem senex moriens argeo filio monstrauit locum quo condi
uellet ibique non sua tantum sed et succedentium sibi in
regnum ossa poni iussit praefatusquoad ibi conditae
posterorum reliquiae forent regnum in familia
mansurumcreduntque hac superstitione extinctam in alexandro
stirpem quia locum sepulturae mutauerit argeus moderate et
cum amore popularium administrato regno successorem filium
philippum reliquit qui inmatura morte raptus aropum paruulum
admodum instituit heredem sed macedonibus adsidua certamina
cum thracibus et illyriis fuere quorum armis ueluti cotidiano
exercitio indurati gloria bellicae laudis finitimos terrebant
igitur illyrii infantiam regis pupilli contemnentes bello
macedonas adgrediuntur qui proelio pulsi rege suo in cunis
prolato et pone aciem posito acrius certamen
repetiueretamquam ideo uicti antea fuissent quod bellantibus
sibi regis sui auspicia defuissentfuturi uel propterea
uictores quod ex superstitione animum uincendi
ceperantsimul et miseratio eos infantis tenebat quem si
uicti forent captiuum de rege facturi uidebantur conserto
itaque proelio magna caede illyrios fudere ostenderuntque
hostibus suis priore bello regem macedonibus non uirtutem
defuisse huic amyntas succedit et propria uirtute et
alexandri filii egregia indole insigniter claruscui
alexandro tanta omnium uirtutum natura ornamenta extitere ut
etiam olympio certamine uario ludicrorum genere contenderit

 cum interim darius rex persarum turpi ab scythia fuga
submotus ne ubique deformis militiae damnis haberetur mittit
cum parte copiarum magabasum ad subigenda thraciam ceteraque eius
tractus regna quibus pro ignobili momento erat accessura
macedonia qui breui tempore executo regis imperio legatis ad
amyntam regem macedoniae missis obsides in pignus futurae pacis
dari sibi postulabat sed legati benigne excepti inter epulas
ebrietate crescente rogant amyntam ut apparatui epularum
adiciat ius familiaritatis adhibitis in conuiuium suum filiis et
uxoribus id apud persas haberi pignus et foedus hospitii
quae ut uenerunt persis petulantius contrectantibus filius
amyntae alexander rogat patrem respectu aetatis ac grauitatis
suae abiret conuiuio pollicitus se hospitum temperaturum iocos
quo digresso mulieres quoque paululum e conuiuio euocat
cultius exornaturus gratioresque reducturus in quarum locum
matronali habitu exornatos iuuenes opponit eosque petulantiam
legatorum ferro quod sub ueste gerebant conpescere iubet
atque ita interfectis omnibus ignarus rei magabasus cum
legati non redirent mittit eo cum exercitus parte bubarem ut in
bellum facileet mediocre dedignatus ipse ire ne
dehonestaretur proelio tam foedae gentis sed bubares ante bellum
amore filiae amyntae captus omisso bellio nuptias facit
depositisque hostilibus animis in adfinitatis iura succedit

 post discessum a macedonia bubaris amyntas rex decedit
cuius filio et successori alexandro cognatio bubaris non darii
tantum temporibus pacem praestitit uerum etiam xerxen adeo
conciliauit ut cum graeciam ueluti tempestas quaedam
occupasset inter olympum haemumque montes totius regionis eum
imperio donauerit sed nec uirtute minus quam persarum
liberalitate regnum ampliauit
per ordinem deinde successionis regnum macedoniae ad amyntam
fratris eius menelai filium peruenit hic quoque insignis
industria et omnibus imperatoriis uirtutibus instructus
fuitqui ex eurydice tres filios sustulit alexandrum
perdiccam et philippum alexandri magni macedonis patrem et
filiam euryonen ex gygaea autem archelaum arridaeum menelaum
cum illyriis deinde et cum olynthiis grauia bella gessit
insidiis etiam eurydices uxoris quae nuptias generi pacta
occidendum uirum regnumque adultero tradendum susceperat
occupatus fuisset ni filia paelicatum matris et sceleris
consilia prodidisset functus itaque tot periculis senex
decessit regno maximo ex filiis alexandro tradito

 igitur alexander inter prima initia regni bellum ab
illyriis pacta mercede et philippo fratre dato obside redemit
interiecto quoque tempore per eundem obsidem cum thebanis
gratiam pacis reconciliat quae res philippo maxima incrementa
egregiae indolis deditsiquidem thebis triennio obses habitus
prima pueritiae rudimenta in urbe seueritatis antiquae et in domo
epaminondae summi et philosophi et imperatoris deposuit
nec multo post alexander insidiis eurydices matris adpetitus
occumbitcui amyntas in scelere deprehensae propter communes
liberos ignarus eisdem quandoque exitiosam fore pepercerat
frater quoque eius perdicca pari insidiarum fraude decipitur
indignum prorsus libidinis causa liberos a matre uita
priuatos quam scelerum suorum suppliciis liberorum contemplatio
uindicauerat perdiccae hoc indignior caedes uidebatur quod
ei apud matrem misericordiam ne paruulus quidem filius
conciliauerat itaque philippus diu non regem sed tutorem
pupilli egit at ubi grauiora bella inminebant serumque
auxilium in expectatione infantis erat conpulsus a populo regnum
suscepit

 ut est ingressus imperium magna de illo spes omnibus fuit
et propter ipsius ingenium quod magnum spondebat uirum et
propter uetera macedoniae fata quae cecinerantuno ex amyntae
filiis regnante florentissimum fore macedoniae statum cui spei
scelus matris hunc residuum fecerat principio rerum cum hinc
caedes fratrum indigne peremptorum inde hostium multitudo hinc
insidiarum metus inde inopia continui belli et exhausti regni
inmaturam aetatem tironis urgerentbella quae uelut
conspiratione quadam ad opprimendam macedoniam multarum gentium
ex diuersis locis uno tempore confluebant quoniam omnibus par
esse non poteratdispensanda ratus alia interposita pactione
conponit alia redimit facillimis quibusque adgressis quorum
uictoria et militum trepidos animos firmaret et contemptum sibi
hostium demeret primum illi cum atheniensibus certamen fuit
quibus per insidias uictis metu belli grauioris cum interficere
omnes posset incolumes sine pretio dimisit post hos bello in
illyrios translato multa milia hostium caedit hinc thessaliam
non praedae cupiditatesed quod exercitui suo robur
thessalorum equitum adiungere gestiebat nihil minus quam bellum
metuentem inprouisus expugnatunumque corpus equitum
pedestriumque copiarum inuicti exercitus fecit urbem
nobilissimam larissam capit quibus rebus feliciter
prouenientibus olympiadam neoptolemi regis molossorum filiam
uxorem ducit conciliante nuptias fratre patrueliauctore
uirginis arryba rege molossorum qui sororem olympiadis troada
in matrimonio habebat quae causa illi exitii malorumque omnium
fuit nam dum regni incrementa adfinitate philippi
adquisiturum sperat proprio regno ab eodem priuatus in exilio
consenuit
 his ita gestis philippus iam non contentus submouere bella
ultro etiam quietos lacessit cum mothonam urbem oppugnaret
in praetereuntem de muris sagitta iacta dextrum oculum regis
effodit quo uulnere nec segnior in bellum nec iracundior
aduersus hostes factus estadeo ut interiectis diebus pacem
deprecantibus dederit nec moderatus tantum uerum etiam mitis
aduersus uictos fuerit

 liber uiii  


 graeciae ciuitates dum imperare singulae cupiunt imperium
omnes perdiderunt quippe in mutuum exitium sine modo ruentes
omnibus perire quod singulae amitterent non nisi oppressae
senseruntsiquidem philippus rex macedoniae uelut e specula
quadam libertati omnium insidiatus dum contentiones ciuitatum
alit auxilium inferioribus ferendo uictos pariter uictoresque
subire regiam seruitutem coegit causa et origo huius mali
thebani fuere qui cum rerum potirentur secundam fortunam
inbecillo animo ferentes uictos armis lacedaemonios et phocenses
quasi parua supplicia caedibus et rapinis luissent apud commune
graeciae concilium superbe accusauerunt lacedaemoniis
crimini datum quod arcem thebanam indutiarum tempore
occupassent phocensibus quod boeotiam depopulati
essentprorsus quasi post arma et bellum locum legibus
reliquissent cum iudicium arbitrio uictorum exerceretur
tanta pecunia damnantur quanta exsolui non posset igitur
phocenses cum agris liberis coniugibusque priuarentur
desperatis rebus philomelo quodam duce ueluti deo irascentes
templum apollinis delphis occupauere inde auro et pecunia
diuites conducto mercennario milite bellum thebanis intulerunt
factum phocensium tametsi omnes execrarentur propter
sacrilegium plus tamen inuidiae thebanis a quibus ad hanc
necessitatem conpulsi fuerant quam ipsis intulit itaque
auxilia his et ab atheniensibus et a lacedaemoniis missa
prima igitur congressione philomelus thebanos castris exuit
sequenti proelio primus inter confertissimos dimicans cecidit
et sacrilegii poenas impio sanguine luit in huius locum dux
onomarchus creatur

 aduersus quem thebani thessalique non ex ciuibus suis ne
uictoris potentiam ferre non possentsed philippum macedoniae
regem ducem eligunt et externae dominationi quam in suis
timuerunt sponte succedunt igitur philippus quasi
sacrilegii non thebanorum ultor esset omnes milites coronas
laureas sumere iubet atque ita ueluti deo duce in proelium
pergit phocenses insignibus dei conspectis conscientia
delictorum territi abiectis armis fugam capessunt poenasque
uiolatae religionis sanguine et caedibus suis pendunt
incredibile quantum ea res apud omnes nationes philippo
gloriae deditillum uindicem sacrilegii illum ultorem
religionum quod orbis uiribus expiari debuit solum qui piacula
exigeret extitisse dignum itaque qui a diis proximus
habeatur per quem deorum maiestas uindicata sit sed
athenienses audito belli euentu ne in graeciam philippus
transiret angustias thermopylarum pari ratione sicuti antea
aduenientibus persis occupauere sed nequaquam simili aut uirtute
aut causasiquidem tunc pro libertate graeciae nunc pro
sacrilegio publico tunc a rapina hostium templa uindicaturi
nunc aduersus uindices templorum raptores defensuriaguntque
propugnatores sceleris cuius turpe erat alios uindices
fuisseinmemores prorsus quod in dubiis rebus suis illo deo
etiam consiliorum auctore usi fuerant quod illo duce tot bella
uictores inierant tot urbes auspicato condiderant tantum
imperium terra marique quaesierant quod nihil sine maiestate
numinis eius aut priuatae umquam aut publicae rei gesserant
tantum facinus admisisse ingenia omni doctrina exculta
pulcherrimis legibus institutisque formata ut quid posthac
suscenseri iure barbaris possit non haberent

 sed nec philippus melioris fidei aduersus socios fuit
quippe ueluti timens ne ab hostibus sacrilegii scelere
uinceretur ciuitates quarum paulo ante dux fuerat quae sub
auspiciis eius militauerant quae gratulatae illi sibique
uictoriam fuerant hostiliter occupatas diripuitconiuges
liberosque omnium sub corona uendiditnon deorum inmortalium
templis non aedibus sacris non diis penatibus publicis
priuatisque ad quos paulo ante ingressus hospitaliter fuerat
pepercitprorsus ut non tam sacrilegii ultor extitisse quam
sacrilegiorum licentiam quaesisse uideretur inde ueluti rebus
egregie gestis in thraciam traicit ubi bello pari perfidia
gesto captisque per dolum et occisis finitimis regibus uniuersam
prouinciam imperio macedoniae adiungit deinde ad abolendam
inuidiae famam qua insignis praeter ceteros tunc temporis
habebatur per regna mittit et opulentissimas ciuitatesqui
opinionem sererent regem philippum magna pecunia locare et muros
per ciuitates et fana ac templa facienda et ut per praecones
susceptores sollicitarent qui cum in macedoniam uenissent
uariis dilationibus frustrati uim regiae maiestatis timentes
taciti proficiscebantur post haec olynthios adgreditur
receperant enim per misericordiam post caedem unius duos fratres
eius quos philippus ex nouerca genitos ueluti participes regni
interficere gestiebat ob hanc igitur causam urbem antiquam
et nobilem exscindit et fratres olim destinato supplicio tradit
praedaque ingenti pariter et parricidii uoto fruitur inde
quasi omnia quae agitasset animo ei licerent auraria in
thessalia argenti metalla in thracia occupatet ne quod ius
uel fas inuiolatum praetermitteret piraticam quoque exercere
instituit his ita gestis forte euenit ut eum fratres duo
reges thraciae non contemplatione iustitiae eius sed inuicem
metuentes ne alterius uiribus accederet disceptationum suarum
iudicem eligerent sed philippus more ingenii sui ad iudicium
ueluti ad bellum inopinantibus fratribus instructo exercitu
superuenit regnoque utrumque non iudicis more sed fraude
latronis ac scelere spoliauit

 dum haec aguntur legati atheniensium petentes pacem ad eum
uenerunt quibus auditis et ipse legatos athenas cum pacis
condicionibus misit ibique ex commodo utrorumque pax facta
ex ceteris quoque graeciae ciuitatibus non pacis amore sed
belli metu legationes ueneresiquidem crudescente ira thessali
boeotiique orant ut professum aduersus phocenses ducem graeciae
exhibeattanto odio phocensium ardentes ut obliti cladium
suarum perire ipsi quam non perdere eos praeoptarent expertamque
philippi crudelitatem pati quam parcere hostibus suis mallent
contra phocensium legati adhibitis lacedaemoniis et
atheniensibus bellum deprecabantur cuius ab eo dilationem ter
iam emerant foedum prorsus miserandumque spectaculum
graeciam etiamnunc et uiribus et dignitate orbis terrarum
principem regum certe gentiumque semper uictricem et multarum
adhuc urbium dominam alienis excubare sedibus aut rogantem bellum
aut deprecantemin alterius ope spem omnem posuisse orbis
terrarum uindices eoque discordia sua ciuilibusque bellis
redactos ut adulentur ultro sordidam paulo ante clientelae suae
partemet haec potissimum facere thebanos lacedaemoniosque
antea inter se imperii nunc gratiae imperantis aemulos
philippus inter haec uenditatione gloriae suae tantarum
urbium fastidium agitat atque utros potius dignetur aestimat
secreto igitur auditis utrisque legationibus his ueniam belli
pollicetur iure iurando adactis responsum nemini prodituros
illis contra uenturum se auxiliumque laturum utrosque uetat
parare bellum aut metuere sic uariato responso securis
omnibus thermopylarum angustias occupat

 tunc primum phocenses captos se fraude philippi
animaduertentes trepidi ad arma confugiunt sed neque spatium
erat instruendi belli nec tempus ad contrahenda auxilia et
philippus excidium minabatur ni fieret deditio uicti igitur
necessitate pacta salute se dediderunt sed pactio eius fidei
fuit cuius antea fuerat deprecati belli promissio igitur
caeduntur passim rapiunturque non liberi parentibus non
coniuges maritis non deorum simulacra templis suis relinquuntur
unum tantum miseris solacium fuit quod cum philippus
portione praedae socios fraudasset nihil rerum suarum apud
inimicos uiderunt reuersus in regnum ut pecora pastores nunc
in hibernos nunc in aestiuos saltus traiciunt sic ille populos
et urbes ut illi uel replenda uel derelinquenda quaeque loca
uidebantur ad libidinem suam transfert miseranda ubique
facies et excidio similis erat non quidem pauor ille hostilis
nec discursus per urbem militum erat non tumultus armorum non
bonorum atque hominum rapinased tacitus maeror et luctus
uerentibus ne ipsae lacrimae pro contumacia haberentur
crescit dissimulatione ipsa dolor hoc altius demissus quo
minus profiteri licet nunc sepulcra maiorum nunc ueteres
penates nunc tecta in quibus geniti erant quibusque
genuerantconsiderabant miserantes nunc uicem suam quod in
eam diem uixissent nunc filiorum quod non post eam diem nati
essent

 alios populos in finibus ipsis hostibus opponit alios in
extremis regni terminis statuit quosdam bello captos in
supplementis urbium diuidit atque ita ex multis gentibus
nationibusque unum regnum populumque constituit conpositis
ordinatisque macedoniae rebus dardanos ceterosque finitimos
fraude captos expugnat sed nec a proximis manus abstinet
siquidem arrybam regem epiri uxori suae olympiadi artissima
cognatione iunctum pellere regno statuit atque
alexandrumpriuignum eius uxoris olympiadis fratrem puerum
honestae pulchritudinis in macedoniam nomine sororis
arcessitomnique studio sollicitatum spe regni simulato amore
ad stupri consuetudinem perpulit maiora in eo obsequia habiturus
siue conscientiae pudore siue regni beneficio cum igitur ad
xx annos peruenisset ereptum arrybae regnum puero admodum
tradit scelestus in utroque nam nec in eo ius cognationis
seruauit cui ademit regnum et eum cui dedit inpudicum fecit
ante quam regem


 liber ix  


 in graeciam philippus cum uenisset sollicitatus paucarum
ciuitatium direptione et ex praeda modicarum urbium quantae opes
uniuersarum essent animo prospiciens bellum toti graeciae
inferre statuit in cuius emolumentum egregie pertinere ratus
si byzantium nobilem et maritimam urbem receptaculum terra
marique copiis suis futurum in potestatem redegisset eandem
claudentem sibi portas obsidione cinxit haec namque urbs
condita primo a pausania rege spartanorum et per septem annos
possessa fuit dein uariante uictoria nunc lacedaemoniorum nunc
atheniensium iuris habita estquae incerta possessio effecit
ut nemine quasi suam auxiliis iuuante libertatem constantius
tueretur igitur philippus longa obsidionis mora exhaustus
pecuniae conmercium de piratica mutuatur captis itaque clxx
nauibus mercium et distractis anhelantem inopiam paululum
recreauit deinde ne unius urbis obpugnatione tantus
exercitus teneretur profectus cum fortissimis multas chersonensi
urbes expugnatfiliumque alexandrum decem et octo annos
natum ut sub militia patris tirocinii rudimenta deponeret ad se
arcessit in scythiam quoque praedandi causa profectus est
more negotiantium inpensas belli alio bello refecturus

 erat eo tempore rex scytharum atheas qui cum bello
histrianorum premeretur auxilium a philippo per apollonienses
petit in successionem eum regni scythiae adoptaturuscum
interim histrianorum rex decedens et metu belli et auxiliorum
necessitate scythas soluit itaque atheas remissis macedonibus
nuntiari philippo iubet neque auxilium eius se petisse neque
adoptionem mandassenam neque uindicta macedonum egere
scythas quibus meliores forent neque heredem sibi incolumi
filio deesse his auditis philippus legatos ad atheam mittit
inpensae obsidionis portionem petentes ne inopia deserere bellum
cogaturquod eo promptius eum facere debere quod missis a se
in auxilium eius militibus ne sumptum quidem uiae non modo
officii pretia dederit atheas inclementiam caeli et terrae
sterilitatem causatus quae non patrimoniis ditet scythas sed
uix alimentis exhibeat respondit nullas sibi opes esse quibus
tantum regem expleatet turpius putare paruo defungi quam
totum abnuerescythas autem uirtute animi et duritia corporis
non opibus censeri quibus inrisus philippus soluta
obsidione byzantii scythica bella adgreditur praemissis legatis
quo securiores faceret qui nuntient atheae dum byzantium
obsidet uouisse se statuam herculiad quam in ostio histri
ponendam se uenire pacatum accessum ad religionem dei petens
amicus ipse scythis uenturus ille si uoto fungi uellet
statuam sibi mitti iubet non modo ut ponatur uerum etiam ut
inuiolata maneat pollicetur exercitum autem fines ingredi negat
se passurum ac si inuitis scythis statuam ponat eo digresso
sublaturum uersurumque aes statuae in aculeos sagittarum
his utrimque inritatis animis proelium committitur cum
uirtute et animo praestarent scythae astu philippi uincuntur
xx milia puerorum ac feminarum capta pecoris magna uis auri
argentique nihil ea primum fides inopiae scythicae fuit xx
milia nobilium equarum ad genus faciendum in macedoniam missa

 sed reuertenti ab scythia triballi philippo occurrunt
negant se transitum daturos ni portionem praedae accipiant
hinc iurgium et mox proelium in quo ita in femore uulneratus
est philippus ut per corpus eius equus interficeretur cum
omnes occisum putarent praeda amissa est ita scythica uelut
deuota spolia paene luctuosa macedonibus fuere ubi uero ex
uulnere primum conualuit diu dissimulatum bellum atheniensibus
infertquorum causae thebani se iunxere metuentes ne uictis
atheniensibus ueluti uicinum incendium belli ad se transiret
facta igitur inter duas paulo ante infestissimas ciuitates
societate legationibus graeciam fatigant communem hostem putant
communibus uiribus submouendumneque enim cessaturum
philippum si prospere prima successerint nisi omnem graeciam
domuerit motae quaedam ciuitates atheniensibus se iungunt
quasdam autem ad philippum belli metus traxit proelio
commisso cum athenienses longe maiore militum numero
praestarent adsiduis bellis indurata uirtute macedonum
uincuntur non tamen inmemores pristinae gloriae cecidere
quippe aduersis uulneribus omnes loca quae tuenda a ducibus
acceperant morientes corporibus texerunt hic dies uniuersae
graeciae et gloriam dominationis et uetustissimam libertatem
finiuit

 huius uictoriae callide dissimulata laetitia denique non
solita sacra philippus illa die fecit non in conuiuio risit non
ludos inter epulas adhibuit non coronas aut unguenta sumpsit
et quantum in illo fuit ita uicit ut uictorem nemo sentiret
sed nec regem se graeciae sed ducem appellari iussit
atque ita inter tacitam laetitiam et dolorem hostium
temperauit ut neque apud suos exultasse neque apud uictos
insultasse uideretur atheniensibus quos passus infestissimos
fuerat et captiuos gratis remisit et bello consumptorum corpora
sepulturae reddidit reliquiasque funerum ut ad sepulcra maiorum
deferrent ultro hortatus est super haec alexandrum filium
cum amico antipatro qui pacem cum his amicitiamque iungeret
athenas misit thebanorum porro non solum captiuos uerum
etiam interfectorum sepulturam uendidit principes ciuitatis
alios securi percussit alios in exilium redegit bonaque omnium
occupauit pulsos deinde per iniuriam in patriam restituit ex
horum numero trecentos exules iudices rectoresque ciuitati
dedit apud quos cum potentissimi quique rei eius ipsius
criminis postularentur quod per iniuriam se in exilium egissent
huius constantiae fuerant ut omnes se auctores faterentur
meliusque cum re publica actum cum damnati essent quam cum
restituti contenderent mira prorsus audacia de iudicibus
uitae necisque suae quemadmodum possunt sententiam ferunt
contemnuntque absolutionem quam dare inimici possunt et quoniam
rebus nequeunt ulcisci uerbis usurpant libertatem

 conpositis in graecia rebus philippus omnium ciuitatum
legatos ad firmandum rerum praesentium statum euocari corinthum
iubet ibi pacis legem uniuersae graeciae pro meritis
singularum ciuitatum statuit consiliumque omnium ueluti unum
senatum ex omnibus legit soli lacedaemonii et regem et leges
contempserunt seruitutem non pacem rati quae non ipsis
ciuitatibus conueniret sed a uictore ferretur auxilia deinde
singularum ciuitatum describuntur siue adiuuandus ea manu rex
oppugnante aliquo foret seu duce illo bellum inferendum neque
enim dubium erat imperium persarum his apparatibus peti
summa auxiliorum cc milia peditum fuere et equitum xu milia
extra hanc summam et macedoniae exercitus erant et confinis
domitarum gentium barbaria initio ueris tres duces in asiam
persarum iuris praemittitparmenionem amyntam et attalum
cuius sororem nuper expulsa alexandri matre olympiade propter
stupri suspitionem in matrimonium receperat

 interea dum auxilia a graecia coeunt nuptias cleopatrae
filiae et alexandri quem regem epiri fecerat celebrat dies
erat pro magnitudine duorum regum et conlocantis filiam et
uxorem ducentis apparatibus insignis sed nec ludorum
magnificentia deerat ad quorum spectaculum philippus cum sine
custodibus corporis medius inter duos alexandros filium
generumque contenderetpausanias nobilis ex macedonibus
adulescens nemini suspectus occupatis angustiis philippum in
transitu obtruncat diemque laetitiae destinatum foedum luctu
funeris facit his primis pubertatis annis stuprum per
iniuriam passus ab attalo fuerat cuius indignitati haec etiam
foeditas accesserat nam perductum in conuiuium solutumque
mero attalus non suae tantum uerum et conuiuarum libidini uelut
scortorum iure subiecerat ludibriumque omnium inter aequales
reddiderat hanc rem aegre ferens pausanias querelam philippo
saepe detulerat cum uariis frustrationibus non sine risu
differretur et honoratum insuper ducatu aduersarium cerneret
iram in ipsum philippum uertit ultionemque quam ab aduersario
non poterat ab iniquo iudice exegit

 creditum est etiam inmissum ab olympiade matre alexandri
fuisse nec ipsum alexandrum ignarum paternae caedis
extitissetquippe non minus olympiada repudium et praelatam
sibi cleopatram quam stuprum pausaniam doluisse alexandrum
quoque regni aemulum fratrem ex nouerca susceptum timuisse eoque
factum ut in conuiuio antea primum cum attalo mox cum ipso
patre iurgaretadeo ut etiam stricto gladio eum philippus
consectatus sit aegreque a filii caede amicorum precibus
exoratus quamobrem alexander ad auunculum se in epirum cum
matre inde ad reges illyriorum contuleratuixque reuocanti
mitigatus est patri precibusque cognatorum aegre redire
conpulsus olympias quoque fratrem suum alexandrum epiri
regem in bellum subornabat peruicissetque ni filiae nuptiis
pater generum occupasset his stimulis irarum utrique
pausaniam de inpunitate stupri sui querentem ad tantum facinus
inpulisse creduntur olympias certe fugienti percussori etiam
equos habuit praeparatos ipsa deinde audita regis nece cum
titulo officii ad exequias cucurrisset in cruce pendentis
pausaniae capiti eadem nocte qua uenit coronam auream inposuit
quod nemo alius audere nisi haec superstite philippi filio
potuisset paucos deinde post dies refixum corpus
interfectoris super reliquias mariti cremauit et tumulum ei eodem
fecit in loco parentarique eidem quotannis incussa populo
superstitione curauit post haec cleopatram a qua pulsa
philippi matrimonio fuerat in gremio eius prius filia
interfecta finire uitam suspendio coegit spectaculoque
pendentis ultionem potita est ad quam per parricidium
festinauerat nouissime gladium illum quo rex percussus est
apollini sub nomine myrtales consecrauit hoc enim nomen ante
olympiadis paruulae fuit quae omnia ita palam facta sunt ut
timuisse uideatur ne facinus ab ea commissum non probaretur

 decessit philippus xl et septem annorum cum annis xxu
regnasset genuit ex larissaea saltatrice filium arridaeum
qui post alexandrum regnauit habuit et multos alios filios ex
uariis matrimoniis regio more susceptos qui partim fato partim
ferro periere fuit rex armorum quam conuiuiorum apparatibus
studiosiorcui maximae opes erant instrumenta bellorum
diuitiarum quaestu quam custodia sollertior itaque inter
cotidianas rapinas semper inops erat misericordia in eo et
perfidia pari iure dilectae nulla apud eum turpis ratio
uincendi blandus pariter et insidiosus adloquio qui plura
promitteret quam praestaret in seria et iocos artifex
amicitias utilitate non fide colebat gratiam fingere in
odio instruere inter concordantes odia apud utrumque gratiam
quaerere sollemnis illi consuetudo inter haec eloquentia et
insignis oratio acuminis et sollertiae plena ut nec ornatui
facilitas nec facilitati inuentionum deesset ornatus huic
alexander filius successit et uirtute et uitiis patre maior
itaque uincendi ratio utrique diuersa hic aperta ille
artibus bella tractabat deceptis ille gaudere hostibus hic
palam fusis prudentior ille consilio hic animo
magnificentior iram pater dissimulare plerumque etiam
uincere hic ubi exarsisset nec dilatio ultionis nec modus erat
uini nimis uterque auidus sed ebrietatis diuersa uitia
patri mos erat etiam de conuiuio in hostem procurrere manum
conserere periculis se temere offerre alexander non in hostem
sed in suos saeuiebat quam ob rem saepe philippum uulneratum
proelia remisere hic amicorum interfector conuiuio frequenter
excessit regnare ille cum amicis nolebat hic in amicos
regna exercebat amari pater malle hic metui litterarum
cultus utrique similis sollertiae pater maioris hic fidei
uerbis atque oratione philippus hic rebus moderatior
parcendi uictis filio animus et promptior et honestior
frugalitati pater luxuriae filius magis deditus erat quibus
artibus orbis imperii fundamenta pater iecit operis totius
gloriam filius consummauit


 liber x  


 artaxerxi regi persarum ex paelicibus centum quindecim
filii fuere sed tres tantum iusto matrimonio suscepti darius
ariaratus et ochus ex his darium contra morem persarum apud
quos rex non nisi morte mutatur per indulgentiam pater regem
uiuus fecit nihil sibi ablatum existimansquod in filium
contulisset sinceriusque gaudium ex procreatione capturus si
insignia maiestatis suae uiuus in filio conspexisset sed
darius post noua paternae pietatis exempla interficiendi patris
consilium cepit sceleratussi solus parricidium cogitasset
tanto sceleratior quod in societatem facinoris adsumptos l
fratres fecit parricidas ostenti prorsus genus ubi in tanto
populo non solum sociari uerum etiam sileri parricidium potuit
ut ex l liberis nemo inuentus sit quem aut paterna maiestas aut
ueneratio senis aut indulgentia patris a tanta inmanitate
reuocaret adeone uile paternum nomen apud tot numero filios
fuit ut quorum praesidio tutus etiam aduersus hostes esse
debuerit eorum insidiis circumuentus tutior ab hostibus quam a
filiis fuerit

 causa parricidii sceleratior ipso parricidio fuit
occiso quippe cyro fraterno bello cuius mentio supra habita
est aspasian paelicem eius rex artaxerxes in matrimonium
receperat hanc patrem cedere sibi sicuti regnum darius
postulauerat qui pro indulgentia sua in liberos primo facturum
se dixeratmox paenitentia ductus ut honeste negaret quod
temere promiserat solis eam sacerdotio praefecit quo perpetua
illi ab omnibus uiris pudicitia imperabatur hinc exacerbatus
iuuenis in iurgia primo patris erupit mox facta cum fratribus
coniuratione dum patri insidias parat deprehensus cum sociis
poenas parricidii diis paternae maiestatis ultoribus dedit
coniuges quoque omnium cum liberis ne quod uestigium tanti
sceleris extaret interfectae post haec artaxerxes morbo ex
dolore contracto decedit rex quam pater felicior

 hereditas regni ocho tradita qui timens parem
coniurationem regiam cognatorum caede et strage principum replet
nulla non sanguinis non sexus non aetatis misericordia
permotus scilicet ne innocentior fratribus parricidis haberetur
atque ita ueluti purificato regno bellum cadusiis infert
in eo aduersus prouocatorem hostium codomannus quidam cum
omnium fauore processisset hoste caeso uictoriam suis pariter et
prope amissam gloriam restituit ob haec decora idem
codomannus praeficitur armeniis interiecto deinde tempore
post mortem ochi regis ob memoriam pristinae uirtutis rex a
populo constituitur darii nomine ne quid regiae maiestati
deesset honoratusbellumque cum alexandro magno diu uariante
fortuna magna uirtute gessit postremo uictus ab alexandro et
a cognatis occisus uitam pariter cum persarum regno finiuit


 liber xi  


 in exercitu philippi sicuti uariae gentes erant ita eo
occiso diuersi motus animorum fuere alii quippe iniusta
seruitute oppressi ad spem se libertatis erigebantalii taedio
longinquae militiae remissam sibi expeditionem
gaudebantnonnulli facem nuptiis filiae accensam rogo patris
subditam dolebant amicos quoque tam subita mutatione rerum
haud mediocris metus ceperat reputantes nunc prouocatam asiam
nunc europam nondum perdomitamnunc illyrios thracas et
dardanos ceterasque barbaras gentes fidei dubiae et mentis
infidae qui omnes populi si pariter deficiant sisti nullo modo
posse quis rebus ueluti medela quaedam interuentus alexandri
fuitqui pro contione ita uulgus omne consolatus hortatusque
pro tempore est ut et metum timentibus demeret et in spem omnes
inpelleret erat hic annos xx natus in qua aetate ita
moderate de se multa pollicitus est ut appareret plura eum
experimentis reseruare macedonibus inmunitatem cunctarum
rerum praeter militiae uacationem dedit quo facto tantum sibi
fauorem omnium conciliauit ut corpus hominis non uirtutem regis
mutasse se dicerent

 prima illi cura paternarum exequiarum fuit in quibus ante
omnia caedis conscios ad tumulum patris occidi iussit soli
alexandro lyncestae parricidarum fratri pepercit seruans in eo
auspicium dignitatis suae nam regem eum primus salutauerat
aemulum quoque imperii caranum fratrem ex nouerca susceptum
interfici curauit inter initia multas gentes rebellantes
conpescuit orientes nonnullas seditiones extinxit quibus
rebus erectus citato gradu in graeciam contendit ubi exemplo
patris corinthum euocatis ciuitatibus dux in locum eius
substituitur inchoatum deinde a patre persicum bellum
adgreditur in cuius apparatu occupato nuntiatur athenienses
et lacedaemonios ab eo ad persas defecisse auctoremque eius
defectionis magno auri pondere a persis corruptum demosthenem
oratorem extitissequi macedonum deletas omnes cum rege copias
a triballis adfirmauerit producto in contionem auctore qui in
eo proelio in quo rex ceciderit se quoque uulneratum diceret
qua opinione mutatos omnium ferme ciuitatium animos esse
praesidia macedonum obsideri quibus motibus occursurus tanta
celeritate instructo paratoque exercitu graeciam oppressit ut
quem uenire non senserant uidere se uix crederent

 in transitu hortatus thessalos fuerat beneficiorumque
philippi patris maternaeque suae cum his ab aeacidarum gente
necessitudinis admonuerat cupide haec thessalis audientibus
exemplo patris dux uniuersae gentis creatus erat et uectigalia
omnia reditusque suos ei tradiderant sed athenienses sicuti
primi defecerant ita primi paenitere coeperuntcontemptum
hostis in admirationem uertentes pueritiamque alexandri spretam
antea supra uirtutem ueterum ducum extollentes missis itaque
legatis bellum deprecantur quibus auditis et grauiter increpatis
alexander bellum remisit inde thebas exercitum conuertit
eadem indulgentia usurus si parem paenitentiam inuenisset
sed thebani armis non precibus nec deprecatione usi sunt
itaque uicti grauissima quaeque supplicia miserrimae captiuitatis
experti sunt cum in concilio de excidio urbis deliberaretur
phocenses et plataeenses et thespienses et orchomenii alexandri
socii uictoriaeque participes excidia urbium suarum
crudelitatemque thebanorum referebantstudia in persas non
praesentia tantum uerum et uetera aduersus graeciae libertatem
increpantesquam ob rem odium eos omnium populorum esse quod
uel ex eo manifestari quod iure iurando se omnes obstrinxerint
ut uictis persis thebas diruerent adiciunt et scelerum
priorum fabulas quibus omnes scaenas repleuerint ut non
praesenti tantum perfidia uerum et uetere infamia inuisi forent

 tunc cleadas unus ex captiuis data potestate dicendi non
a rege se defecisse quem interfectum audierint sed a regis
heredibusquicquid in eo sit admissum credulitatis non
perfidiae culpam esse cuius tamen iam magna se supplicia
pependisse deleta iuuentute nunc senum feminarumque sicuti
infirmum ita innoxium restare uulgus quod ipsum stupris
contumeliisque ita uexatum esse ut nihil amarius umquam sint
passinec iam pro ciuibus se qui tam pauci remanserint
orare sed pro innoxio patriae solo et pro urbe quae non uiros
tantum uerum et deos genuerit priuata etiam regem
superstitionem deprecatur geniti apud ipsos herculis unde
originem gens aeacidarum trahat actaeque thebis a patre eius
philippo pueritiaerogat urbi parcat quae maiores eius partim
apud se genitos deos adoret partim educatos summae maiestatis
reges uiderit sed potentior fuit ira quam preces itaque urbs
diruitur agri inter uictores diuidunturcaptiui sub corona
uenduntur quorum pretium non ex ementium commodo sed ex
inimicorum odio extenditur miseranda res atheniensibus uisa
itaque portas refugis profugorum contra interdictum regis
aperuere quam rem ita grauiter tulit alexander ut secunda
legatione denuo bellum deprecantibus ita demum remiserit ut
oratores et duces quorum fiducia totiens rebellent sibi
dedanturparatisque atheniensibus ne cogantur subire
bellum eo res deducta est ut retentis oratoribus duces in
exilium agerenturqui ex continenti ad darium profecti non
mediocre momentum persarum uiribus accessere

 proficiscens ad persicum bellum omnes nouercae suae
cognatos quos philippus in excelsiorem dignitatis locum
prouehens imperiis praefecerat interfecit sed nec suis qui
apti regno uidebantur pepercit ne qua materia seditionis procul
se agente in macedonia remaneretet reges stipendiarios
conspectioris ingenii ad conmilitium secum trahit segniores ad
tutelam regni relinquit adunato deinde exercitu naues onerat
unde conspecta asia incredibili ardore mentis accensus duodecim
aras deorum in belli uota statuit patrimonium omne suum quod
in macedonia europaque habebat amicis diuidit sibi asiam
sufficere praefatus priusquam ulla nauis litore excederet
hostias caedit petens uictoriam bello quo totiens a persis
petitae graeciae ultor electus sitquibus longa iam satis et
matura imperia contigisse quorumque tempus esse uices excipere
melius acturos sed nec exercitus eius alia quam regis
animorum praesumptio fuitquippe obliti omnes coniugum
liberorumque et longinquae a domo militiae persicum aurum et
totius orientis opes iam quasi suam praedam ducebant nec belli
periculorumque sed diuitiarum meminerant cum delati in
continentem essent primus alexander iaculum uelut in hostilem
terram iecit armatusque de naui tripudianti similis prosiluit
atque ita hostias caedit precatus ne se regem illae terrae
inuitae accipiant in ilio quoque ad tumulos eorum qui
troiano bello ceciderant parentauit

 inde hostem petens militem a populatione asiae prohibuit
parcendum suis rebus praefatus nec perdenda ea quae possessuri
uenerint in exercitu eius fuere peditum xxxii milia equitum
iu milia quingenti naues centum octoginta duae hac tam parua
manu uniuersum terrarum orbem utrum sit admirabilius uicerit an
adgredi ausus fuerit incertum est cum ad tam periculosum
bellum exercitum legeret non iuuenes robustos nec primum florem
aetatis sed ueteranos plerosque etiam emeritae militiae qui
cum patre patruisque militauerant elegitut non tam milites
quam magistros militiae electos putares ordines quoque nemo
nisi sexagenarius duxit ut si principia castrorum cerneres
senatum te priscae alicuius rei publicae uidere diceres
itaque nemo in proelio fugam sed uictoriam cogitauit nec in
pedibus cuiquam spes sed in lacertis fuit contra rex
persarum darius fiducia uirium nihil astu agere adfirmans suis
occulta consilia uictoriae furtiuae conuenire nec hostem regni
finibus arceresed in intimum regnum accipere gloriosius
ratus repellere bellum quam non admittere prima igitur
congressio in campis adrasteis fuit in acie persarum
sexcenta milia militum fuere quae non minus arte alexandri quam
uirtute macedonum superata terga uerterunt magna itaque caedes
persarum fuit de exercitu alexandri nouem pedites centum xx
equites ceciderequos rex inpense ad ceterorum solacia
humatos statuis equestribus donauit cognatisque eorum inmunitates
dedit post uictoriam maior pars asiae ad eum defecit
gessit et plura bella cum praefectis darii quos iam non tam
armis quam terrore nominis sui uicit

 dum haec aguntur interim indicio captiui ad eum defertur
insidias ei ab alexandro lyncesta genero antipatri qui
praepositus macedoniae erat parari ob quam causam timens ne
quis interfecto eo in macedonia motus oreretur in uinculis eum
habuit post haec gordien urbem petit quae posita est inter
phrygiam maiorem et minoremcuius urbis potiundae non tam
propter praedam cupido eum cepit sed quod audierat in ea urbe in
templo iouis iugum gordii positum cuius nexum si quis
soluisset eum tota asia regnaturum antiqua oracula cecinisse
huius rei causa et origo illa fuit gordius cum in his
regionibus bubus conductis araret aues eum omnis generis
circumuolare coeperunt profectus ad consulendos augures
uicinae urbis obuiam in porta habuit uirginem eximiae
pulchritudinis percontatus eam quem potissimum augurem
consuleretilla audita causa consulendi gnara artis ex
disciplina parentum regnum ei portendi respondit polliceturque
se et matrimonii et spei sociam tam pulchra condicio prima
regni felicitas uidebatur post nuptias inter phrygas orta
seditio est consulentibus de fine discordiarum oracula
responderunt regem discordiis opus esse iterato quaerentibus
de persona regis iubentur eum regem obseruare quem reuersi
primum in templum iouis euntem plaustro repperissent obuius
illis gordius fuit statimque eum regem consalutant ille
plaustrum quo uehenti regnum delatum fuerat in templo iouis
positum maiestati regiae consecrauit post hunc filius mida
regnauit qui ab orpheo sacrorum sollemnibus initiatus phrygiam
religionibus inpleuit quibus tutior omni uita quam armis fuit
igitur alexander capta urbe cum in templum iouis uenisset
iugum plaustri requisiuit quo exhibitocum capita
loramentorum intra nodos abscondita reperire non posset
uiolentius oraculo usus gladio loramenta caedit atque ita
resolutis nexibus latentia in nodis capita inuenit

 haec illi agenti nuntiatur darium cum ingenti exercitu
aduentare itaque timens angustias magna celeritate taurum
transcendit in qua festinatione quingenta stadia una die cursu
fecit cum tarsum uenisset captus cydni fluminis amoenitate
per mediam urbem fluentis proiectis armis plenus pulueris ac
sudoris in praefrigidam undam se proiecitcum repente tantus
neruos eius occupauit rigor ut interclusa uoce non spes modo
remedii sed nec dilatio periculi inueniretur unus erat ex
medicis nomine philippus qui solus remedium pollicetur sed et
ipsum parmenionis pridie a cappadocia missae epistulae suspectum
faciebantqui ignarus infirmitatis alexandri scripserat a
philippo medico caueret nam corruptum illum a dario ingenti
pecunia esse tutius tamen ratus dubiae se fidei medici
credere quam indubitato morbo perire accepto igitur poculo
epistulas medico tradidit atque ita inter bibendum oculos in
uultum legentis intendit ut securum conspexit laetior factus
est sanitatemque quarta die recepit

 interea darius cum cccc milibus peditum ac centum milibus
equitum in aciem procedit mouebat haec multitudo hostium
respectu paucitatis suae alexandrum sed interdum reputabat
quantas res cum ista paucitate gessisset quantosque populos
fudisset itaque cum spes metum uinceret periculosius
differre bellum ratus ne desperatio suis cresceret circumuectus
suos singulas gentes diuersa oratione adloquitur illyrios et
thracas opum ac diuitiarum ostentatione graecos ueterum
bellorum memoria interneciuique cum persis odii
accendebatmacedonas autem nunc europae uictae admonet nunc
asiae expetitae nec inuentos illis toto orbe pares uiros
gloriaturceterum et laborum finem hunc et gloriae cumulum
fore atque inter haec identidem consistere aciem iubet ut
hac mora consuescant oculis turbam hostium sustinere nec
darii segnis opera in ordinanda acie fuit quippe omissis ducum
officiis ipse omnia circumire singulos hortari ueteris gloriae
persarum imperiique perpetuae a diis inmortalibus datae
possessionis admonere post haec proelium ingentibus animis
committitur in eo uterque rex uulneratur tam diu certamen
anceps fuit quoad fugeret darius exinde caedes persarum
secuta est caesa sunt peditum sexaginta unum milia equitum
decem milia capta xl milia ex macedonibus cecidere pedestres
cxxx equites cl in castris persarum multum auri
ceterarumque opum inuentum inter captiuos castrorum mater et
uxor eademque soror et filiae duae darii fuere ad quas
uisendas hortandasque cum alexander ueniret conspectis armatis
inuicem se amplexae uelut statim moriturae conplorationem
ediderunt prouolutae deinde genibus alexandri non mortem
sed dum darii corpus sepeliant dilationem mortis deprecantur
motus tanta mulierum pietate alexander et darium uiuere dixit
et timentibus mortis metum dempsit easque et haberi et salutari
ut reginas praecepitfilias quoque non sordidius dignitate
patris sperare matrimonium iussit

 post haec opes darii diuitiarumque adparatum contemplatus
admiratione tantarum rerum capitur tunc primum luxuriosa
conuiuia et magnificentiam epularum sectari tunc et barsinen
captiuam diligere propter formae pulchritudinem coepita qua
postea susceptum puerum herculem uocauit memor tamen adhuc
darium uiuere parmeniona ad occupandam persicam classem aliosque
amicos ad recipiendas asiae ciuitates misitquae statim audita
fama uictoriae ipsis darii praefectis cum auri magno pondere
tradentibus se in potestatem uictorum uenerunt tunc in syriam
proficiscitur ubi obuios cum infulis multos orientis reges
habuit ex his pro meritis singulorum alios in societatem
recepit aliis regnum ademit suffectis in loca eorum nouis
regibus insignis praeter ceteros fuit abdalonymus rex ab
alexandro sidoniae constitutus quem alexandercum operam
oblocare ad puteos exhauriendos hortosque inrigandos solitus
esset misere uitam exhibentem regem fecerat spretis nobilibus
ne generis id non dantis beneficium putarent tyriorum
ciuitas cum coronam auream magni ponderis per legatos in titulum
gratulationis alexandro misisset grate munere accepto tyrum se
ire uelle ad uota herculi reddenda dixit cum legati rectius
id eum tyro uetere et antiquiore templo facturum dicerent
deprecantes eius introitum ita exarsit ut urbi excidium
minareturconfestimque exercitu insulae adplicato non minus
animosis tyriis fiducia karthaginiensium bello excipitur
augebat enim tyriis animos didonis exemplum quae karthagine
condita tertiam partem orbis quaesisset turpe ducentes si
feminis suis plus animi fuisset in imperio quaerendo quam sibi in
tuenda libertate amota igitur inbelli aetate karthaginem et
arcessitis mox auxiliis non magno post tempore per proditionem
capiuntur

 inde rhodum alexander aegyptum ciliciamque sine certamine
recepit ad iouem deinde hammonem pergit consulturus et de
euentu futurorum et de origine sua namque mater eius olympias
confessa uiro suo philippo fuerat alexandrum non ex eo se sed
ex serpente ingentis magnitudinis concepisse denique
philippus ultimo prope uitae suae tempore filium suum non esse
palam praedicauerat qua ex causa olympiada uelut stupri
conpertam repudio dimiserat igitur alexander cupiens originem
diuinitatis adquirere simul et matrem infamia liberare per
praemissos subornat antistites quid sibi responderi uellet
ingredientem templum statim antistites ut hammonis filium
salutant ille laetus dei adoptione hoc se patre censeri
iubet rogat deinde an omnes interfectores parentis sui sit
ultus respondetur patrem eius nec interfici posse nec mori
regis philippi plene peractam ultionem tertia interrogatione
poscenti uictoriam omnium bellorum possessionemque terrarum dari
respondetur comitibus quoque suis responsum ut alexandrum
pro deo non pro rege colerent hinc illi aucta insolentia
mirusque animo increuit tumor exempta comitate quam et graecorum
litteris et macedonum institutis didicerat reuersus ab
hammone alexandream condidit et coloniam macedonum caput esse
aegypti iubet

 darius cum babyloniam perfugisset per epistulas
alexandrum precatur redimendarum sibi captiuarum potestatem
faciat inque eam rem magnam pecuniam pollicetur sed
alexander pretium captiuarum regnum omne non pecuniam petit
interiecto tempore aliae epistulae darii alexandro redduntur
quibus filiae matrimonium et regni portio offertur sed
alexander sua sibi dari rescripsit iussitque supplicem uenire
regni arbitria uictori permittere tunc spe pacis amissa
bellum darius reparat et cum quadringentis milibus peditum
centum milibus equitum obuiam uadit alexandro in itinere
nuntiatur uxorem eius ex conlisione abiecti partus decessisse
eiusque mortem inlacrimatum alexandrum exequiasque benigne
prosecutum idque eum non amoris sed humanitatis causa
fecissenam semel tantum eam alexandro uisam esse cum matrem
paruulasque filias eius frequenter consolaretur tunc se ratus
uere uictum cum post proelia etiam beneficiis ab hoste
superaretur gratumque sibi esse si uincere nequeat quod a tali
potissimum uinceretur scribit itaque et tertias epistulas et
gratias agit quod nihil in suos hostile fecerit offert
deinde et maiorem partem regni usque euphratem flumen et alteram
filiam uxorem pro reliquis captiuis xxx milia talentum ad
haec alexander gratiarum actionem ab hoste superuacaneam esse
responditnec a se quicquam factum in hostis adulationem nec
quod in dubios belli exitus aut in leges pacis sibi lenocinia
quaereretsed animi magnitudine qua didicerit aduersus uires
hostium non aduersus calamitates contenderepolliceturque
praestaturum se ea dario si secundus sibi non par haberi uelit
ceterum neque mundum posse duobus solibus regi nec orbem
summa duo regna saluo statu terrarum habere proinde aut
deditionem ea die aut posteram aciem paret nec polliceatur sibi
aliam quam sit expertus uictoriam

 postera die aciem producunt cum repente ante proelium
confectum curis alexandrum somnus adripuit cum ad pugnam
solus rex deesset a parmenione aegre excitatus quaerentibus
somni causas omnibus inter pericula cuius etiam in otio semper
parcior fueritmagno se aestu liberatum ait somnumque sibi a
repentina securitate datum quod liceat cum omnibus darii copiis
confligere ueritum se longam belli moram si persae exercitum
diuisissent ante proelium utraque acies hostibus spectaculo
fuit macedones multitudinem hominum corporum magnitudinem
armorumque pulchritudinem mirabantur persae a tam paucis uicta
suorum tot milia stupebant sed nec duces circuire suos
cessabant darius uix denis armeniis singulos hostes si
diuisio fieret euenire dicebatalexander macedonas monebat
ne multitudine hostium ne corporis magnitudine uel coloris
nouitate mouerenturtantum meminisse iubet cum isdem se
tertio pugnare nec meliores factos putarent fuga cum in aciem
secum tam tristem memoriam caedium suarum et tantum sanguinis
duobus proeliis fusi ferrentet quemadmodum dario maiorem
turbam hominum esse sic uirorum sibi hortatur spernant
illam aciem auro et argento fulgentem in qua plus praedae quam
periculi sit cum uictoria non ornamentorum decore sed ferri
uirtute quaeratur

 post haec proelium committitur macedones in ferrum cum
contemptu totiens a se uicti hostis ruebant contra persae mori
quam uinci praeoptabant raro in ullo proelio tantum sanguinis
fusum est darius cum uinci suos uideret mori et ipse
uoluit sed a proximis fugere conpulsus est suadentibus
deinde quibusdam ut pons cydni fluminis ad iter hostium
inpediendum intercluderetur non ita se saluti suae uelle
consultum ait ut tot milia sociorum hosti obiciat debere et
aliis fugae uiam patere quae patuerit sibi alexander autem
periculosissima quaeque adgrediebatur et ubi confertissimos
hostes acerrime pugnare conspexisset eo se semper inmergebat
periculaque sua esse non militis uolebat hoc proelio asiae
imperium rapuit quinto post acceptum regnum annocuius tanta
felicitas fuit ut post hoc nemo rebellare ausus sit patienterque
persae post imperium tot annorum iugum seruitutis acceperint
donatis refectisque militibus xxxiu diebus praedam recognouit
in urbe deinde susa xl milia talentum inuenit expugnat
et persepolim caput persici regni urbem multis annis inlustrem
refertamque orbis terrarum spoliis quae interitu eius primum
apparuere inter haec octingenti admodum graeci occurrunt
alexandro qui poenam captiuitatis truncata corporis parte
tulerant rogantes ut sicuti graeciam se quoque ab hostium
crudelitate uindicaret data potestate redeundi agros
accipere maluerunt ne non tam gaudium parentibus quam
detestandum sui conspectum reportarent

 interea darius in gratiam uictoris a cognatis suis aureis
conpedibus catenisque in uico parthorum thara uincitur credo ita
diis inmortalibus iudicantibusut in terra eorum qui
successuri imperio erant persarum regnum finiretur alexander
quoque citato cursu postera die superuenit ibi cognouit darium
clauso uehiculo per noctem exportatum iusso igitur exercitu
subsequi cum sex milibus equitum fugientem insequitur in itinere
multa et periculosa proelia facit emensus deinde plura milia
passuum cum nullum darii indicium repperisset respirandi equis
data potestate unus e militibus dum ad fontem proximum pergit
in uehiculo darium multis quidem uulneribus confossum sed
spirantem adhuc inuenitqui applicito captiuo cum ciuem ex
uoce cognouisset id saltim praesentis fortunae habere se
solacium dixit quod apud intellecturum locuturus esset nec
incassum postremas uoces emissurus perferri haec alexandro
iubet se nullis in eum meritorum officiis maximorum illi
debitorem mori quod in matre liberisque suis regium eius non
hostilem animum expertus felicius hostem quam cognatos
propinquosque sortitus sitquippe matri et liberis suis ab
eodem hoste uitam datam sibi a cognatis ereptam quibus et uitam
et regna dederit quamobrem gratiam illis eam futuram quam
ipse uictor uolet alexandro referre se quam solam moriens
potest gratiam precari superum inferumque numina et regales
deos ut illi terrarum omnium uictori contingat imperium pro
se iustam magis quam grauem sepulturae ueniam orare quod ad
ultionem pertineat iam non suam sed exempli communemque omnium
regum esse causam quam neglegere illi et indecorum et
periculosum esse quippe cum in altero iustitiae eius in altero
etiam utilitatis causa uersetur in quam rem unicum pignus
fidei regiae dextram se ferendam alexandro dare post haec
porrexit manum expirauitque quae ubi alexandro nuntiata
sunt uiso corpore defuncti tam indignam illo fastigio mortem
lacrimisprosecutus est corpusque regio more sepeliri et
reliquias eius maiorum tumulis inferri iussit


 liber xii  


 alexander in persequendo dario amissos milites magnis
funerum inpensis extulit reliquis expeditionis eius sociis
tredecim milia talentum diuisit equorum maior pars aestu
amissa inutiles etiam qui superfuerant facti pecunia omnis
cxc milia talentum ecbatana congesta eique parmenio praepositus
dum haec aguntur epistulae antipatri a macedonia ei
redduntur quibus bellum agidis regis spartanorum in graecia
bellum alexandri regis epiri in italia bellum zopyrionis
praefecti eius in scythia continebatur quibus uarie adfectus
plus tamen laetitiae cognitis mortibus duorum aemulorum regum
quam doloris amissi cum zopyrione exercitus cepit namque post
profectionem alexandri graecia ferme omnis in occasionem
reciperandae libertatis ad arma concurrerat auctoritatem
lacedaemoniorum secutaqui philippi alexandrique et pacem soli
spreuerant et leges respuerant dux huius belli agis rex
lacedaemoniorum fuit quem motum antipater contractis
militibus in ipso ortu oppressit magna tamen utrimque caedes
fuit agis rex cum suos terga dantes uideret dimissis
satellitibus ut alexandro felicitate non uirtute inferior
uideretur tantam stragem hostium edidit ut agmina interdum
fugaret ad postremum etsi a multitudine uictus gloria tamen
omnes uicit

 porro alexander rex epiri in italiam auxilia tarentinis
aduersus bruttios deprecantibus sollicitatus ita cupide
profectus fuerat uelut in diuisione orbis terrarum alexandro
olympiadis sororis suae filio oriens sibi occidens sorte
contigissetnon minorem rerum materiam in italia africa
siciliaque quam ille in asia et in persis habiturus huc
accedebat quod sicut alexandro magno delphica oracula insidias
in macedonia ita huic responsum dodonaei iouis urbem pandosiam
amnemque acherusium praedixerat quae utraque cum in epiro
essentignarus eadem et in italia esse ad declinanda fatorum
pericula peregrinam militiam cupidius elegerat igitur cum in
italiam uenisset primum illi bellum cum apulis fuitquorum
cognito urbis fato breui post tempore pacem et amicitiam cum rege
eorum fecit erat namque tunc temporis urbs apulis
brundisium quam aetoli secuti fama rerum in troia gestarum
clarissimum et nobilissimum ducem diomeden condiderantsed
pulsi ab apulis consulentes oracula responsum acceperant locum
qui repetissent perpetuo possessuros hac igitur ex causa per
legatos cum belli comminatione restitui sibi ab apulis urbem
postulauerantsed ubi apulis oraculum innotuit interfectos
legatos in urbe sepelierant perpetuam ibi sedem habituros atque
ita defuncti responso diu urbem possederunt quod factum cum
cognouisset alexander antiquitatis fata ueneratus bello
apulorum abstinuit gessit et cum bruttiis lucanisque bellum
multasque urbes cepit cum metapontinis et poediculis et romanis
foedus amicitiamque fecit sed bruttii lucanique cum auxilia
a finitimis contraxissent acrius bellum repetiuere ibi rex
iuxta urbem pandosiam et flumen acheronta non prius fatalis loci
cognito nomine quam occideret interficitur moriensque non in
patria fuisse sibi periculosam mortem propter quam patriam
fugerat intellexit corpus eius thurini publice redemptum
sepulturae tradiderunt
 dum haec in italia aguntur zopyrion quoque praefectus
ponti ab alexandro magno relictus otiosum se ratus si nihil et
ipse gessisset adunato xxx milium exercitu scythis
bellumintulit caesusque cum omnibus copiis poenas temere
inlati belli genti innoxiae luit

 haec cum nuntiata in parthia alexandro essent simulato
maerore propter alexandri cognationem exercitui suo triduo luctum
indixit omnibus deinde uelut perpetrato bello reditum in
patriam expectantibus coniugesque ac liberos suos animo iam
quodam modo conplectentibus ad contionem exercitum uocat ibi
nihil actum tot egregiis proeliis ait si incolumis orientalis
barbaria relinquatur nec se corpus sed regnum darii petisse
persequendosque eos esse qui a regno defecerint hac oratione
uelut ex integro incitatis militum animis hyrcaniam mardosque
subegit ibi ei occurrit thalestris siue minythyia amazonum
regina cum ccc mulieribus xxxu dierum inter confertissimas
gentes itinere confecto ex rege liberos quaesituracuius
conspectus aduentusque admirationi omnibus fuit et propter
insolitum feminis habitum et propter expetitum concubitum ob
hoc tredecim diebus otio a rege datis ut est uisa uterum
implesse discessit
 post haec alexander habitum regum persarum et diadema
insolitum antea regibus macedonicis uelut in leges eorum quos
uicerat transiret adsumit quae ne inuidiosius in se uno
conspicerentur amicos quoque suos longam uestem auratam
purpureamque sumere iubet ut luxum quoque sicut cultum
persarum imitaretur inter paelicum regiarum greges electae
pulchritudinis nobilitatisque noctium uices diuidit his
rebus ingentes epularum apparatus adicit ne ieiuna et destricta
luxuria uideretur conuiuiumque iuxta regiam magnificentiam ludis
exornatinmemor prorsus tantas opes amitti his moribus non
quaeri solere

 inter haec indignatio omnium totis castris erat a philippo
illum patre tantum degenerasse ut etiam patriae nomen eiuraret
moresque persarum adsumeret quos propter tales mores uicerat
sed ne solus uitiis eorum quos armis subiecerat succubuisse
uideretur militibus quoque suis permisit si quarum captiuarum
consuetudine tenerentur ducere uxoresexistimans minorem in
patriam reditus cupiditatem futuram habentibus in castris
imaginem quandam larum ac domesticae sedissimul ex labore
militiae molliorem fore dulcedinem uxorum in supplementa
quoque militum minus exhauriri posse macedoniam si ueteranis
patribus tirones filii succederent militaturi in uallo in quo
essent nati constantioresque futurisi non solum tirocinia
uerum et incunabula in ipsis castris posuissent quae
consuetudo in successoribus quoque alexandri mansit igitur et
alimenta pueris statuta et instrumenta armorum equorumque
iuuenibus data et patribus pro numero filiorum praemia statuta
si quorum patres occidissent nihilo minus pupilli stipendia
patrum trahebant quorum pueritia inter uarias expeditiones
militia erat itaque a paruula aetate laboribus periculisque
indurati inuictus exercitus fuere neque aliter castra quam
patriam neque pugnam aliud umquam quam uictoriam duxere haec
suboles nomen habuit epigoni parthis deinde domitis
praefectus his statuitur ex nobilibus persarum andragoras inde
postea originem parthorum reges habuere

 interea et alexander non regio sed hostili odio saeuire in
suos coepit maxime indignabatur carpi se sermonibus suorum
philippi patris patriaeque mores subuertisse propter quae
crimina parmenio quoque senex dignitate regi proximus cum
philota filio de utroque prius quaestionibus habitis
interficitur fremere itaque omnes uniuersis castris coepere
innoxii senis filiique casum miserantes interdum se quoque non
debere melius sperare dicentes quae cum nuntiata alexandro
essent uerens ne haec opinio etiam in macedoniam diuulgaretur
et uictoriae gloria saeuitiae macula infuscaretur simulat se ex
amicis quosdam in patriam uictoriae nuntios missurum hortatur
milites suis scribere rariorem habituros occasionem propter
militiam remotiorem datos fasces epistularum tacite ad se
deferri iubetex quibus cognito de se singulorum iudicio in
unam cohortem eos qui de rege durius opinati fuerant
contribuit aut consumpturus eos aut in ultimis terris in
colonias distributurus inde drancas euergetas uel 
arimaspos   parapamesadas ceterosque populos qui in radice
caucasi morabantur subegit interea unus ex amicis darii
bessus uinctus perducitur qui regem non solum prodiderat uerum
et interfecerat quem in ultionem perfidiae excruciandum
fratri darii tradidit reputans non tam hostem suum fuisse darium
quam amicum eius a quo esset occisus et ut his terris
nomen relinqueret urbem alexandream super amnem tanaim condidit
intra diem septimum decimum muro sex milium passuum consummato
translatis in eam trium ciuitatum populis quas cyrus condiderat
in bactrianis quoque sogdianisque xii urbes condidit
distributis his quoscumque in exercitu seditiosos habebat

 his ita gestis sollemni die amicos in conuiuium
conuocatubi orta inter ebrios rerum a philippo gestarum
mentione praeferre se patri ipse rerumque suarum magnitudinem
extollere caelo tenus coepit adsentante maiore conuiuarum parte
itaque cum unus e senibus clitos fiducia amicitiae regiae
cuius palmam tenebat memoriam philippi tueretur laudaretque eius
res gestas adeo regem offendit ut telo a satellite rapto
eundem in conuiuio trucidauerit qua caede exultans mortuo
patrocinium philippi laudemque paternae militiae obiectabat
postquam satiatus caede animus conquieuit et in irae locum
successit aestimatio modo personam occisi modo causam occidendi
considerans pigere eum facti coepitquippe paternas laudes
tam iracunde accepisse se quam nec conuicia debuisset amicumque
senem et innoxium a se occisum inter epulas et pocula dolebat
eodem igitur furore in paenitentiam quo pridem in iram uersus
mori uoluit primum in fletus progressus amplecti mortuum
uulnera tractare quasi audienti confiteri dementiam adreptumque
telum in se uertit peregissetque facinus nisi amici
interuenissent mansit haec uoluntas moriendi etiam
sequentibus diebus accesserat enim paenitentiae nutricis
suae et sororis cliti recordatio cuius absentis eum maxime
pudebattam foedam illi alimentorum suorum mercedem redditam
ut in cuius manibus pueritiam egerat huic iuuenis et uictor
pro beneficiis funera remitteret reputabat deinde quantum
in exercitu suo quantum apud deuictas gentes fabularum atque
inuidiae quantum apud ceteros amicos metum et odium sui
feceritquam amarum et triste reddiderit conuiuium suum non
armatus in acie quam in conuiuio terribilior tunc parmenion
et philotas tunc amyntas consobrinus tunc nouerca fratresque
interfecti tunc attalus eurylochus pausanias aliique
macedoniae extincti principes occurrerunt ob haec illi
quadriduo perseuerata inedia est donec exercitus uniuersi
precibus exoratus est precantis ne ita morte unius
doleatut uniuersos perdat quos in ultimam deductos
barbariam inter infestas et inritatas bello gentes destituat
multum profuere callisthenis philosophi preces
condiscipulatu apud aristotelem familiaris illi et tunc ab ipso
rege ad prodenda memoriae acta eius accitus reuocato igitur
ad bella animo chorasmos et dahas in deditionem accepit

 dein quod primo ex persico superbiae regiae more
distulerat ne omnia pariter inuidiosiora essent non salutari
sed adorari se iubet acerrimus inter recusantes callisthenes
fuit quae res et illi et multis principibus macedonum exitio
fuit siquidem sub specie insidiarum omnes interfecti
retentus tamen est a macedonibus modus salutandi regis explosa
adoratione
 post haec indiam petit ut oceano ultimoque oriente finiret
imperium cui gloriae ut etiam exercitus ornamenta
conuenirent phaleras equorum et arma militum argento inducit
exercitumque suum ab argenteis clipeis argyraspidas appellauit
cum ad nysam urbem uenisset oppidanis non repugnantibus
fiducia religionis liberi patris a quo condita urbs erat parci
iussit laetus non militiam tantum uerum et uestigia se dei
secutum tunc ad spectaculum sacri montis duxit exercitum
naturalibus bonis uite hederaque non aliter uestiti quam si
manu cultus colentiumque industria exornatus esset sed
exercitus eius ubi ad montem accessit repentino impetu mentis
in sacros dei ululatus instinctus cum stupore regis sine noxa
discurrit ut intellegeret non tam oppidanis se parcendo quam
exercitui suo consuluisse inde montes daedalos regnaque
cleophidis reginae petit quae cum se dedidisset ei concubitu
redemptum regnum ab alexandro recepit inlecebris consecuta quod
armis non poteratfiliumque ab eo genitum alexandrum
nominauit qui postea regno indorum potitus est cleophis
regina propter prostratam pudicitiam scortum regium ab indis
exinde appellata est peragrata india cum ad saxum mirae
asperitatis et altitudinis in quod multi populi confugerant
peruenisset cognoscit herculem ab expugnatione eiusdem saxi
terrae motu prohibitum captus itaque cupidine herculis acta
superare cum summo labore ac periculo potitus saxo omnes eius
loci gentes in deditionem accepit

 unus ex regibus indorum fuit porus nomine uiribus
corporis et animi magnitudine pariter insignisqui bellum iam
pridem audita alexandri opinione in aduentum eius parabat
commisso itaque proelio exercitum suum macedonas inuadere
iubet sibi regem eorum priuatum hostem deposcit nec
alexander pugnae moram fecit sed prima congressione uulnerato
equo cum praeceps ad terram decidisset concursu satellitum
seruatur porus multis uulneribus obrutus capitur qui
uictum se adeo doluit ut cum ueniam ab hoste accepisset neque
cibum sumere uoluerit neque uulnera curari passus sit aegreque
sit ab eo obtentum ut uellet uiuere quem alexander ob
honorem uirtutis incolumem in regnum remisit duas ibi urbes
condidit unam nicaeam alteram ex nomine equi bucephalen
uocauit inde adrestas  catheanos  praesidas gangaridas
caesis eorum exercitibus expugnat cum ad sophitis regnum
uenisset ubi eum hostium cc milia peditum et xx milia equitum
opperiebantur exercitus omnis non minus uictoriarum numero quam
laboribus fessus lacrimis eum deprecaturfinem tandem bellis
faceret aliquando patriae reditusque meminisset respiceret
militum annosquibus uix aetas ad reditum sufficeret
ostendere alius canitiem alius uulnera alius aetate consumpta
corpora alius cicatricibus exhaustasolos se esse qui
duorum regum philippi alexandrique continuam militiam
pertulerint tantum orare ut reliquias saltim suas paternis
sepulcris reddat quorum non studiis deficiatur quam
annisac si non militibus uel ipsi sibi parcat ne fortunam
suam nimis onerando fatiget motus his tam iustis precibus
uelut in finem uictoriae castra solito magnificentiora fieri
iussit quorum molitionibus et hostis terreretur et posteris
admiratio sui relinqueretur nullum opus laetius milites
fecere itaque caesis hostibus cum gratulatione in eadem
reuerterunt

 inde alexander ad amnem acesinem pergit per hunc in
oceanum deuehitur ibi agensonas sibosque quos hercules
condidit in deditionem accepit hinc in mandros et sudracas
nauigat quae gentes eum armatis lxxx milibus peditum et lx
milibus equitum excipiunt cum proelio uictor esset exercitum
ad urbem eorum ducit quam desertam a defensoribus cum de
muro quem primus ceperat animaduertisset in urbis planitiem
sine ullo satellite desiliit itaque cum eum hostes solum
conspexissent clamore edito undique concurrunt si possint in
uno capite orbis bella finire et ultionem tot gentibus dare
nec minus alexander constanter restitit et unus aduersus tot
milia proeliatur incredibile dictu est ut eum non multitudo
hostium non uis magna telorum non tantus lacessentium clamor
terruerit solus tot milia ceciderit ac fugauerit ubi uero
obrui multitudine se uidit trunco se qui tum propter murum
stabat adplicuitcuius auxilio tutus cum diu agmen
sustinuisset tandem cognito periculo eius amici ad eum
desiliunt ex quibus multi caesiproeliumque tam diu anceps
fuit quoad omnis exercitus muris deiectis in auxilium ueniret
in eo proelio sagitta sub mamma traiectus cum sanguinis fluxu
deficeret genu posito tam diu proeliatus est donec eum a quo
uulneratus fuerat occideret curatio uulneris grauior ipso
uulnere fuit

 itaque ex magna desperatione tandem saluti redditus
polyperconta cum exercitu babyloniam mittit ipse cum lectissima
manu nauibus conscensis oceani litora peragrat cum uenisset
ad urbem ambi regis oppidani inuictum ferro audientes sagittas
ueneno armant atque ita gemino mortis uulnere hostem a muris
submouentes plurimos interficiunt cum inter multos uulneratus
etiam ptolomeus esset moriturusque iam iamque uideretur per
quietem regi monstrata in remedia ueneni herba est qua in potu
accepta statim periculo liberatus est maiorque pars exercitus hoc
remedio seruata expugnata deinde urbe reuersus in nauem
oceano libamenta dedit prosperum in patriam reditum
precatusac ueluti curru circa metam acto positis imperii
terminis quatenus aut terrarum solitudines prodire passae sunt
aut mare nauigabile fuit secundo aestu ostio fluminis indi
inuehitur ibi in monumenta a se rerum gestarum urbem barcem
condidit arasque statuit relicto ex numero amicorum litoralibus
indis praefecto inde iter terrestre facturus cum arida loca
medii itineris dicerentur puteos opportunis locis fieri
praecepit quibus ingenti dulci aqua inuenta babyloniam redit
ibi multae deuictae gentes praefectos suos accusauerunt quos
sine respectu amicitiae alexander in conspectu legatorum necari
iussit filiam post haec darii regis statiram in matrimonium
recepitsed et optimatibus macedonum lectas ex omnibus
gentibus nobilissimas uirgines tradidit ut communi facto crimen
regis leuaretur

 hinc ad contionem exercitus uocat et promittit se aes
alienum omnium propria inpensa soluturum ut praedam praemiaque
integra domos ferant insignis haec munificentia non summa
tantum uerum etiam titulo muneris fuit nec a debitoribus magis
quam creditoribus gratius excepta quoniam utrisque exactio
pariter ac solutio difficilis erat xx milia talentum in hos
sumptus expensa dimissis ueteranis exercitum iunioribus
supplet sed retenti ueteranorum discessum aegre ferentes
missionem et ipsi flagitabant nec annos sed stipendia sua
numerari iubebant pariter in militiam lectos pariter sacramento
solui aequum censentes nec iam precibus sed conuicio
agebant iubentes eum solum cum patre suo hammone inire bella
quatenus milites suos fastidiat contra ille nunc castigare
milites nunc lenibus uerbis monere ne gloriosam militiam
seditionibus infuscarent ad postremum cum uerbis nihil
proficeret ad corripiendos seditionis auctores e tribunali in
contionem armatam inermis ipse desiluit et nemine prohibente
tredecim correptos manu sua ipse ad supplicium duxit tantam
uel illis moriendi patientiam metus regis uel huic exigendi
supplicii constantiam disciplina militaris dabat

 inde separatim auxilia persarum in contione adloquitur
laudat perpetuam illorum cum in se tum in pristinos reges
fidem sua in illos beneficia commemorat ut numquam quasi
uictos sed ueluti uictoriae socios habuerit denique se in
illorum non illos in gentis suae morem transisse adfinitatibus
conubiorum uictos uictoribus miscuisse hinc quoque ait
custodiam corporis sui non macedonibus tantum se uerum et illis
crediturum atque ita mille ex his iuuenes in numerum
satellitum legit auxiliorumque portionem formatam in disciplinam
macedonum exercitui suo miscet quam rem aegre macedones
tulerunt iactantes hostes suos in officium suum a rege
subiectos tunc uniuersi flentes regem adeunt orant
suppliciis suis potius saturaret se quam contumeliis qua
modestia obtinuerunt ut undecim milia militum ueteranorum
exauctoraret sed et ex amicis dimissi senes polypercon
clitos gorgias polydamas ammadas antigenes dimissis
crateros praeponitur iussus praeesse macedonibus in antipatri
locum antipatrumque cum supplemento tironum in locum eius
euocat stipendia reuertentibus ueluti militantibus data
 dum haec aguntur unus ex amicis eius hephaestion decedit
dotibus primo formae pueritiaeque mox obsequiis regi percarus
quem contra decus regium alexander diu luxit tumulumque ei
duodecim milium talentum fecit eumque post mortem coli ut deum
iussit

 ab ultimis litoribus oceani babyloniam reuertenti
nuntiatur legationes karthaginiensium ceterarumque africae
ciuitatium sed et hispaniarum siciliae galliae sardiniae
nonnullas quoque ex italia aduentum eius babyloniae opperiri
adeo uniuersum terrarum orbem nominis eius terror inuaserat
ut cunctae gentes ueluti destinato sibi regi adularentur hac
igitur ex causa babyloniam festinanti uelut conuentum terrarum
orbis acturo quidam ex magis praedixit ne urbem introiret
testatus hunc locum ei fatalem fore ob haec omissa babylonia
in borsipam urbem trans euphraten desertam olim concessit
ibi ab anaxarcho philosopho conpulsus est rursus magorum
praedicta contemnere ut falsa et incerta et si fatis constent
ignota mortalibus ac si naturae debeantur inmutabilia
reuersus igitur babyloniam multis diebus otio datis
intermissum olim conuiuium sollemniter instituittotusque in
laetitiam effusus cum diei noctem peruigilem iunxisset
recedentem iam e conuiuio medius thessalus instaurata comisatione
et ipsum et sodales eius inuitat accepto poculo media
potione repente uelut telo confixusingemuit elatusque conuiuio
semianimis tanto dolore cruciatus est ut ferrum in remedia
posceret tactumque hominum uelut uulnera indolesceret amici
causas morbi intemperiem ebrietatis disseminauerunt re autem
uera insidiae fuerunt quarum infamiam successorum potentia
oppressit

 auctor insidiarum antipater fuit qui cum carissimos
amicos eius interfectos uideret alexandrum lyncestam generum
suum occisumse magnis rebus in graecia gestis non tam gratum
apud regem quam inuidiosum essea matre quoque eius olympiade
uariis se criminationibus uexatum huc accedebant ante paucos
dies supplicia in praefectos deuictarum nationum crudeliter
habita ex quibus rebus se quoque a macedonia non ad
societatem militiae sed ad poenam uocatum arbitrabatur
igitur ad occupandum regem cassandrum filium dato ueneno
subornat qui cum fratribus philippo et iolla ministrare regi
solebat cuius ueneni tanta uis fuitut non aere non ferro
non testa contineretur nec aliter ferri nisi in ungula equi
potuerit praemonito filio ne alii quam thessalo et fratribus
crederet hac igitur causa apud thessalum paratum repetitumque
conuiuium est philippus et iollas praegustare ac temperare
potum regis soliti in aqua frigida uenenum habuerunt quam
praegustatae iam potioni supermiserunt

 quarto die alexander indubitatam mortem sentiens agnoscere
se fatum domus maiorum suorum ait nam plerosque aeacidarum
intra xxx annum defunctos tumultuantes deinde milites
insidiisque perire regem suspicantes ipse sedauit eosque omnes
cum prolatus in editissimum urbis locum esset ad conspectum suum
admisit osculandamque dexteram suam flentibus porrexit cum
lacrimarent omnes ipse non sine lacrimis tantum uerum sine ullo
tristioris mentis argumento fuit ut quosdam inpatientius
dolentes consolatus sit quibusdam mandata ad parentes eorum
dederitadeo sicuti in hostem ita et in mortem inuictus
animus fuit dimissis militibus circumstantes amicos
percontatur uideanturne similem sibi reperturi regem
tacentibus cunctis tum ipse ut hoc nesciat ita illud scire
uaticinarique se ac paene oculis uidere dixit quantum sit in hoc
certamine sanguinis fusura macedonia quantis caedibus quo
cruore mortuo sibi parentatura ad postremum corpus suum in
hammonis templum condi iubet cum deficere eum amici uiderent
quaerunt quem imperii faciat heredem respondit dignissimum
tanta illi magnitudo animi fuit ut cum herculem filium cum
fratrem arridaeum cum roxanen uxorem praegnantem relinqueret
oblitus necessitudinum dignissimum nuncuparit heredemprorsus
quasi nefas esset uiro forti alium quam uirum fortem succedere
aut tanti regni opes aliis quam probatis relinqui hac uoce
ueluti bellicum inter amicos cecinisset aut malum discordiae
misisset ita omnes in aemulationem consurgunt et ambitione uulgi
tacitum fauorem militum quaerunt sexta die praeclusa uoce
exemptum digito anulum perdiccae tradidit quae res gliscentem
amicorum dissensionem sedauit nam etsi non uoce nuncupatus
heres iudicio tamen electus uidebatur

 decessit alexander mense iunio annos tres et xxx natus
uir supra humanam potentiam magnitudine animi praeditus qua
nocte eum mater olympias concepit uisa per quietem est cum
ingenti serpente uolutari nec decepta somnio est nam profecto
maius humana mortalitate opus utero tulitquam cum aeacidarum
gens ab ultima saeculorum memoria et regna patris fratris
mariti ac deinceps maiorum omnium inlustrauerint nullius tamen
nomine quam filii clarior fuit prodigia magnitudinis eius
ipso ortu nonnulla apparuere nam ea die qua natus est duae
aquilae tota die perpetes supra culmen domus patris eius
sederunt omen duplicis imperii europae asiaeque praeferentes
eadem quoque die nuntium pater eius duarum uictoriarum
accepit altera belli illyrici altera certaminis olympici in
quod quadrigarum currus miserat quod omen uniuersarum terrarum
uictoriam infanti portendebat puer acerrimis litterarum
studiis eruditus fuit exacta pueritia per quinquennium sub
aristotele doctore inclito omnium philosophorum creuit
accepto deinde imperio regem se terrarum omnium ac mundi
appellari iussittantamque fiduciam sui militibus fecit ut
illo praesente nullius hostis arma nec inermes timuerint
itaque cum nullo hostium umquam congressus est quem non
uicerit nullam urbem obsedit quam non expugnauerit nullam
gentem adiit quam non calcauerit uictus denique ad
postremum est non uirtute hostili sed insidiis suorum et fraude
ciuili


 liber xiii  


 extincto in ipso aetatis ac uictoriarum flore alexandro
magno triste apud omnes tota babylonia silentium fuit sed nec
deuictae gentes fidem nuntio habuerunt quod ut inuictum regem
ita inmortalem esse crediderantrecordantes quotiens praesenti
morte ereptus esset quam saepe pro amisso repente se non
sospitem tantum suis uerum etiam uictorem obtulisset ut uero
mortis eius fides adfuit omnes barbarae gentes paulo ante ab eo
deuictae non ut hostem sed ut parentem luxerunt mater
quoque darii regis quae amisso filio a fastigio tantae
maiestatis in captiuitatem redacta indulgentia uictoris in eam
diem uitae non paenituerat audita morte alexandri mortem sibi
ipsa consciuit non quod hostem filio praeferretsed quod
pietatem filii in eo quem ut hostem timuerat experta esset
contra macedones uersa uice non ut ciuem ac tantae maiestatis
regem uerum ut hostem amissum gaudebat et seueritatem nimiam et
adsidua belli pericula execrantes huc accedebat quod
principes regnum et imperia uulgus militum thesauros et grande
pondus auri uelut inopinatam praedam spectabant illi
successionem regni hi opum ac diuitiarum hereditatem cogitantes
erant enim in thesauris l milia talentum et in annuo
uectigali tributo tricena milia sed nec amici alexandri
frustra regnum spectabant nam eius uirtutis ac uenerationis
erant ut singulos reges putaresquippe ea formae pulchritudo
et proceritas corporis et uirium ac sapientiae magnitudo in
omnibus fuit ut qui eos ignoraret non ex una gente sed ex toto
terrarum orbe electos iudicaret neque enim umquam ante
macedonia uel ulla gens alia tam clarorum uirorum prouentu
floruitquos primo philippus mox alexander tanta cura
legerat ut non tam ad societatem belli quam in successionem
regni electi uiderentur quis igitur miretur talibus
ministris orbem terrarum uictum cum exercitus macedonum tot non
ducibus sed regibus regereturqui numquam sibi repperissent
pares si non inter se concurrissent multosque macedonia
prouincia alexandros habuisset nisi fortuna eos aemulatione
uirtutis in perniciem mutuam armasset

 ceterum occiso alexandro non ut laeti ita et securi fuere
omnibus unum locum conpetentibusnec minus milites quam
inuicem se timebant quorum et libertas solutior et fauor
incertus erat inter ipsos uero aequalitas discordiam augebat
nemine tantum ceteros excedente ut ei aliquis se submitteret
armati itaque in regiam coeunt ad firmandum rerum praesentium
statum perdicca censet roxanes expectari partum quae exacto
mense octauo matura iam ex alexandro erat et si puerum
peperisset hunc dari successorem patri meleager negat
differenda in partus dubios consilia neque expectandum dum
reges sibi nascerentur cum iam genitis uti liceretseu puer
illis placeat esse pergami filium alexandri natum ex barsine
nomine herculem seu mallent iuuenemesse in castris fratrem
alexandri arridaeum comem et cunctis non suo tantum uerum et
patris philippi nomine acceptissimum ceterum roxanen esse
originis persicae nec esse fas ut macedonibus ex sanguine
eorum quorum regna deleuerint reges constituanturquod nec
ipsum alexandrum uoluisse dicit denique morientem nullam de eo
mentionem habuisse ptolomeus recusabat regem arridaeum non
propter maternas modo sordes quod ex larissaeo scorto
nasceretur sed etiam propter ualetudinem maiorem quam
patiebatur ne ille nomen regis alius imperium
teneretmelius esse ex his legi qui prae uirtute regi suo
proximi fuerint qui prouincias regant quibus bella mandentur
quam sub persona regis indignorum imperio subiciantur uicit
perdiccae sententia consensu uniuersorum placuit itaque
roxanes expectari partum et si puer natus fuisset tutores
leonatum et perdiccam et crateron et antipatrum constituunt
confestimque in tutorum obsequia iurant

 cum equites quoque idem fecissent pedites indignati nullas
sibi consiliorum partes relictas arridaeum alexandri fratrem
regem appellant satellitesque illi ex tribu sua legunt et nomine
philippi patris uocari iubent quae cum nuntiata equitibus
essent legatos ad mitigandos eorum animos duos ex proceribus
attalum et meleagrum mittunt qui potentiam ex uulgi adulatione
quaerentes omissa legatione militibus consentiunt statim et
seditio creuit ubi caput et consilium habere coepit tum ad
delendum equitatum cuncti in regiam armati inrumpuntquo
cognito equites trepidi ab urbe discedunt castrisque positis et
ipsi pedites terrere coeperunt sed nec procerum inter se odia
cessabant attalus ad interficiendum perdiccam ducem partis
alterius mittitad quem armatum et ultro prouocantem cum
accedere percussores ausi non fuissent tanta constantia
perdiccae fuit ut ultro ad pedites ueniret et in contionem
uocatos edoceret quod facinus molirentur respicerent contra
quos arma sumpsissent non illos persas sed macedonas non
hostes sed ciues esse plerosque etiam cognatos eorum certe
conmilitones eorundem castrorum ac periculorum
sociosedituros deinde egregium hostibus suis spectaculum ut
quorum armis uictos se doleant eorum mutuis caedibus gaudeant
parentaturosque sanguine suo manibus hostium a se interfectorum

 haec cum pro singulari facundia sua perdicca perorasset
adeo mouit pedites ut probato consilio eius dux ab omnibus
legeretur tum equites in concordiam reuocati in arridaeum
regem consentiunt seruata est portio regni alexandri filio
si natus esset haec agebant posito in medio alexandri
corpore ut maiestas eius testis decretorum esset
 his ita compositis macedoniae et graeciae antipater
praeponitur regiae pecuniae custodia cratero traditur castrorum
et exercitus et regum cura meleagro et perdiccae
adsignaturiubeturque arridaeus rex corpus alexandri in
hammonis templum deducere tunc perdicca infensus seditionis
auctoribus repente ignaro collega lustrationem castrorum propter
mortem regis in posterum edicit postquam armatum exercitum
in campo constituit consentientibus uniuersis euocatos dum
transit de singulis manipulis seditiosos supplicio tradi occulte
iubet reuersus inde inter principes prouincias diuidit
simul ut et aemulos remoueret et munus imperii beneficii sui
faceret prima ptolomeo aegyptus et africae arabiaeque pars
sorte uenit quem ex gregario milite alexander uirtutis causa
prouexeratcui ad tractandam prouinciam cleomenes qui
alexandriam aedificauerat additur confinem huic prouinciae
syriam laomedon mytilenaeus ciliciam philotas accipiunt
pitho illyrius mediae maiori atropatos minori socer
perdiccae praeponitur susiana gens coeno phrygia maior
antigono philippi filio adsignatur lyciam et pamphyliam
nearchus cariam cassander lydiam menander sortiuntur
leonato minor phrygia euenit thracia et regiones pontici
maris lysimacho cappadocia cum paphlagonia eumeni data
summus castrorum tribunatus seleuco antiochi filio cessit
stipatoribus regiis satellitibusque cassander filius
antipatri praeficitur in bactriana ulteriore et indiae
regionibus priores praefecti retenti seras inter amnes
hydaspem et indum taxiles habebat in colonias in indis
conditas pithon agenoris filius mittitur parapamenos finem
caucasi montis oxyartes accepit arachossi cedrossique
sibyrtio traduntur drancae et arei stasanori bactrianos
amyntas sortitur sogdianos  soleus  staganor parthos
philippus hyrcanos phrataphernes carmanos tleptolemus persas
peucestes babylonios archon pellaeus arcesilaus mesopotamiam
haec diuisio uelut fatale munus singulis contigisset ita
magna incrementorum memoria plurimis fuitsiquidem non magno
post tempore quasi regna non praefecturas diuisissent sic
reges ex praefectis facti magnas opes non sibi tantum parauerunt
uerum etiam posteris reliquerunt

 dum haec in oriente aguntur in graecia athenienses et
aetoli bellum quod iam uiuo alexandro mouerant summis uiribus
instruebant causae belli erant quod reuersus ab india
alexander epistulas in graeciam scripserat quibus omnium
ciuitatium exules praeter caedis damnati restituebantur
quae recitatae praesenti uniuersa graecia in mercatu olympiaco
magnos motus feceruntquia plurimi non legibus pulsi patria
sed per factionem principum fuerunt uerentibus isdem
principibus ne reuocati potentiores in re publica fierent
palam igitur iam tunc multae ciuitates libertatem bello
uindicandam fremebant principes tamen omnium athenienses et
aetoli fuere quod cum nuntiatum alexandro esset mille naues
longas sociis imperari praeceperat quibus in occidente bellum
gereret excursurusque cum ualida manu fuerat ad athenas
delendas igitur athenienses contracto xxx milium exercitu et
ducentis nauibus bellum cum antipatro cui graecia sorte
euenerat gerunt eumque detractantem proelium et heracleae urbis
moenibus tuentem se obsidione cingunt eodem tempore
demosthenes atheniensis orator pulsus patria ob crimen accepti
ab harpago auri qui crudelitatem alexandri fugerat quod
ciuitatem in eiusdem alexandri bellum inpelleret forte megaris
exulabat qui ut missum ab atheniensibus hyperidem legatum
cognouit qui peloponneson in societatem armorum sollicitaret
secutus eum sicyona argos et corinthum ceterasque ciuitates
eloquentia sua atheniensibus iunxit ob quod factum missa ab
atheniensibus obuiam naui ab exilio reuocatur interim in
obsidione antipatri leosthenes dux atheniensium telo a muris in
transeuntem iacto occiditur quae res tantum animorum
antipatro dedit ut etiam uallum rescindere auderet auxilium
deinde a leonato per legatos petit qui cum uenire cum exercitu
nuntiatus esset obuii ei athenienses cum instructis copiis
fuere ibique equestri proelio graui uulnere ictus extinguitur
antipater tametsi auxilia sua uideret uicta morte tamen
leonati laetatus est quippe et aemulum sublatum et uires eius
accessisse sibi gratulabatur statim igitur exercitu eius
recepto cum par hostibus etiam proelio uideretur solutus
obsidione in macedoniam concessit graecorum quoque copiae
finibus graeciae hoste pulso in urbes dilapsae

 interea perdicca bello ariarathi regi cappadocum inlato
proelio uictor nihil praemii praeter uulnera et pericula
rettulit quippe hostes ab acie in urbem recepti occisis
coniugibus et liberis domos quisque suas cum omnibus copiis
incenderunteodem congestis etiam seruitiis semet ipsi
praecipitant ut nihil hostis uictor suarum rerum praeter
incendii spectaculo frueretur inde ut uiribus auctoritatem
regiam adquireret ad nuptias cleopatrae sororis alexandri magni
et alterius alexandri quondam uxoris non aspernante olympiade
matre eius intenditsed prius antipatrum sub adfinitatis
obtentu capere cupiebat itaque fingit se in matrimonium
filiam eius petere quo facilius ab eo supplementum tironum ex
macedonia obtineret quem dolum praesentiente antipatro dum
duas eodem tempore uxores quaerit neutram obtinuit post haec
bellum inter antigonum et perdiccam oritur antigono crateros
et antipater auxilium ferebant qui facta cum atheniensibus pace
polyperconta graeciae et macedoniae praeponunt perdicca
alienatis regibus arridaeo et alexandro magni filio in
cappadocia quorum cura illi mandata fuerat de summa belli
amicos in consilium adhibet quibusdam placebat bellum in
macedoniam transferri ad ipsum fontem et caput regni ubi et
olympias esset mater alexandrinon mediocre momentum partium
et ciuium fauor propter alexandri philippique nominased in
rem uisum est ab aegypto incipero ne in macedoniam profectis
asia a ptolomeo occuparetur eumeni praeter prouincias quas
acceperat paphlagonia et caria et lycia et phrygia adiciuntur
ibi crateron et antipatrum opperiri iubetur adiutores ei
dantur cum exercitibus suis frater perdiccae alcetas et
neoptolemusclito cura classis traditur cilicia philotae
adempta philoxeno datur ipse perdicca aegyptum cum ingenti
exercitu petit sic macedonia in duas partes discurrentibus
ducibus in sua uiscera armatur ferrumque ab hostili bello in
ciuilem sanguinem uertit exemplo furentium manus ac membra sua
ipsa caesura sed ptolomeus in aegypto sollerti industria
magnas opes parabat quippe et aegyptios insigni moderatione
in fauorem sui sollicitauerat et reges finitimos beneficiis
obsequiisque deuinxeratterminos quoque imperii adquisita
cyrene urbe ampliauerat factusque iam tantus erat ut non tam
timeret hostem quam timendus ipse hostibus esset

 cyrene autem condita fuit ab aristaeo cui nomen battos
propter linguae obligationem fuit huius pater grinus rex
therae insulae cum ad oraculum delphos propter dedecus
adulescentis filii nondum loquentis deum deprecaturus uenisset
responsum accepit quo iubebatur filius eius battos africam
petere et urbem cyrenen condere usum ibi linguae accepturum
cum responsum ludibrio simile uideretur propter solitudinem
therae insulae ex qua coloni ad urbem condendam in africam tam
uastae regionis proficisci iubebantur res omissa est
interiecto deinde tempore uelut contumaces pestilentia deo
parere conpelluntur quorum tam insignis paucitas fuit ut uix
unam nauem conplerent cum uenissent in africam pulsis
accolis montem cyran et propter amoenitatem loci et propter
fontis ubertatem occupauere ibi battos dux eorum linguae
nodis solutis loqui primum coepit quae res animos eorum ex
promissis dei iam parte percepta in reliquam spem condendae urbis
accendit positis igitur castris opinionem ueteris fabulae
accipiunt cyrenen eximiae pulchritudinis uirginem a thessaliae
monte pelio ab apolline raptam perlatamque in eiusdem montis
iuga cuius collem occupauerant a deo repletam quattuor pueros
peperisse nomium aristaeum autuchum agraeummissos a patre
hypseo rege thessaliae qui perquirerent uirginem loci
amoenitate captos in isdem terris cum uirgine resedisseex his
pueris tres adultos in thessaliam reuersos auita regna
recepissearistaeum in arcadia late regnasse eumque primum
et apium et mellis usum et lactis ad coagula hominibus tradidisse
solstitialisque ortus sideris primum inuenisse quibus
auditis battos uirginis nomine ex responsis agnito urbem cyrenen
condidit

 igitur ptolomeus huius urbis auctus uiribus bellum in
aduentum perdiccae parabat sed perdiccae plus odium
adrogantiae quam uires hostium nocebat quam exosi etiam socii ad
antipatrum gregatim profugiebant neoptolemus quoque in
auxilium eumeni relictus non solum transfugere uerum etiam
prodere partium exercitum uoluit quam rem cum praesensisset
eumenes cum proditore decernere proelio necesse habuit
uictus neoptolemus ad antipatrum et polyperconta profugit
eisque persuadet ut continuatis mansionibus laeto ex uictoria et
securo fuga sua eumeni superueniant sed res eumenen non
latuit itaque insidiae in insidiatores uersae et qui securum
adgressuros se putabant securis in itinere et peruigilio noctis
fatigatis occursum est in eo proelio polypercon occiditur
neoptolemus quoque cum eumene congressus diu mutuis uulneribus
acceptis conluctatus est in summa uictus occumbit uictor
igitur duobus proeliis continuis eumenes adflictas partes
transitione sociorum paululum sustentauit ad postremum tamen
perdicca occiso ab exercitu hostis cum pithone et illyrio et
alceta fratre perdiccae appellatur bellumque aduersus eos
antigono decernitur


 liber xiu  


  eumenes ut perdiccam occisum se hostem a macedonibus
iudicatum bellumque antigono decretum cognouit ultro ea
militibus suis indicauitne fama aut rem in maius extolleret
aut militum animos rerum nouitate terreretsimul an ut circa
se animati essent cognosceret sumpturus consilium ex motu
uniuersorum constanter tamen praefatus est si cui haec
terrori essent habere eum discedendi potestatem qua uoce
adeo cunctos in studium partium suarum induxit ut ultra bellum
omnes hortarentur rescissurosque se ferro decreta macedonum
adfirmarent tunc exercitu in aeoliam promoto pecunias
ciuitatibus imperat recusantes dare hostiliter diripit inde
sardas profectus ad cleopatram sororem alexandri magni ut eius
uoce centuriones principalesque confirmarentur existimaturos ibi
maiestatem regiam uerti unde soror alexandri staret tanta
ueneratio magnitudinis alexandri erat ut etiam per uestigia
mulierum fauor sacrati eius nominis quaereretur cum reuersus
in castra esset epistulae totis castris abiectae inueniuntur
quibus his qui eumenis caput ad antigonum detulissent magna
praemia definiebantur his cognitis eumenes uocatis ad
contionem militibus primo gratias agit quod nemo inuentus esset
qui spem cruenti praemii fidei sacramenti anteponerettum
deinde callide subnectit confictas has a se epistulas ad
experiundos suorum animos esse ceterum salutem suam in
omnium potestate esse nec antigonum nec quemquam ducum sic uelle
uincere ut ipse in se exemplum pessimum statuat hoc facto
et in praesenti labantium animos deterruit et in futurum
prouidit ut si quid simile accidisset non se ab hoste
corrumpi sed ab duce temptari arbitrarentur
 omnes igitur operam suam certatim ad custodiam salutis eius
offerunt
  cum interim antigonus cum exercitu superuenit castrisque
positis postera die in aciem procedit nec eumenes moram
proelio fecit qui uictus in munitum quoddam castellum confugit
ubi cum uideret se fortunam obsidionis subiturum maiorem
exercitus partem dimisit ne aut consensu multitudinis hosti
traderetur aut obsidio ipsa multitudine grauaretur legatos
deinde ad antipatrum qui solus par antigoni uiribus uidebatur
supplices mittit a quo cum auxilia eumeni missa antigonus
didicisset ab obsidione recessit erat quidem solutus ad
tempus metu mortis eumenes sed nec salutis dimisso exercitu
magna spes erat omnia igitur circumspicienti optimum uisum
est ad alexandri magni argyraspidas inuictum exercitum et tot
uictoriarum praefulgentem gloria decurreresed argyraspides
post alexandrum omnes duces fastidiebant sordidam militiam sub
aliis post tanti regis memoriam existimantes itaque eumenes
blandimentis agere suppliciter singulos adloqui nunc
conmilitones suos nunc patronos appellans periculorum
orientalium socios nunc refugia salutis suae et unica praesidia
commemorans solos essequorum uirtute oriens sit domitus
solos qui militiam liberi patris qui herculis monumenta
superarintper hos alexandrum magnum factum per hos diuinos
honores et inmortalem gloriam consecutum orat ut non tam
ducem se quam conmilitonem recipiant unumque ex corpore suo esse
uelint receptus hac lege paulatim imperium primum monendo
singulos mox quae perperam facta erant blande corrigendo
usurpat nihil in castris sine illo agi nihil administrari sine
sollertia illius poterat

 ad postremum cum antigonum uenire cum exercitu nuntiatum
esset conpellit in aciem descendere ibi cum ducis imperia
contemnunt hostium uirtute superantur in eo proelio non
gloriam tantum tot bellorum cum coniugibus et liberis sed et
praemia longa militia parta perdiderunt sed eumenes qui
auctor cladis erat nec aliam spem salutis reliquam habebat
uictos hortabatur nam et uirtute eos superiores fuisse
adfirmabat quippe ab his u milia hostium caesa et si in bello
perstent ultro hostes pacem petituros damna quibus se
uictos putent duo milia mulierum et paucos infantes et seruitia
esse quae melius uincendo possint reparare quam deserendo
uictoriam porro argyraspides neque fugam se temptaturos
dicunt post damna patrimoniorum et post coniuges amissas neque
bellum gesturos contra liberos suosultroque eum conuiciis
agitant quod se post tot annos emeritorum stipendiorum redeuntes
domum cum praemiis tot bellorum ab ipsa missione rursus in nouam
militiam inmensaque bella reuocaueritet a laribus iam quodam
modo suis et ab ipso limine patriae abductos inanibus promissis
deceperitnunc quoque amissis omnibus felicis militiae
quaestibus ne uictos quidem in misera et inopi senecta quiescere
sinat ignaris deinde ducibus confestim ad antigonum legatos
mittunt petentes ut sua reddi iubeat is redditurum se
pollicetur si eumenen sibi tradant quibus cognitis eumenes
cum paucis fugere temptauit sed retractus desperatis rebus cum
concursus multitudinis factus esset petit ut postremum sibi
adloqui exercitum liceret

 iussus ab uniuersis dicere facto silentio laxatisque
uinculis prolatam sicut erat catenatus manum ostendit
cernitis milites inquit habitum atque ornamenta ducis
uestri quae mihi non hostium quisquam inposuit nam hoc etiam
solacio foret uos me ex uictore uictum uos me ex imperatore
captiuum fecistis qui ter intra hunc annum in mea uerba iure
iurando obstricti estis sed ista omitto neque enim miseros
conuicia decentunum oro si propositorum antigoni in meo
capite summa consistit inter uos me uelitis mori nam neque
illius interest quemadmodum aut ubi cadam et ego fuero
ignominia mortis liberatus hoc si inpetro soluo uos iure
iurando quotiens uos sacramento mihi deuouistis aut si ipsos
pudet roganti uim adhibere ferrum huc date et permittite quod
uos facturos pro imperatore iurastis imperatorem pro uobis sine
religione iuris iurandi facere cum non obtineret preces in
iram uertit at uos ait deuota capita respiciant dii
periuriorum uindices talesque uobis exitus dent quales uos
ducibus uestris dedistis nempe uos idem paulo ante et
perdiccae sanguine estis aspersi et in antipatrum eadem moliti
ipsum denique alexandrum si fas fuisset eum mortali manu
cadere interempturi quod maximum erat seditionibus agitastis
ultima nunc ego perfidorum uictima has uobis diras atque
inferias dicout inopes extorresque omne aeuum in hoc
castrensi exilio agatis deuorentque uos arma uestra quibus
plures uestros quam hostium duces absumpsistis plenus
deinde ira custodes suos praecedere ad antigoni castra coepit
sequitur exercitus prodito imperatore suo et ipse captiuus
triumphumque de se ipse ad uictoris castra ducitomnia
auspicia regis alexandri et tot bellorum palmas laureasque una
secum uictori tradenteset ne quid deesset pompae elephanti
quoque et auxilia orientalia subsecuntur tanto pulchrior
haec antigono quam alexandro tot uictoriae fuerunt ut cum ille
orientem uicerit hic etiam eos a quibus oriens uictus fuerat
superauerit igitur antigonus domitores illos orbis exercitui
suo diuidit redditis eorum quae in uictoria ceperat
eumenen uerecundia prioris amicitiae in conspectum suum
uenire prohibitum adsignari custodibus praecepit

 interea eurydice uxor arridaei regis ut polyperconta a
graecia redire in macedoniam cognouit et ab eo arcessitam
olympiadamuliebri aemulatione perculsa abutens ualetudine
uiri cuius officia sibi uindicabatscribit regis nomine
polyperconti cassandro exercitum tradat in quem regni
administrationem rex transtulerit eadem et in asiam antigono per
epistulas nuntiat quo beneficio deuinctus cassander nihil
non ex arbitrio muliebris audaciae gerit dein profectus in
graeciam multis ciuitatibus bellum infert quarum excidio
uelut uicino incendio territi spartani urbem quam semper armis
non muris defenderant tunc contra responsa fatorum et ueterem
maiorum gloriam armis diffisi murorum praesidio includunt
tantum eos degenerauisse a maioribus ut cum multis saeculis
murus urbi uirtus ciuium fuerit tunc ciues saluos se non
existimauerint fore nisi intra muros laterent
 dum haec aguntur cassandrum a graecia turbatus macedoniae
status domum reuocauit namque olympias mater alexandri
regis cum ab epiro in macedoniam prosequente aeacida rege
molossorum ueniret prohiberique finibus ab eurydice et arridaeo
rege coepissetseu memoria mariti seu magnitudine filii et
indignitate rei moti macedones ad olympiada transiere cuius
iussu et eurydice et rex occiditur sex annis post alexandrum
potitus regno

 sed nec olympias diu regnauit nam cum principum passim
caedes muliebri magis quam regio more fecisset fauorem sui in
odium uertit itaque audito cassandri aduentu diffisa
macedonibus cum nuru roxane et nepote hercule in pydnam urbem
concedit proficiscenti deidamia aeacidae regis filia et
thessalonice priuigna et ipsa clara philippi patris nomine
multaeque aliae principum matronae speciosus magis quam utilis
grex comites fuere haec cum nuntiata cassandro essent
statim citato cursu pydnam uenit et urbem obsidione cingit
cum fame ferroque urgeretur olympias longae obsidionis taedio
pacta salute uictori se tradidit sed cassander ad contionem
uocato populo sciscitaturus quid de olympiade fieri uelint
subornat parentes interfectorum qui sumpta lugubri ueste
crudelitatem mulieris accusarent a quibus accensi macedones
sine respectu pristinae maiestatis occidendam decernunt
inmemores prorsusquod per filium eius uirumque non solum
uitam ipsi inter finitimos tutam habuissent uerum etiam tantas
opes imperiumque orbis quaesissent sed olympias ubi
obstinatos uenire ad se armatos uidet ueste regali duabus
ancillis innixa ultro obuiam procedit qua uisa percussores
adtoniti fortuna maiestatis prioris et tot in ea memoriae
occurrentibus regum suorum nominibus substiterunt donec a
cassandro missi suntqui eam confoderent non refugientem
gladium sed nec uulnera aut muliebriter uociferantem sed uirorum
fortium more pro gloria ueteris prosapiae morti succumbentem ut
alexandrum posses etiam in moriente matre cognoscere
compsisse insuper expirans capillos et ueste crura contexisse
fertur ne quid posset in corpore eius indecorum uideri
post haec cassander thessalonicen regis arridaei filiam
uxorem duxit filium alexandri cum matre in arcem amphipolitanam
custodiendos mittit


 liber xu  


 perdicca et fratre eius eumene ac polyperconte ceterisque
ducibus diuersae partis occisis finitum certamen inter
successores alexandri magni uidebatur cum repente inter ipsos
uictores nata discordia est quippe postulantibus ptolomeo et
cassandro et lysimacho ut pecunia in praeda capta prouinciaeque
diuiderentur antigonus negauit se in eius belli praemia socios
admissurum in cuius periculum solus descenderitet ut
honestum aduersus socios bellum suscipere uideretur diuulgat se
olympiadis mortem a cassandro interfectae ulcisci uelle et
alexandri regis sui filium cum matre obsidione amphipolitana
liberare his cognitis ptolomeus et cassander inita cum
lysimacho et seleuco societate bellum terra marique enixe
instruunt tenebat ptolomeus aegyptum cum africae parte maiore
et cypro et phoenice cassandro parebat macedonia cum graecia
asiam et partes orientis occupauerat antigonus cuius filius
demetrius prima belli congressione a ptolomeo apud galamam
uincitur in quo proelio maior ptolomei moderationis gloria
quam ipsius uictoriae fuitsiquidem et amicos demetrii non
solum cum suis rebus uerum etiam additis insuper muneribus
dimisit et ipsius demetrii priuatum omne instrumentum ac familiam
reddidit adiecto honore uerborumnon se propter praedam sed
propter dignitatem inisse bellum indignatum quod antigonus
deuictis diuersae factionis ducibus solus communis uictoriae
praemia corripuisset

 dum haec aguntur cassander ab apollonia rediens incidit in
audariatas qui propter ranarum muriumque multitudinem relicto
patrio solo sedes quaerebantueritus ne macedoniam
occuparent facta pactione in societatem eos recepit agrosque iis
ultimos macedoniae adsignat deinde ne hercules alexandri
filius qui annos xiu excesserat fauore paterni nominis in regum
macedoniae uocaretur occidi eum tacite cum matre barsine iubet
corporaque eorum terra obrui ne caedes sepultura
prodereturet quasi parum facinoris in ipso primum rege mox
in matre eius olympiade ac filio admisissetalterum quoque
filium cum matre roxane pari fraude interfecit scilicet quasi
regnum macedoniae quod adfectabat aliter consequi quam scelere
non posset interea ptolomeus cum demetrio nauali proelio
iterato congreditur et amissa classe hostique concessa uictoria
in aegyptum refugit demetrius filium ptolomei leontiscum et
fratrem menelaum amicosque eius cum priuati instrumenti
ministerio pari prouocatus antea munere aegyptum remittitet
ut appareret eos non odii sed dignitatis gloria accensos donis
muneribusque inter ipsa bella contendebant tanto honestius
tunc bella gerebantur quam nunc amicitiae coluntur hac
uictoria elatus antigonus regem se cum demetrio filio appellari a
populo iubet ptolomeus quoque ne minoris apud suos
auctoritatis haberetur rex ab exercitu cognominatur quibus
auditis cassander et lysimachus et ipsi regiam sibi maiestatem
uindicauerunt huius honoris ornamentis tam diu omnes
abstinuerunt quam diu filii regis sui superesse potuerunt
tanta in illis uerecundia erat ut cum opes regias haberent
regum tamen nominibus aequo animo caruerint quoad alexandro
iustus heres fuit sed ptolomeus et cassander ceterique
factionis alterius duces cum carpi se singulos ab antigono
uiderent dum priuatum singulorum non commune uniuersorum bellum
ducunt nec auxilium ferre alter alteri uolunt quasi uictoria
uniusnon omnium foret per epistulas se inuicem confirmantes
tempus locum coeundi condicunt bellumque communibus uiribus
instruunt cui cum cassander interesse propter finitimum
bellum non posset lysimachum cum ingentibus copiis in auxilium
sociis mittit

 erat hic lysimachus inlustri quidem macedoniae loco natus
sed uirtutis experimentis omni nobilitate clarior quae tanta in
illo fuitut animi magnitudine philosophiam ipsam uiriumque
gloria omnes per quos oriens domitus est uicerit quippe cum
alexander magnus callisthenen philosophum propter salutationis
persicae interpellatum morem insidiarum quae sibi paratae
fuerantconscium fuisse iratus finxisset eumque truncatis
crudeliter omnibus membris abscisisque auribus ac naso labiisque
deforme ac miserandum spectaculum reddidissetinsuper in cauea
cum cane clausum ad metum ceterorum circumferrettunc
lysimachus audire callisthenen et praecepta ab eo uirtutis
accipere solitus miseratus tanti uiri non culpae sed libertatis
poenas pendentis uenenum ei in remedia calamitatium dedit
quod adeo alexander aegre tulit ut eum obici ferocissimo
leoni iuberet sed cum ad conspectum eius concitatus leo
impetum fecisset manum amiculo inuolutam lysimachus in os leonis
inmersit abreptaque lingua feram exanimauit quod cum
nuntiatum regi esset admiratio in satisfactionem cessit
carioremque eum propter constantiam tantae uirtutis habuit
lysimachus quoque magno animo regis ueluti parentis
contumeliam tulit denique omni ex animo huius facti memoria
exturbata post in india insectanti regi quosdam palantes hostes
cum a satellitum turba equi celeritate desertus esset solus ei
per inmensas harenarum moles cursus comes fuit quod idem
antea philippus frater eius cum facere uoluisset inter manus
regis expirauerat sed lysimachum desiliens equo alexander
hastae cuspide ita in fronte uulnerauit ut sanguis aliter cludi
non posset quam diadema sibi demptum rex adligandi uulneris causa
capiti eius inponeret quod auspicium primum regalis
maiestatis lysimacho fuit sed et post alexandri mortem cum
inter successores eius prouinciae diuiderentur ferocissimae
gentes quasi omnium fortissimo adsignatae sunt adeo etiam
consensu uniuersorum palmam uirtutis inter ceteros tulit

 priusquam bellum inter ptolomeum sociosque eius aduersum
antigonum committeretur repente ex asia maiore digressus
seleucus nouus antigono hostis accesserat huius quoque uirtus
clara et origo admirabilis fuitsiquidem mater eius laodice
cum nupta esset antiocho claro inter philippi duces uiro uisa
sibi est per quietem ex concubitu apollinis
concepissegrauidamque factam munus concubitus a deo anulum
accepisse in cuius gemma anchora sculpta esset iussaque donum
filio quem peperisset dare admirabilem fecit hunc uisum et
anulus qui postera die eiusdem sculpturae in lecto inuentus est
et figura anchorae quae in femore seleuci nata cum ipso paruulo
fuit quamobrem laodice anulum seleuco eunti cum alexandro
magno ad persicam militiam edocto de origine sua dedit ubi
post mortem alexandri occupato regno orientis urbem condidit ibi
quoque geminae originis memoriam consecrauit nam et urbem ex
antiochi patris nomine antiochiam uocauit et campos uicinos urbi
apollini dicauit originis eius argumentum etiam in posteris
mansit siquidem filii nepotesque eius anchoram in femore ueluti
notam generis naturalem habuere multa in oriente post
diuisionem inter socios regni macedonici bella gessit
principio babyloniam cepit inde auctis ex uictoria uiribus
bactrianos expugnauit transitum deinde in indiam fecit quae
post mortem alexandri ueluti ceruicibus iugo seruitutis
excusso praefectos eius occiderat auctor libertatis
sandrocottus fuerat sed titulum libertatis post uictoriam in
seruitutem uerteratsiquidem occupato regno populum quem ab
externa dominatione uindicauerat ipse seruitio premebat
fuit hic humili quidem genere natus sed ad regni potestatem
maiestate numinis inpulsus quippe cum procacitate sua
nandrum regem offendisset interfici a rege iussus salutem pedum
celeritate quaesierat ex qua fatigatione cum somno captus
iaceret leo ingentis formae ad dormientem accessit sudoremque
profluentem lingua ei detersit expergefactumque blande reliquit
hoc prodigio primum ad spem regni inpulsus contractis
latronibus indos ad nouitatem regni sollicitauit molienti
deinde bellum aduersus praefectos alexandri elephantus ferus
infinitae magnitudinis ultro se obtulit et ueluti domita
mansuetudine eum tergo excepit duxque belli et proeliator
insignis fuit sic adquisito regno sandrocottus ea
tempestate qua seleucus futurae magnitudinis fundamenta
iaciebat indiam possidebatcum quo facta pactione seleucus
conpositisque in oriente rebus in bellum antigoni descendit
adunatis igitur omnium sociorum copiis proelium committitur
in eo antigonus occiditur demetrius filius eius in fugam
uertitur sed socii profligato hostili bello denuo in semet
ipsos arma uertunt et cum de praeda non conuenirent iterum in
duas factiones diducuntur seleucus demetrio ptolomeus
lysimacho iunguntur cassandro defuncto philippus filius
succedit sic quasi ex integro noua macedoniae bella
nascuntur

 liber xui  


 post cassandri regis filiique eius philippi continuas
mortes thessalonice regina uxor cassandri non magno post
tempore ab antipatro filio cum uitam etiam per ubera materna
deprecaretur occiditur causa parricidii fuit quod post
mortem mariti in diuisione inter fratres regni propensior fuisse
pro alexandro uidebatur quod facinus eo grauius omnibus uisum
est quod nullum maternae fraudis uestigium fuitquamquam in
parricidio nulla satis iusta causa ad sceleris patrocinia
praetexi potest post haec igitur alexander in ultionem
maternae necis cum fratre gesturus bellum auxilium a demetrio
petit nec demetrius spe inuadendi macedonici regni moram
fecit cuius aduentum uerens lysimachus persuadet genero suo
antipatro ut malit cum fratre in gratiam reuerti quam paternum
hostem in macedoniam admitti incohatam igitur inter fratres
reconciliationem cum praesensisset demetrius per insidias
alexandruminterfecit occupatoque macedoniae regno caedem apud
exercitum excusaturus in contionem uocat ibi priorem se
petitum ab alexandro adlegat nec fecisse se sed occupasse
insidias regem autem se macedoniae uel aetatis experimentis
uel causis iustiorem esse patrem enim suum et philippo regi
et alexandro magno socium in omni militia fuisseliberorum
deinde alexandri ministrum et ad persequendos defectores ducem
extitisse contra antipatrum auum horum adulescentium
amariorem semper ministrum regni quam ipsos reges fuisse
cassandrum uero patrem extinctorem regiae domus non
feminis non pueris pepercisse nec cessasse quoad omnem stirpem
regiae subolis deleret horum scelerum ultionem quia
nequisset ab ipso cassandro exigere ad liberos eius translatam
quamobrem etiam philippum alexandrumque si quis manium
sensus est non interfectores suos ac stirpis suae sed ultores
eorum macedoniae regnum tenere malle per haec mitigato
populo rex macedoniae appellatur lysimachus quoque cum bello
dromichaetis regis thracum premeretur ne eodem tempore
aduersus eum dimicare necesse haberet tradita ei altera parte
macedoniae quae antipatro genero eius obuenerat pacem cum eo
fecit

 igitur demetrius totis macedoniae regni uiribus instructus
cum asiam occupare statuisset iterato ptolomeus seleucus et
lysimachus experti priore certamine quantae uires essent
concordia pacta societate adunatisque exercitibus bellum
aduersus demetrium transferunt in europam his comitem se et
belli socium iungit pyrrus rex epiri sperans non difficilius
demetrium amittere macedoniam posse quam adquisierat nec spes
frustra fuit quippe exercitu eius corrupto ipsoque in fugam
acto regnum macedoniae occupauit dum haec aguntur lysimachus
generum suum antipatrum regnum macedoniae ademptum sibi fraude
soceri querentem interficit filiamque suam eurydicen querelarum
sociam in custodiam traditatque ita uniuersa cassandri domus
alexandro magno seu necis ipsius seu stirpis extinctae poenas
partim caede partim supplicio partim parricidio luit
demetrius quoque a tot exercitibus circumuentus cum posset
honeste mori turpiter se dedere seleuco maluit
 finito bello ptolomeus cum magna rerum gestarum gloria
moritur is contra ius gentium minimo natu ex filiis ante
infirmitatem regnum tradiderat eiusque rei populo rationem
reddideratcuius non minor fauor in accipiendo quam patris in
tradendo regno fuerat inter cetera patris et filii mutuae
pietatis exempla etiam ea res amorem populi iuueni conciliauerat
quod pater regno publice ei tradito priuatus officium regi inter
satellites fecerat omnique regno pulchrius regis esse patrem
duxerat

 sed inter lysimachum et pyrrum regem socios paulo ante
adsiduum inter pares discordiae malum bellum mouerat uictor
lysimachus pulso pyrro macedoniam occupauerat inde thraciae
ac deinceps heracleae bellum intulerat cuius urbis et initia et
exitus admirabiles fuere quippe boeotiis pestilentia
laborantibus oraculum delphis responderat coloniam in ponti
regione sacram herculi conderent cum propter metum longae ac
periculosae nauigationis mortem in patria omnibus praeoptantibus
res omissa esset bellum his phocenses intuleruntquorum cum
aduersa proelia paterentur iterato ad oraculum decurrunt
responsum idem belli quod pestilentiae remedium fore igitur
conscripta colonorum manu in pontum delati urbem heracleam
condiderunt et quoniam fatorum auspiciis in eas sedes delati
erant breui tempore magnas opes parauere multa deinde huius
urbis aduersus finitimos bella multa etiam domesticae
dissensionis mala fuere inter cetera magnifica uel praecipue
illud memorabile fuit cum rerum potirentur athenienses
uictisque persis graeciae et asiae tributum in tutelam classis
descripsissent omnibus cupide ad praesidium salutis suae
conferentibus soli heracleenses ob amicitiam regum persicorum
conlationem abnuerant missus itaque ab atheniensibus
lamachus cum exercitu ad extorquendum quod negabatur dum
relictis in litore nauibus agros heracleensium populatur classem
cum maiore parte exercitus naufragio repentinae tempestatis
amisit itaque cum neque mari posset amissis nauibus neque
terra auderet cum parua manu inter tot ferocissimas gentes
reuerti heracleenses honestiorem beneficii quam ultionis
occasionem rati instructos commeatibus auxiliisque
dimittuntbene agrorum suorum populationem inpensam
existimantes si quos hostes habuerant amicos reddidissent

 passi sunt inter plurima mala etiam tyrannidemsiquidem
cum plebs et tabulas nouas et diuisionem agrorum diuitum
inpotenter flagitarent diu re in senatu tractata cum exitus rei
non inuenireturpostremum aduersus plebem nimio otio
lasciuientem auxilia a timotheo atheniensium duce mox ab
epaminonda thebanorum petiuere utrisque negantibus ad
clearchum quem ipsi in exilium egerant decurrunt tanta
calamitatium necessitas fuit ut cui patriam interdixerant eum
ad tutelam patriae uocarent sed clearchus exilio
facinorosior redditus et dissensionem populi occasionem
inuadendae tyrannidis existimansprimo tacitus cum mithridate
ciuium suorum hoste conloquitur et inita societate paciscitur
ut reuocatus in patriam prodita ei urbe praefectus eius
constitueretur postea autem insidias quas ciuibus parauerat
in ipsum mithridatem uerterat namque cum uelut arbiter
ciuilis discordiae exilio reuersus esset statuto tempore quo
urbem mithridati traderet ipsum cum amicis suis cepit captum
accepta ingenti pecunia dimisit atque ut in illo subitum se
ex socio fecit hostem sic ex defensore senatoriae causae repente
patronus plebis euasitet aduersus auctores potentiae suae a
quibus reuocatus in patriam per quos in arce conlocatus fuerat
non solum plebem accendit uerum etiam nefandissima quaeque
tyrannicae crudelitatis exercuit igitur populo ad contionem
uocato neque adfuturum se amplius grassanti in populum senatui
ait intercessurum etiam si in pristina saeuitia
perseueretquodsi pares se crudelitati senatorum arbitrentur
abiturum cum militibus suis neque ciuilibus discordiis
interfuturumsin uero diffidant uiribus propriis uindictae
se ciuium non defuturum proinde consulant sibi ipsi iubeant
abire se an sibi malint uel causae populari socium remanere
his uerbis sollicitata plebs summum ad eum imperium defert
et dum senatus potentiae irascitur in seruitutem se tyrannicae
dominationis cum coniugibus et liberis tradit igitur
clearchus lx senatores conprehensos nam ceteri in fugam dilapsi
erant in uincula conpingit laetari plebs quod a duce
potissimum senatorum senatus deleretur uersaque uice auxilium
eorum in exitium conuersum esse quibus dum mortem passim
omnibus minaturcariora eorum pretia fecit siquidem
clearchus magna pecunia quasi minis populi occulte eos
subtracturus accepta spoliatos fortunis uita quoque spoliauit

 cognito deinde quod bellum sibi ab iis qui profugerant
misericordia in auxilium sollicitatis ciuitatibus pararetur
seruos eorum manumittit etne quid mali adflictis
honestissimis domibus deesset uxores eorum filiasque nubere
seruis suis proposita recusantibus morte conpellit ut eos sibi
fidiores et dominis infestiores redderet sed matronis tam
lugubres nuptiae grauiores repentinis funeribus fuere itaque
multae se ante nuptias multae in ipsis nuptiis occisis prius
nouis maritis interficiunt et se tam funestis calamitatibus
uirtute ingenui pudoris eripiunt proelium deinde committitur
quo uictor tyrannus captiuos senatores in triumphi modum per ora
ciuium trahit reuersus in urbem alios uincit torquetque
alios alios occidit nullus locus urbis a crudelitate tyranni
uacat accedit saeuitiae insolentia crudelitati adrogantia
interdum ex successu continuae felicitatis obliuiscitur se
hominem interdum iouis filium dicit eunti per publicum aurea
aquila uelut argumentum generis praeferebaturueste purpurea
et cothurnis regum tragicorum et aurea corona
utebaturfilium quoque suum ceraunon uocat ut deos non
mendacio tantum uerum etiam nominibus inludat haec illum
facere duo nobilissimi iuuenes chion et leonides indignantes
patriam liberaturi in necem tyranni conspirant erant hi
discipuli platonis philosophi qui uirtutem ad quam cotidie
perfectius praeceptis magistri erudiebantur patriae exhibere
cupientes l cognatos ueluti clientes in insidiis locant ipsi
more iurgantium ad tyrannum ueluti ad regem in arcem
contenduntqui iure familiaritatis admissi dum alterum
priorem dicentem intentus audit tyrannus ab altero occupatur
sed et ipsi sociis tardius auxilium ferentibus a satellitibus
obruuntur qua re factum est ut tyrannus quidem
occideretur sed patria non liberaretur nam frater clearchi
satyrus eadem uia tyrannidem inuadit multisque annis per gradus
successionis heracleenses regnum tyrannorum fuere

 liber xuii  


 per idem ferme tempus hellesponti et chersonesi regionibus
terrae motus fuitmaxime tamen lysimachia urbs ante duos et
xx annos a lysimacho rege condita euersa est quod portentum
dira lysimacho stirpique eius ac regni ruinam cum clade uexatarum
regionum portendebat nec ostentis fides defuit nam breui
post tempore agathoclem filium suum quem in successionem regni
ordinauerat per quem multa bella prospere gesserat non solum
ultra patrium uerum etiam ultra humanum morem perosus ministra
arsinoe nouerca ueneno interfecit haec illi prima mali labes
hoc initium inpendentis ruinae fuit nam parricidium
principum secutae caedes sunt luentium supplicia quod occisum
iuuenem dolebant itaque et ii qui caedibus superfuerant et
ii qui exercitibus praeerantcertatim ad seleucum deficiunt
eumque pronum iam ex aemulatione gloriae bellum lysimacho inferre
conpellunt ultimum hoc certamen conmilitonum alexandri fuit
et uelut ad exemplum fortunae par reseruatum lysimachus
quattuor et lxx annos natus erat seleucus septem et lxx sed
in hac aetate utrique animi iuueniles erant imperiique
cupiditatem insatiabilem gerebantquippe cum orbem terrarum
duo soli tenerent angustis sibi metis inclusi uidebantur
uitaeque finem non annorum spatio sed imperii terminis
metiebantur

 in eo bello lysimachus amissis ante uariis casibus
quindecim liberis non instrenue moriens postremus domus suae
ruinae cumulus accessit laetus tanta uictoria seleucus et
quod maius uictoria putat solum se de cohorte alexandri
remansisse uictoremque uictorum extitisse non humanum esse opus
sed diuinum munus gloriaturignarus prorsus non multo post
fragilitatis humanae se ipsum exemplum futurum quippe post
menses admodum septem a ptolomeo cuius sororem lysimachus in
matrimonio habueratper insidias circumuentus occiditur
regnumque macedoniae quod lysimacho eripuerat cum uita pariter
amittit igitur ptolomeus cum et in gratiam memoriae magni
ptolomei patris et in fauorem ultionis lysimachi ambitiosus ad
populares esset primo lysimachi filios conciliare sibi
statuitnuptiasque arsinoae sororis suae matris eorum petit
puerorum adoptione promissaut cum in locum patris eorum
successisset nihil illi moliri uel uerecundia matris uel
appellatione patris auderent fratris quoque regis aegypti
concordiam per epistulas deprecatur professus deponere se
offensam erepti paterni regni neque amplius a fratre quaesiturum
quod honestius a paterno hoste perceperitomnique arte
adulatur eum ne antigono demetrii filio antiocho filio seleuci
cum quibus bellum habiturus erat tertius sibi hostis accederet
sed nec pyrrus rex epiri omissus ingens momentum futurus
utri parti socius accessissetqui et ipse spoliare singulos
cupiens omnibus se partibus uenditabat itaque tarentinis
aduersus romanos laturus auxilium ab antigono naues ad exercitum
in italiam deportandum mutuo petit ab antiocho pecuniam qui
opibus quam militibus instructior erat ab ptolomeo macedonum
militum auxilia sed ptolomeus cui nulla dilationis ex
infirmitate uirium uenia esset quinque milia peditum equitum iu
milia elephantos l non amplius quam in biennii usum dedit
ob haec pyrrus filia ptolomei in matrimonium accepta uindicem
eum regni reliquit pacificatus cum omnibus finitimis ne
abducta in italiam iuuentute praedam hostibus regnum relinqueret

 sed quoniam ad epiri mentionem uentum est de origine regni
eius pauca narranda sunt molossorum primum in ea regione
regnum fuit post pyrrus achillis filius amisso per
absentiam troianis temporibus paterno regno in his locis
consedit qui pyrridae primo postea epirotae dicti sunt sed
pyrrus cum in templum dodonaei iouis ad consulendum uenisset ibi
lanassam neptem herculis rapuit ex cuius matrimonio octo
liberos sustulit ex his nonnullas uirgines nuptum finitimis
regibus tradidit opesque adfinitatium auxilio magnas parauit
atque ita heleno filio priami regis ob industriam singularem
regnum chaonum et andromachan hectoris e matrimonio suo quos in
diuisione troianae praedae acceperat uxorem
tradiditbreuique post tempore delphis insidiis orestae filii
agamemnonis inter altaria dei interiit successor huic
piales filius fuit per ordinem deinde regnum ad tharybam
descendit cuiquoniam pupillus et unicus ex gente nobili
superesset intentiore omnium cura seruandi eius educandique
publice tutores constituuntur athenas quoque erudiendi
gratia missus quanto doctior maioribus suis tanto et populo
gratior fuit primus itaque leges et senatum annuosque
magistratus et rei publicae formam conposuitet ut a pyrro
sedes sic uita cultior populo a tharyba statuta huius
filius neoptolemus fuit ex quo nata est olympias mater magni
alexandriet alexander qui post eum regnum epiri tenuit et
in italia bello gesto in bruttiis interiit post eius mortem
frater aeacidas regno successit qui adsiduis aduersus macedonas
bellorum certaminibus populum fatigando offensam ciuium
contraxitac propterea in exilium actus pyrrum filium bimum
admodum paruulum in regno reliquit qui et ipse cum a
populo propter odium patris ad necem quaereretur furtim
subtractus in illyriosdefertur traditusque est beroae
glauciae regis uxori nutriendus quae et ipsa genus aeacidarum
erat ibi eum seu misericordia fortunae eius seu infantilibus
blandimentis inductus rex aduersum cassandrum macedoniae regem
qui eum sub belli comminatione deposcebat diu protexit addito
in auxilium etiam adoptionis officio quibus rebus moti
epirotae odio in misericordiam uerso annorum xi eum in regnum
reuocauerunt datis tutoribus qui regnum usque adultam eius
aetatem tuerentur adulescens deinde multa bella gessit
tantusque rerum successu haberi coeptus est ut tarentinos solus
aduersus romanos tueri posse uideretur

 liber xuiii  


 igitur pyrrus rex epiri cum iterata tarentinorum
legatione additis samnitium et lucanorum precibus et ipsis
auxilio aduersus romanos indigentibus fatigaretur non tam
supplicium precibus quam spe inuadendi italiae imperii inductus
uenturum se cum exercitu pollicetur in quam rem inclinatum
semel animum praecipitem agere coeperant exempla maiorum ne aut
inferior patruo suo alexandro uideretur quo defensore idem
tarentini aduersus bruttios usi fuerant aut minores animos magno
alexandro habuisse qui tam longa a domo militia orientem
subegit igitur relicto custode regni ptolomeo filio annos xu
nato exercitum in portu tarentino exponit duobus paruulis
filiis alexandro et heleno in solacia longinquae secum
expeditionis adductis cuius audito aduentu consul romanus
ualerius laeuinus festinans ut prius cum eo congrederetur quam
auxilia sociorum conuenirent exercitum in aciem educit nec
rex tametsi numero militum inferior esset certamini moram
fecit sed romanos uincentes iam inuisitata ante elephantorum
forma stupere primo mox cedere proelio coegit uictoresque iam
noua macedonum repente monstra uicerunt nec hostibus
incruenta uictoria fuit nam et pyrrus ipse grauiter uulneratus
est et magna pars militum eius caesa maioremque gloriam eius
uictoriae quam laetitiam habuit huius pugnae euentum multae
ciuitates secutae pyrro se tradunt inter ceteras etiam locri
prodito praesidio romano ad pyrrum deficiunt ex ea praeda
pyrrus cc captiuos milites gratis romam remisit ut cognita
uirtute eius romani cognoscerent etiam liberalitatem
interiectis deinde diebus cum sociorum exercitus
superuenisset iterato proelium cum romanis facit in quo par
fortuna priori bello fuit

 interea mago dux karthaginiensium in auxilium romanorum
cum centum xx nauibus missus senatum adiit aegre tulisse
karthaginienses adfirmans quod bellum in italia a peregrino rege
paterentur ob quam causam missum se ut quoniam externo
hoste oppugnarentur externis auxiliis iuuarentur gratiae a
senatu karthaginiensibus actae auxiliaque remissa sed mago
punico ingenio post paucos dies tacitus quasi pacificator
karthaginiensium pyrrum adiit speculaturus consilia eius de
sicilia quo eum arcessi fama erat nam romanis eadem causa
mittendi auxilia karthaginiensibus fuerat ut romano bello ne in
siciliam transire posset pyrrus in italia detineretur dum
haec aguntur legatus a senatu romano fabricius luscinus missus
pacem cum pyrro conponit ad quam confirmandam cineas romam
cum ingentibus a pyrro donis missus neminem cuius domus
muneribus pateret inuenit huic continentiae romanorum simile
exemplum isdem ferme temporibus fuit nam missi a senatu
aegyptum legati cum ingentia sibi a ptolomeo rege missa munera
spreuissent interiectis diebus ad cenam inuitatis aureae coronae
missae sunt quas illi ominis causa receptas postera die statuis
regis inposuerunt igitur cineas cum turbatam cum romanis
pacem ab appio claudio renuntiasset interrogatus a pyrro qualis
roma esset respondit regum urbem sibi uisam post haec
legati siculorum superueniunt tradentes pyrro totius insulae
imperium quae adsiduis karthaginiensium bellis uexabatur
itaque relicto locris alexandro filio firmatisque sociorum
ciuitatibus ualido praesidio in siciliam exercitum traiecit

 et quoniam ad karthaginiensium mentionem uentum est de
origine eorum pauca dicenda sunt repetitis tyriorum paulo altius
rebus quorum casus etiam dolendi fuerunt tyriorum gens
condita a phoenicibus fuitqui terrae motu uexati relicto
patrio solo ad syrium stagnum primo mox mari proximum litus
incoluerunt condita ibi urbequam a piscium ubertate sidona
appellauerunt nam piscem phoenices sidon uocant post multos
deinde annos a rege ascaloniorum expugnati nauibus appulsi tyron
urbem ante annum troianae cladis condiderunt ibi persarum
bellis diu uarieque fatigati uictores quidem fuere sed adtritis
uiribus a seruis suis multitudine abundantibus indigna supplicia
perpessi suntqui conspiratione facta omnem liberum populum
cum dominis interficiunt atque ita potiti urbe lares dominorum
occupant rem publicam inuadunt coniuges ducunt et quod ipsi
non erant liberos procreant unus ex tot milibus seruorum
fuit qui miti ingenio senis domini paruulique filii eius fortuna
moueretur dominosque non truci feritate sed pia misericordiae
humanitate respiceret itaque cum uelut occisos alienasset
seruisque de statu rei publicae deliberantibus placuisset regem
ex corpore suo creari eumque potissimum quasi acceptissimum diis
qui solem orientem primus uidisset rem ad stratonem hoc enim
ei nomen erat dominum occulte latentem detulit ab eo
formatus cum medio noctis omnes in unum campum processissent
ceteris in orientem spectantibus solus occidentis regionem
intuebatur id primum aliis uideri furor in occidente solis
ortum quaerere ubi uero dies aduentare coepit editissimisque
culminibus urbis oriens splendere spectantibus aliis ut ipsum
solem aspicerent hic primus omnibus fulgorem solis in summo
fastigio ciuitatis ostendit non seruilis ingenii ratio uisa
requirentibus auctorem de domino confitetur tunc
intellectum est quantum ingenua seruilibus ingenia praestarent
malitiaque seruos non sapientia uincere igitur uenia seni
filioque data est et uelut numine quodam reseruatos arbitrantes
regem stratonem creauerunt post cuius mortem regnum ad
filium ac deinde ad nepotes transiit celebre hoc seruorum
facinus metuendumque exemplum toto orbe terrarum fuit itaque
alexander magnus cum interiecto tempore in oriente bellum
gereret uelut ultor publicae securitatis expugnata eorum urbe
omnes qui proelio superfuerant ob memoriam ueteris caedis
crucibus adfixitgenus tantum stratonis inuiolatum seruauit
regnumque stirpi eius restituit ingenuis et innoxiis incolis
insulae adtributis ut exstirpato seruili germine genus urbis ex
integro conderetur

 hoc igitur modo tyrii alexandri auspiciis conditi
parsimonia et labore quaerendi cito conualuere ante cladem
dominorum cum et opibus et multitudine abundarent missa in
africam iuuentute uticam condidere cum interim rex mutto tyro
decedit filio pygmalione et elissa filia insignis formae
uirgine heredibus institutis sed populus pygmalioni admodum
puero regnum tradidit elissa quoque acherbae auunculo suo
sacerdoti herculis qui honos secundus a rege erat nubit
huic magnae sed dissimulatae opes erant aurumque metu regis
non tectis sed terrae credideratquam rem etsi homines
ignorabant fama tamen loquebatur qua incensus pygmalion
oblitus iuris humani auunculum suum eundemque generum sine
respectu pietatis occidit elissa diu fratrem propter scelus
auersata ad postremum dissimulato odio mitigatoque interim uultu
fugam tacito molitur adsumptis quibusdam principibus in
societatem quibus par odium in regem esse eandemque fugiendi
cupiditatem arbitrabatur tunc fratrem dolo adgreditur
fingit se ad eum migrare uelle ne amplius ei mariti domus
cupidae obliuionis grauem luctus imaginem renouet neue ultra
amara admonitio oculis eius occurrat non inuitus pygmalion
uerba sororis audiuit existimans cum ea et aurum acherbae ad se
uenturum sed elissa ministros migrationis a rege missos
nauibus cum omnibus opibus suis prima uespera inponit prouectaque
in altum conpellit eos onera harenae pro pecunia inuolucris
inuoluta in mare deicere tunc deflens ipsa lugubrique uoce
acherbam ciet orat ut libens opes suas recipiat quas
reliquerit habeatque inferias quas habuerat causam mortis
tunc ipsos ministros adgreditur sibi quidem ait optatam olim
mortem sed illis acerbos cruciatus et dira supplicia inminere
qui acherbae opes quarum spe parricidium rex fecerit auaritiae
tyranni subtraxerint hoc metu omnibus iniecto comites fugae
accepit iunguntur et senatorum in eam noctem praeparata agmina
atque ita sacris herculis cuius sacerdos acherbas fuerat
repetitis exilio sedes quaerunt

 primus illis adpulsus terrae cyprus insula fuitubi
sacerdos iouis cum coniuge et liberis deorum monitu comitem se
elissae sociumque praebuit pactus sibi posterisque perpetuum
honorem sacerdotii condicio pro manifesto omine accepta
mos erat cypriis uirgines ante nuptias statutis diebus dotalem
pecuniam quaesituras in quaestum ad litus maris mittere pro
reliqua pudicitia libamenta ueneri soluturas harum igitur ex
numero lxxx admodum uirgines raptas nauibus inponi elissa iubet
ut et iuuentus matrimonia et urbs subolem habere posset dum
haec aguntur pygmalion cognita sororis fuga cum impio bello
fugientem persequi parasset aegre precibus matris deorumque
minis uictus quieuitcui cum inspirati uates canerent non
inpune laturum si incrementa urbis toto orbe auspicatissimae
interpellasset hoc modo spatium respirandi fugientibus datum
itaque elissa delata in africae sinum incolas loci eius
aduentu peregrinorum mutuarumque rerum commercio gaudentes in
amicitiam sollicitatdein empto loco qui corio bouis tegi
posset in quo fessos longa nauigatione socios quoad
proficisceretur reficere posset corium in tenuissimas partes
secari iubet atque ita maius loci spatium quam petierat
occupat unde postea ei loco byrsae nomen fuit confluentibus
deinde uicinis locorum qui spe lucri multa hospitibus uenalia
inferebantsedesque ibi statuentibus ex frequentia hominum
uelut instar ciuitatis effectum est uticensium quoque legati
dona ut consanguineis adtulerunt hortatique sunt urbem ibi
conderent ubi sedes sortiti essent sed et afros detinendi
aduenas amor cepit itaque consentientibus omnibus karthago
conditur statuto annuo uectigali pro solo urbis in primis
fundamentis caput bubulum inuentum est quod auspicium fructuosae
quidem sed laboriosae perpetuoque seruae urbis fuit propter
quod in alium locum urbs translataibi quoque equi caput
repertum bellicosum potentemque populum futurum significans
urbi auspicatam sedem dedit tunc ad opinionem nouae urbis
concurrentibus gentibus breui et populus et ciuitas magna facta

 cum successu rerum florentes karthaginis opes essent rex
maxitanorum hiarbas decem poenorum principibus ad se arcessitis
elissae nuptias sub belli denuntiatione petit quod legati
reginae referre metuentes punico cum ea ingenio egerunt
nuntiantes regem aliquem poscere qui cultiores uictus eum
afrosque perdoceatsed quem inueniri posse qui ad barbaros et
ferarum more uiuentes transire a consanguineis uelittunc a
regina castigati si pro salute patriae asperiorem uitam
recusarent cui etiam ipsa uita si res exigat debeatur regis
mandata aperuere dicentes quae praecipiat aliis ipsi facienda
esse si uelit urbi consultum esse hoc dolo capta diu
acherbae uiri nomine cum multis lacrimis et lamentatione flebili
inuocato ad postremum ituram se quo sua et urbis fata uocarent
respondit in hoc trium mensium sumpto spatio pyra in ultima
parte urbis instructa uelut placatura uiri manes inferiasque
ante nuptias missura multas hostias caedit et sumpto gladio pyram
conscenditatque ita ad populum respiciens ituram se ad uirum
sicut praeceperint dixit uitamque gladio finiuit quam diu
karthago inuicta fuit pro dea culta est condita est haec
urbs lxxii annis ante quam romacuius uirtus sicut bello
clara fuit ita domi status uariis discordiarum casibus agitatus
est cum inter cetera mala etiam peste laborarent cruenta
sacrorum religione et scelere pro remedio usi suntquippe
homines ut uictimas immolabant et inpuberes quae aetas etiam
hostium misericordiam prouocat aris admouebant pacem deorum
sanguine eorum exposcentes pro quorum uita dii rogari maxime
solent

 itaque aduersis tanto scelere numinibus cum in sicilia diu
feliciter dimicassent translato in sardiniam bello amissa
maiore exercitus parte graui proelio uicti suntpropter quod
ducem suum malchum cuius auspiciis et siciliae partem domuerant
et aduersus afros magnas res gesserant cum parte exercitus quae
superfuerat exulare iusserunt quam rem aegre ferentes
milites quod precibus nequeant armis se consecuturos cum et
preces et minae legatorum spretae essent interiectis diebus
conscensis nauibus armati ad urbem ueniuntubi deos hominesque
testati non se expugnatum sed reciperatum patriam uenire
ostensurosque ciuibus suis non uirtutem sibi priore bellosed
fortunam defuisse prohibitis commeatibus obsessaque urbe in
summam desperationem karthaginienses adduxerunt interea
karthalo malchi exulum ducis filius cum praeter castra patris a
tyro quo decimam herculis ferre ex praeda siciliensi quam
pater eius ceperat a karthaginiensibus missus fuerat
reuerteretur arcessitusque a patre esset prius se publicae
religionis officia executurum quam priuatae pietatis respondit
quam rem etsi indigne ferret pater non tamen uim adferre
religioni ausus est interiectis deinde diebus karthalo petito
commeatu a populo cum reuersus ad patrem esset ornatusque
purpura et infulis sacerdotii omnium se oculis ingereret tum in
secretum abducto pater aitaususne es nefandissimum caput
ista purpura et auro ornatus in conspectum tot miserorum ciuium
uenire et maesta ac lugentia castra circumfluentibus quietae
felicitatis insignibus uelut exultabundus intrare nusquamne te
aliis iactare potuistinullus locus aptior quam sordes patris
et exilii infelicis aerumnae fueruntquid quod paulo ante
uocatus non dico patrem ducem certe ciuium tuorum superbe
spreuistiquid porro tu in purpura ista coronisque aliud quam
uictoriarum mearum titulos gerisquoniam igitur tu in patre
nihil nisi exulis nomen agnoscis ego quoque imperatorem me magis
quam patrem iudicabo statuamque in te exemplum ne quis posthac
infelicibus miseriis patris inludatatque ita eum cum ornatu
suo in altissimam crucem in conspectu urbis suffigi iussit
post paucos deinde dies karthaginem capit euocatoque populo
ad contionem exilii iniuriam queritur belli necessitatem
excusat contentumque uictoria sua punitis auctoribus miserorum
ciuium iniuriosi exilii omnibus se ueniam dare dicit atque
ita decem senatoribus interfectis urbem legibus suis reddidit
nec multo post ipse adfectati regni accusatus duplicis et in
filio et in patria parricidii poenas dedit huic mago
imperator successit cuius industria et opes karthaginiensium et
imperii fines et bellicae gloriae laudes creuerunt

 liber xix  


 mago karthaginiensium imperator cum primus omnium
ordinata disciplina militari imperium poenorum condidisset
uiresque ciuitatis non minus bellandi arte quam uirtute
firmasset diem fungitur relictis duobus filiis asdrubale et
hamilcarequi per uestigia paternae uirtutis decurrentes
sicuti generi ita et magnitudini patris successerunt his
ducibus sardiniae bellum inlatum aduersus afros quoque uectigal
pro solo urbis multorum annorum repetentes dimicatum sed
afrorum sicuti causa iustior ita et fortuna superior
fuitbellumque cum his solutione pecuniae non armis finitum
in sardinia quoque asdrubal grauiter uulneratus imperio
hamilcari fratri tradito interiitcuius mortem cum luctus
ciuitatis tum et dictaturae undecim et triumphi quattuor
insignem fecere hostibus quoque creuere animi ueluti cum
duce uires poenorum cecidissent itaque siciliae populis
propter adsiduas karthaginiensium iniurias ad leonidam fratrem
regis spartanorum concurrentibus graue bellum natum in quo et
diu et uaria uictoria fuit proeliatum dum haec aguntur
legati a dario persarum rege karthaginem uenerunt adferentes
edictum quo poeni humanas hostias immolare et canina uesci
prohibebanturmortuorum quoque corpora cremare potius quam
terra obruere a rege iubebanturpetentes simul auxilia
aduersus graeciam qui inlaturus bellum darius erat sed
karthaginienses auxilia negantes propter adsidua finitimorum
bella ceteris ne per omnia contumaces uiderentur cupide
paruere

 interea hamilcar bello siciliensi interficitur relictis
tribus filiis himilcone hannone gisgone asdrubali quoque
par numerus filiorum fuit hannibal asdrubal et sapho per
hos res karthaginiensium ea tempestate regebantur itaque et
mauris bellum inlatum et aduersus numidas pugnatum et afri
conpulsi stipendium urbis conditae karthaginiensibus remittere
dein cum familia tanta imperatorum grauis liberae ciuitati
esset omniaque ipsi agerent simul et iudicarent centum ex numero
senatorum iudices deligunturqui reuersis a bello ducibus
rationem rerum gestarum exigerent ut hoc metu ita in bello
imperia cogitarent ut domi iudicia legesque respicerent
 in sicilia in locum hamilcaris imperator himilco succedit
qui cum nauali terrestrique bello secunda proelia fecisset
multasque ciuitates cepisset repente pestilentis sideris ui
exercitum amisit quae res cum nuntiata karthagine esset
maesta ciuitas fuit omnia ululatibus non secus ac si urbs ipsa
capta esset personabantclausae priuatae domus clausa deorum
templa intermissa omnia sacra omnia priuata officia damnata
cuncti deinde ad portum congregantur egredientesque paucos e
nauibus qui cladi superfuerant de suis percontantur ut
uero dubia antea spe et suspenso metu incerta orbitatis
expectatione casus suorum miseris eluxit tunc toto litore
plangentium gemitus tunc infelicium matrum ululatus et flebiles
querelae audiebantur

 inter haec procedit inops naui sua imperator sordida
seruilique tunica discinctus ad cuius conspectum plangentium
agmina iunguntur ipse quoque manus ad caelum tendens nunc
sortem suam nunc publicam fortunam defletnunc deos accusat
qui tanta belli decora et tot ornamenta uictoriarum quae ipsi
dederant abstulerint qui captis tot urbibus totiensque hostibus
terrestri naualique proelio uictis exercitum uictorem non bello
sed peste deleuerint deferre se tamen ciuibus suis non
modica solacia quod malis eorum hostes gaudere non gloriari
possintquippe cum neque eos qui mortui sunt a se occisos
neque eos qui reuersi sunt a se fugatos possint
dicerepraedam quam relictis a se castris abstulerint non
esse talem quam uelut spolium uicti hostis ostentent sed quam
possessione uacua fortuitis dominorum mortibus sicuti caduca
occuparint quod ad hostes pertinet uictores se recessisse
quod ad pestem uictos nihil tamen se grauius ferre quam
quod inter fortissimos uiros mori non potuerit seruatusque sit
non ad uitae iucunditatem sed ad ludibrium calamitatis
quamquam ubi miseras copiarum reliquias karthaginem reduxerit
se quoque secuturum commilitones suos ostensurumque
patriaenon ideo se in eam diem uixisse quoniam uellet
uiuere sed ne hos quibus nefanda lues pepercerat inter hostium
exercitus relictos morte sua proderet tali uociferatione
per urbem ingressus ut ad limina domus suae uenit prosecutam
multitudinem uelutpostremo adloquio dimisit obseratisque
foribus ac nemine ad se ne filiis quidem admissis mortem sibi
consciuit

 liber xx  


 dionysius e sicilia karthaginiensibus pulsis occupatoque
totius insulae imperio graue otium regno suo periculosamque
desidiam tanti exercitus ratus copias in italiam
traiecitsimul ut et militum uires continuo labore acuerentur
et regni fines proferrentur prima illi militia aduersus
graecos qui proxima italici maris litora tenebant
fuitquibus deuictis finitimos quosque adgreditur omnesque
graeci nominis italiam possidentes hostes sibi destinatquae
gentes non partem sed uniuersam ferme italiam ea tempestate
occupauerant denique multae urbes adhuc post tantam
uetustatem uestigia graeci moris ostentant namque tuscorum
populi qui oram inferi maris possident a lydia uenerunt et
uenetosquos incolas superi maris uidemus capta et expugnata
troia antenore duce misit adria quoque illyrico mari
proximaquae et adriatico mari nomen dedit graeca urbs
estarpos diomedes exciso ilio naufragio in ea loca delatus
condidit sed et pisae in liguribus graecos auctores habent
et in tuscis tarquinii a thessalis et spina in umbris perusini
quoque originem ab achaeis ducunt quid caeren urbem dicam
quid latinos populos qui ab aenea conditi uidenturiam
falisci nolani abellani nonne chalcidensium coloni
suntquid tractus omnis campaniae quid bruttii
sabiniquequid samnites quid tarentini quos lacedaemone
profectos spuriosque uocatos accipimusthurinorum urbem
condidisse philocteten ferunt ibique adhuc monumentum eius
uisitur et herculis sagittae in apollinis templo quae fatum
troiae fuere

 metapontini quoque in templo mineruae ferramenta quibus
epeos a quo conditi sunt equum troianum fabricauit ostentant
propter quod omnis illa pars italiae maior graecia appellata
est
 sed principio originum metapontini cum sybaritanis et
crotoniensibus pellere ceteros graecos italia statuerunt cum
primum urbem sirim cepissent in expugnatione eius l iuuenes
amplexos mineruae simulacrum sacerdotemque deae uelatum
ornamentis inter ipsa altaria trucidauerunt ob haec cum peste
et seditionibus uexarentur priores crotonienses delphicum
oraculum adierunt responsum his est finem mali fore si
uiolatum mineruae numen et interfectorum manes placassent
itaque cum statuas iuuenibus iustae magnitudinis et in primis
mineruae fabricare coepissent et metapontini oraculo cognito
deorum occupandam manium et deae pacem rati iuuenibus modica et
lapidea simulacra ponunt et deam panificiis placant atque ita
pestis utrubique sedata est cum alteri magnificentia alteri
uelocitate certassent recuperata sanitate non diu
crotonienses quieuere itaque indignantes in oppugnatione
siris auxilium contra se a locrensibus latum bellum his
intulerunt quo metu territi locrenses ad spartanos
decurrunt auxilium supplices deprecantur illi longinqua
militia grauati auxilium a castore et polluce petere eos iubent
neque legati responsum sociae urbis spreuerunt profectique in
proximum templum facto sacrificio auxilium deorum inplorant
litatis hostiis obtentoque ut rebantur quod petebant haud
secus laeti quam si deos ipsos secum auecturi essent puluinaria
iis in naui conponunt faustisque profecti ominibus solacia suis
pro auxiliis deportant

 his cognitis crotonienses et ipsi legatos ad oraculum
delphos mittunt uictoriae facultatem bellique prosperos euentus
deprecantes responsum prius uotis hostes quam armis
uincendos cum uouissent apollini decimas praedae locrenses
et uoto hostium et responso dei cognito nonas uouerunt tacitamque
eam rem habuere ne uotis uincerentur itaque cum in aciem
processissent et crotoniensium centum uiginti milia armatorum
constitissent locrenses paucitatem suam circumspicientes nam
sola xu milia militum habebant omissa spe uictoriae in
destinatam mortem conspiranttantusque ardor ex desperatione
singulos cepit ut uictores se putarent si non inulti
morerentur sed dum mori honeste quaerunt feliciter uicerunt
nec alia causa uictoriae fuit quam quod desperauerunt
pugnantibus locris aquila ab acie numquam recessit eosque tam
diu circumuolauit quoad uincerent in cornibus quoque duo
iuuenes diuerso a ceteris armorum habitu eximia magnitudine et
albis equis et coccineis paludamentis pugnare uisi sunt nec ultra
apparuerunt quam pugnatum est hanc admirationem auxit
incredibilis famae uelocitas nam eadem die qua in italia
pugnatum est et corintho et athenis et lacedaemone nuntiata est
uictoria

 post haec crotoniensibus nulla uirtutis exercitatio nulla
armorum cura fuit oderant enim quae infeliciter sumpserant
mutassentque uitam luxuria ni pythagoras philosophus fuisset
hic sami de marato locuplete negotiatore natus magnisque
sapientiae incrementis formatus aegyptum primo mox babyloniam ad
perdiscendos siderum motus originemque mundi spectandam
profectus summam scientiam consecutus erat inde regressus
cretam et lacedaemona ad cognoscendas minois et lycurgi inclitas
ea tempestate leges contenderat quibus omnibus instructus
crotonam uenit populumque in luxuriam lapsum auctoritate sua ad
usum frugalitatis reuocauit laudabat cotidie uirtutem et
uitia luxuriae casumque ciuitatium ea peste perditarum
enumerabattantumque studium ad frugalitatem multitudinis
prouocauit ut aliquos ex his luxuriatos incredibile uideretur
matronarum quoque separatam a uiris doctrinam et puerorum a
parentibus frequenter habuit docebat nunc has pudicitiam et
obsequia in uiros nunc illos modestiam et litterarum studium
inter haec uelut genetricem uirtutum frugalitatem omnibus
ingerebatconsecutusque disputationum adsiduitate erat ut
matronae auratas uestes ceteraque dignitatis suae ornamenta uelut
instrumenta luxuriae deponerent eaque omnia delata in iunonis
aedem ipsi deae consecrarentprae se ferentes uera ornamenta
matronarum pudicitiam non uestes esse in iuuentute quoque
quantum profligatum sit uicti feminarum contumaces animi
manifestant sed ccc ex iuuenibus cum sodalicii iure
sacramento quodam nexi separatam a ceteris ciuibus uitam
exercerent quasi coetum clandestinae coniurationis haberent
ciuitatem in se conuerterunt quae eoscum in unam domum
conuenissent cremare uoluit in quo tumultu sexaginta ferme
periere ceteri in exilium profecti pythagoras autem cum
annos xx crotone egisset metapontum emigrauit ibique
decessitcuius tanta admiratio fuit ut ex domo eius templum
facerent eumque pro deo colerent

 igitur dionysius tyrannus quem supra a sicilia exercitum
in italiam traiecisse bellumque graecis intulisse memorauimus
expugnatis locris crotonienses uix uires longo otio ex prioris
belli clade resumentes adgrediturqui fortius cum paucis tanto
exercitui eius quam antea cum tot milibus locrensium paucitati
restiterunt tantum uirtutis paupertas aduersus insolentes
diuitias habet tantoque insperata interdum sperata uictoria
certior est sed dionysium gerentem bellum legati gallorum
qui ante menses romam incenderant societatem amicitiamque
petentes adeuntgentem suam inter hostes eius positam esse
magnoque usui ei futuram uel in acie bellanti uel de tergo
intentis in proelium hostibus adfirmant grata legatio
dionysio fuit ita pacta societate et auxiliis gallorum auctus
bellum uelut ex integro restaurat his autem gallis causa in
italiam ueniendi sedesque nouas quaerendi intestina discordia et
adsiduae domi dissensiones fuerequarum taedio cum in italiam
uenissent sedibus tuscos expulerunt et mediolanum comum
brixiam ueronam bergomum tridentum uincentiam condiderunt
tusci quoque duce raeto auitis sedibus amissis alpes
occupauere et ex nomine ducis gentem raetorum condiderunt
sed dionysium in siciliam aduentus karthaginiensium
reuocauit qui reparato exercitu bellum quod deseruerant auctis
uiribus repetebant dux belli hanno karthaginiensis
eratcuius inimicus suniatus potentissimus ea tempestate
poenorum cum odio eius graecis litteris dionysio aduentum
exercitus et segnitiam ducis familiariter praenuntiasset
conprehensis epistulis proditionis eius damnatur facto senatus
consultone quis postea karthaginiensis aut litteris graecis
aut sermoni studeret ne aut loqui cum hoste aut scribere sine
interprete posset nec multo post dionysius quem paulo ante
non sicilia non italia capiebat adsiduis belli certaminibus
uictus fractusque insidiis ad postremum suorum interficitur

 liber xxi  


 extincto in sicilia dionysio tyranno in locum eius milites
maximum natu ex filiis eius nomine dionysium suffecere et
naturae ius secutiet quod firmius futurum esse regnum si
penes unum remansisset quam si portionibus inter plures filios
diuideretur arbitrantur sed dionysius inter initia regni
auunculos fratrum suorum ueluti aemulos imperii sui hortatoresque
puerorum ad diuisionem regni tollere gestiebat quare
paulisper dissimulatum animum prius ad fauorem popularium
conciliandum intendit excusatius facturus quod statuerat si
probatus ante omnibus foret igitur nexorum tria milia carcere
dimittit tributa populo per triennium remittit quibuscumque
delinimentis potest animos omnium sollicitat tunc ad
destinatum facinus conuersus non cognatos tantum fratrumsed
etiam ipsos interficit ut quibus consortium regni debebat ne
spiritus quidem consortium relinqueret tyrannidem in suos prius
quam in exteros auspicatus

 sublatis deinde aemulis in segnitiam lapsus saginam
corporis ex nimia luxuria oculorumque ualetudinem contraxit adeo
ut non solem non puluerem non denique splendorem ferre lucis
ipsius posset propter quae dum contemni se putat saeuitia
grassatur nec ut pater carcerem nexis sed caedibus ciuitatem
repletob quae non contemptior omnibus quam inuisior fuit
itaque cum bellum aduersus eum syracusani decreuissent diu
dubitauit imperium deponeret an bello resisteret sed a
militibus praedam et urbis direptionem sperantibus descendere in
proelium cogitur uictus cum iterato non felicius fortunam
temptasset legatos ad syracusanos mittit spondens se
depositurum tyrannidem si mitterent ad eum quibuscum sibi de
pace conueniret in quam rem missos primores in carcere
retinet atque ita incautis omnibus nec quicquam hostile
metuentibus exercitum ad delendam ciuitatem mittit fit igitur
in ipsa urbe anceps proelium in quo oppidanis multitudine
superantibus dionysius pellitur qui cum obsidionem arcis
timeret cum omni regio apparatu in italiam profugit tacitus
exul locrensibus sociis acceptus uelut iure regnaret arcem
occupat solitamque sibi saeuitiam exercet coniuges principum
ad stuprum rapi iubebat uirgines ante nuptias abducebat
stupratasque procis reddebat locupletissimos quosque aut
ciuitate pellebat aut occidi imperabat bonaque eorum inuadebat

 dein cum rapinae occasio deesset uniuersam ciuitatem
callido commento circumuenit cum reginorum tyranni leophronis
bello locrenses premerentur uouerant si uictores forent ut
die festo ueneris uirgines suas prostituerent quo uoto
intermisso cum aduersa bella cum lucanis gererent in contionem
eos dionysius uocat hortatur ut uxores filiasque suas in
templum ueneris quam possint ornatissimas mittantex quibus
sorte ductae centum uoto publico fungantur religionisque gratia
uno stent in lupanari mense omnibus ante iuratis uiris ne quis
ullam adtaminet quae res ne uirginibus uoto ciuitatem
soluentibus fraudi esset decretum facerent ne qua uirgo
nuberet priusquam illae maritis traderentur probato
consilio quo et superstitioni et pudicitiae uirginum
consulebatur certatim omnes feminae inpensius exornatae in
templum ueneris conueniuntquas omnes dionysius inmissis
militibus spoliat ornamentaque matronarum in praedam suam uertit
quarundam uiros ditiores interficit quasdam ad prodendas
uirorum pecunias torquet cum his artibus per annos sex
regnasset conspiratione locrorum ciuitate pulsus in siciliam
redit ibi syracusas securis omnibus post longam
intercapedinem pacis per proditionem recepit

 dum haec in sicilia geruntur interim in africa princeps
karthaginiensium hanno opes suas quibus uires rei publicae
superabat in occupandam dominationem intendit regnumque inuadere
interfecto senatu conatus est cui sceleri sollemnem
nuptiarum diem filiae suae legit ut religione uotorum nefanda
commenta facilius tegerentur itaque plebi epulas in publicis
porticibus senatui in domo sua parat ut poculis ueneno infectis
secretius senatum et sine arbitris interficeret orbamque rem
publicam facilius inuaderet qua re magistratibus per
ministros prodita scelus declinatum non uindicatum est ne in
uiro tam potenti plus negotii faceret res cognita quam cogitata
contenti itaque cohibuisse decreto modum nuptiarum sumptibus
statuunt idque obseruari non ab uno sed ab uniuersis iubent ne
persona designata non uitia correcta uiderentur hoc consilio
praeuentus iterum seruitia concitat statutaque rursus caedium
die cum denuo se proditum uideret timens iudicium munitum
quoddam castellum cum xx milibus seruorum armatis occupat ibi
dum afros regemque maurorum concitat capitur uirgisque caesus
effossis oculis et manibus cruribusque fractis uelut a singulis
membris poenae exigerentur in conspectu populi occiditur corpus
uerberibus lacerum in crucem figitur filii quoque cognatique
omnes etiam innoxii supplicio traduntur ne quisquam aut ad
imitandum scelus aut ad mortem ulciscendam ex tam nefaria domo
superesset

 interea dionysius syracusis receptus cum grauior
crudeliorque in dies ciuitati esset iterata conspiratione
obsidetur tunc deposito imperio arcem syracusanis cum
exercitu tradidit receptoque priuato instrumento corinthum in
exilium proficiscitur ibi humillima quaeque tutissima
existimans in sordidissimum uitae genus descenditnon
contentus in publico uagari sed potare nec conspici in popinis
lupanaribusque sed totis diebus desiderecum perditissimo
quoque de minimis rebus disceptare pannosus et squalidus
incedere risum libentius praebere quam captarein macello
perstare quod emere non poterat oculis deuorareapud aediles
aduersus lenones iurgare omniaque ista facere ut contemnendus
magis quam metuendus uideretur nouissime ludi magistrum
professus pueros in triuio docebat ut aut a timentibus semper in
publico uideretur aut a non timentibus facilius contemneretur
nam licet tyranni his semper uitiis abundent tamen simulatio
haec uitiorum non naturae erat magisque haec arte quam amisso
regali pudore faciebat expertus quam inuisa tyrannorum forent
etiam sine opibus nomina laborabat itaque inuidiam
praeteritorum contemptu praesentium demere neque honesta sed
tuta consilia circumspiciebat inter has tamen
dissimulationum artes ter insimulatus est adfectatae tyrannidis
nec aliter quam dum contemnitur liberatus est

 inter haec karthaginienses tanto successu rerum alexandri
magni exterriti uerentes ne persico regno et africum uellet
adiungere mittunt ad speculandos eius animos hamilcarem
cognomento rodanum uirum sollertia facundiaque ceteros insignem
augebant enim metum et tyros urbs auctorum originis
suaecapta et alexandria aemula karthaginis in
terminisafricae et aegypti condita et felicitas regis apud
quem nec cupiditas nec fortuna ullo modo terminabantur igitur
hamilcar per parmeniona aditu regis obtento profugisse se ad
regem expulsum patria fingit militemque se expeditionis offert
atque ita consiliis eius exploratis in tabellis ligneis uacua
desuper cera inducta ciuibus suis omnia perscribebat sed
karthaginienses post mortem regis reuersum in patriam quasi
urbem regi uenditasset non ingrato tantum uerum etiam crudeli
animo necauerunt

 liber xxii  


 agathocles siciliae tyrannus qui magnitudini prioris
dionysii successit ad regni maiestatem ex humili et sordido
genere peruenit quippe in sicilia patre figulo natus non
honestiorem pueritiam quam principia originis habuitsiquidem
forma et corporis pulchritudine egregius diu uitam stupri
patientia exhibuit annos deinde pubertatis egressus libidinem
a uiris ad feminas transtulit post haec apud utrumque sexum
famosus uitam latrociniis mutauit interiecto tempore cum
syracusas concessisset adscitusque in ciuitatem inter incolas
essetdiu sine fide fuit quoniam nec in fortunis quod
amitteret nec in uerecundia quod inquinaret habere
uidebaturin summa gregariam militiam sortitus non minus tunc
seditiosa quam antea turpi uita in omne facinus promptissimus
eratnam et manu strenuus et in contionibus perfacundus
habebatur breui itaque centurio ac deinceps tribunus militum
factus est primo bello aduersus aethnaeos magna experimenta
sui syracusanis dedit sequenti campanorum tantam de se spem
omnibus fecit ut in locum demortui ducis damasconis
sufficereturcuius uxorem adulterio cognitam post mortem uiri
in matrimonium recepit nec contentus quod ex inope repente
diues factus esset piraticam aduersus patriam exercuit
saluti ei fuit quod socii capti tortique de illo negauerunt
bis occupare imperium syracusarum uoluit bis in exilium
actus est

  a murgantinis apud quos exulabat odio syracusanorum primo
praetor mox dux creatur in eo bello et urbem leontinorum
capit et patriam suam syracusas obsidere coepitad cuius
auxilium hamilcar dux poenorum inploratus depositis hostilibus
odiis praesidia militum mittit ita uno eodemque tempore
syracusae et ab hoste ciuili amore defensae et a ciue hostili
odio inpugnatae sunt sed agathocles cum uideret fortius
defendi urbem quam oppugnari precibus per internuntios
hamilcarem exorat ut inter se et syracusanos pacis arbitria
suscipiat peculiaria in ipsum officia sui repromittens qua
spe inpletus hamilcar societatem cum eo mutuae potentiae iungit
ut quantum uirium agathocli aduersus syracusanos dedisset tantum
ipse ad incrementa domesticae potentiae recuperaret igitur
non pax tantum agathocli conciliatur uerum etiam praetor
syracusis constituitur tunc hamilcari expositis insignibus
cereris tactisque in obsequia poenorum iurat deinde acceptis
ab eo u milibus afrorum potentissimos quosque ex principibus
interficitatque ita ueluti rei publicae statum formaturus
populum in theatrum ad contionem uocari iubet contracto in
gymnasio senatu quasi quaedam prius ordinaturus sic
conpositis rebus inmissis militibus populum obsidet senatum
trucidatcuius peracta caede ex plebe quoque locupletissimos
et promptissimos interficit

 his ita gestis militem legit exercitumque conscribit quo
instructus finitimas ciuitates nihil hostile metuentes ex
inprouiso adgrediturpoenorum quoque socios permittente
hamilcare foede uexat propter quod querelas karthaginem socii
non tam de agathocle quam de hamilcare detulerunthunc ut
dominum et tyrannum illum ut proditorem arguentes a quo
infestissimo hosti fortunae sociorum interposita pactione donatae
sintsicut ab initio syracusae in pignus societatis sint
traditae urbs semper poenis infesta et de imperio siciliae
karthaginis aemula nunc insuper ciuitates sociorum eidem titulo
pacis addictasdenuntiare igitur se haec breui ad ipsos
redundatura ac propediem sensuros quantum mali non siciliae
magis quam ipsi africae adtulerint his querelis senatus in
hamilcarem accenditur sed quoniam in imperio esset tacita de eo
suffragia tulerunt et sententias priusquam recitarentur in
urnam coniectas obsignari iusserunt dum alter hamilcar gisgonis
filius a sicilia reuerteretur sed haec callida commenta
poenorum et sententias inauditas mors hamilcaris praeuenit
liberatusque est fati munere quem per iniuriam ciues inauditum
damnauerant quae res agathocli aduersus poenos occasionem
mouendi belli dedit prima igitur illi cum hamilcare gisgonis
filio proelii congressio fuit a quo uictus maiori mole
reparaturus bellum syracusas concessit sed secundi
certaminis eadem fortuna quae et prioris fuit

 cum igitur uictores poeni syracusas obsidione cinxissent
agathocles quod se neque uiribus parem neque ad obsidionem
ferendam instructum uideret super haec a sociis crudelitate eius
offensis desertus essetstatuit bellum in africa transferre
mira prorsus audacia ut quibus in solo urbis suae par non erat
eorum urbi bellum inferret et qui sua tueri non poterat
inpugnaret aliena uictusque uictoribus insultaret huius
consilii non minus admirabile silentium quam commentum fuit
populo hoc solum professus inuenisse se uictoriae uiam animos
illi tantum in breuem obsidionis patientiam firmarent uel cui
status praesentis fortunae displiceret dare se ei discedendi
liberam potestatem cum mille sescenti discessissent ceteros
ad obsidionis necessitatem frumento et stipendio instruit l
tantum secum talenta ad praesentem usum aufert cetera ex hoste
melius quam ex sociis paraturus omnes deinde seruos militaris
aetatis libertate donatos sacramento adegit eosque et maiorem
partem ferme militum nauibus inponit ratus exaequata utriusque
ordinis condicione mutuam inter eos uirtutis aemulationem
futuram ceteros omnes ad tutelam patriae relinquit

 septimo igitur imperii anno comitibus duobus adultis
filiis archagatho et heraclidanullo militum sciente quo
ueheretur cursum in africam dirigit cum omnes aut in italiam
praedatum se aut in sardiniam ituros crederent tunc primum
exposito in africae litore exercitu consilium suum omnibus
aperit quo in loco syracusae positae sint ostendit quibus
aliud nullum auxilium superesset quam ut hostibus faciant quae
ipsi patiantur quippe aliter domi aliter foris bella
tractari domi ea sola auxilia esse quae patriae uires
subministrent foris hostem etiam suis uiribus uinci
deficientibus sociis et odio diuturni imperii externa auxilia
circumspicientibus huc accedere quod urbes castellaque
africae non muris cinctae non in montibus positae sint sed in
planis campis sine ullis munimentis iaceant quas omnes metu
excidii facile ad belli societatem perlici posse maius igitur
karthaginiensibus ab ipsa africa quam ex sicilia exarsurum
bellum coituraque auxilia omnium aduersus unam urbem nomine quam
opibus ampliorem et quas non adtulerit uires inde sumpturum
nec in repentino poenorum metu modicum momentum uictoriae
fore qui tanta audacia hostium perculsi trepidaturi sint
accessura et uillarum incendia castellorum urbiumque
contumacium direptionem tum ipsius karthaginis
obsidionemquibus omnibus non sibi tantum in alios sed et
aliis in se sentient patere bella his non solum poenos
uinci sed et siciliam liberari posse nec enim moraturos in eius
obsidione hostes cum sua urgeantur nusquam igitur alibi
facilius bellum sed nec praedam uberiorem inueniri posse nam
capta karthagine omnem africam siciliamque praemium uictorum
fore gloriam certe tam honestae militiae tantam in omne
aeuum futuram ut terminari nullo tempore obliuionis possit ut
dicatur eos solos mortalium esse qui bella quae domi ferre non
poterant ad hostes transtulerint ultroque uictores insecuti sint
et obsessores urbis suae obsederint omnibus igitur forti ac
laeto animo bellum ineundum quo nullum aliud possit aut
praemium uictoribus uberius aut uictis monumentum inlustrius
dare

 his quidem adhortationibus animi militum erigebantur sed
terrebat eos portenti religio quod nauigantibus sol defecerat
cuius rei rationem non minore cura rex quam belli reddebat
adfirmans si prius quam proficiscerentur factum esset
crediturum aduersum profecturis prodigium esse nunc quia
egressis acciderit illis ad quos eatur portendere porro
defectus naturalium siderum semper praesentem rerum statum
mutare certumque esse et florentibus karthaginiensium opibus et
laboribus aduersisque rebus suis commutationem significari
sic consolatis militibus uniuersas naues consentiente exercitu
incendi iubet ut omnes scirent auxilio fugae adempto aut
uincendum aut moriendum esse dein cum omnia quacumque
ingrederentur prosternerent castella uillasque incenderent
obuius ei fuit cum xxx milibus paganorum hannosed proelio
commisso duo de siculis tria milia de poenis cum ipso duce
cecidere hac uictoria et siculorum animi eriguntur et
poenorum franguntur agathocles uictis hostibus urbes
castellaque expugnat praedas ingentes agit hostium multa milia
trucidat castra deinde in quinto lapide a karthagine statuit
ut damna carissimarum rerum uastitatemque agrorum et incendia
uillarum de muris ipsius urbis specularentur interea ingens
tota africa deleti poenorum exercitus fama occupatarumque urbium
diuulgatur stupor itaque omnes et admiratio incessit unde
tanto imperio tam subitum bellum praesertim ab hoste iam uicto
admiratio deinde paulatim in contemptum poenorum uertitur
nec multo post non afri tantum uerum etiam urbes
nobilissimae nouitatem secutae ad agathoclem defecere frumentoque
et stipendio uictorem instruxere

 his poenorum malis etiam deletus in sicilia cum imperatore
exercitus uelut quidam aerumnarum cumulus accessit nam post
profectionem a sicilia agathoclis in obsidione syracusarum poeni
segniores redditi ab antandro fratre regis agathoclis occidione
caesi nuntiabantur itaque cum domi forisque eadem fortuna
karthaginiensium esset iam non tributariae tantum ab his urbes
uerum etiam socii reges deficiebant amicitiarum iura non fide
sed successu ponderantes erat inter ceteros rex cyrenarum
ophellas qui spe inproba regnum totius africae amplexus
societatem cum agathocle per legatos iunxerat pactusque cum eo
fuerat ut siciliae illi sibi africae imperium uictis
karthaginiensibus cederet itaque cum ad belli societatem cum
ingenti exercitu ipse uenisset agathocles blando adloquio et
humili adulatione cum saepius simul cenassent adoptatusque
filius eius ab ophella essetincautum interficit occupatoque
exercitu eius iterato karthaginienses omnibus uiribus bellum
cientes magno utriusque exercitus sanguine graui proelio superat
hoc certaminis discrimine tanta desperatio inlata poenis est
ut nisi in exercitu agathoclis orta seditio fuisset
transiturus ad eum bomilcar rex poenorum cum exercitu fuerit
ob quam noxam in medio foro a poenis patibulo suffixus est ut
idem locus monumentum suppliciorum eius esset qui ante fuerat
ornamentum honorum sed bomilcar magno animo crudelitatem
ciuium tulit adeo ut de summa cruce ueluti de tribunali in
poenorum scelera contionareturobiectans illis nunc hannonem
falsa adfectati regni inuidia circumuentum nunc gisgonis
innocentis exilium nunc in hamilcarem patruum suum tacita
suffragia quod agathoclem socium illis facere quam hostem
maluerit haec cum in maxima populi contione uociferatus esset
expirauit

 interea agathocles profligatis in africa rebus tradito
archagatho filio exercitu in siciliam recurrit nihil actum in
africa existimans si amplius syracusae obsiderentur nam post
occisum hamilcarem gisgonis filium nouus eo a poenis missus
exercitus fuerat statim igitur primo aduentu eius omnes
siciliae urbes auditis rebus quas in africa gesserat certatim
se ei tradunt atque ita pulsis e sicilia poenis totius insulae
imperium occupauit in africam deinde reuersus seditione
militum excipitur nam stipendiorum solutio in aduentum patris
dilata a filio fuerat igitur in contionem uocatos blandis
uerbis permulsit stipendia illis non a se flagitanda esse sed
ab hoste quaerenda communem uictoriam communem praedam futuram
paulum modo adniterentur dum belli reliquiae peraguntur cum
sciant karthaginem captam spes omnium expleturam sedato
militari tumultu interiectis diebus ad castra hostium exercitum
ducit ibi inconsultius proelium committendo maiorem partem
exercitus perdidit cum itaque in castra fugisset uersamque in
se inuidiam temere commissi belli uideret pristinamque offensam
non depensi stipendii metueret concubia nocte solus a castris
cum archagatho filio profugit quod ubi milites cognouere
haud secus quam si ab hoste capti essent trepidauere bis se a
rege suo in mediis hostibus relictos esse proclamantes
salutemque suam desertam ab eo esse quorum ne sepultura quidem
relinquenda fuerit cum persequi regem uellent a numidis
excepti in castra reuertuntur conprehenso tamen reductoque
archagatho qui a patre noctis errore discesserat agathocles
autem nauibus quibus reuersus a sicilia fuerat cum custodibus
earundem syracusas defertur exemplum flagitii singularerex
exercitus sui desertor filiorumque pater proditor interim in
africa post fugam regis milites pactione cum hostibus facta
interfectis agathoclis liberis karthaginiensibus se tradidere
archagathus cum occideretur ab arcesilao amico antea patris
rogauit eum quidnam liberis eius facturum agathoclem putet per
quem ipse liberis careat tunc respondit satis habere se quod
superstites eos esse agathoclis liberis sciat post haec
poeni ad persequendas belli reliquias duces in siciliam miserunt
cum quibus agathocles pacem aequis condicionibus fecit

 liber xxiii  


 agathocles rex siciliae pacificatus cum karthaginiensibus
partem ciuitatium a se fiducia uirium dissidentem armis subegit
dein quasi angustis insulae terminis clauderetur cuius
imperii partem primis incrementis ne sperauerat quidem in
italiam transcendit exemplum dionysii secutus qui multas
italiae ciuitates subegerat primi igitur hostes illi bruttii
fuere quia et fortissimi tum et opulentissimi uidebantur simul
et ad iniurias uicinorum prompti nam multas ciuitates graeci
nominis italia expulerantauctores quoque suos lucanos bello
uicerant et pacem cum his aequis legibus fecerant tanta
feritas animorum erat ut nec origini suae parcerent namque
lucani isdem legibus liberos suos quibus et spartani instituere
soliti erant quippe ab initio pubertatis in siluis inter
pastores habebantur sine ministerio seruili sine ueste quam
induerent uel cui incubarent ut a primis annis duritiae
parsimoniaeque sine ullo usu urbis adsuescerent cibus his
praeda uenatica potus aut lactis aut fontium liquor erat sic ad
labores bellicos indurabantur horum igitur ex numero l
primo ex agris finitimorum praedare soliti confluente deinde
multitudine sollicitati praeda cum plures facti essent infestas
regiones reddebant itaque fatigatus querelis sociorum
dionysius siciliae tyrannus sexcentos afros ad conpescendos eos
miseratquorum castellum proditum sibi per bruttiam mulierem
expugnauerunt ibique ciuitatem concurrentibus ad opinionem nouae
urbis pastoribus statuerunt bruttiosque se ex nomine mulieris
uocauerunt primum illis cum lucanis originis suae
auctoribus bellum fuitqua uictoria erecti cum pacem aequo
iure fecissent ceteros finitimos armis subegerunt tantasque opes
breui consecuti sunt ut perniciosi etiam regibus haberentur
denique alexander rex epiri cum in auxilium graecarum
ciuitatium cum magno exercitu in italiam uenisset cum omnibus
copiis ab his deletus est quare feritas eorum successu
felicitatis incensa diu terribilis finitimis fuit ad
postremum inploratus agathocles spe ampliandi regni a sicilia in
italiam traiecit

 principio aduentus opinione eius concussi legatos ad eum
societatem amicitiamque petentes miserunt quos agathocles ad
cenam inuitatos ne exercitum traici uiderent et in posterum
statuta his die conscensa naui frustratus est sed fraudis
haud laetus euentus fuit siquidem reuerti eum in siciliam
interiectis paucis diebus uis morbi coegitquo toto corpore
conprehensus per omnes neruos articulosque umore pestifero
grassante uelut intestino singulorum membrorum bello
inpugnabatur ex qua desperatione bellum inter filium
nepotemque eius regnum iam quasi mortui uindicantibus oritur
occiso filio regnum nepos occupauit igitur agathocles cum
morbi cura et aegritudo grauiores essent et inter se alterum
alterius malo cresceret desperatis rebus uxorem suam theoxenam
genitosque ex ea duos paruulos cum omni pecunia et familia
regalique instrumento quo praeter illum nemo regum ditior fuit
nauibus inpositos aegyptum unde uxorem acceperat remittit
timens ne praedonem regni sui hostem paterentur quamquam
uxor diu ne ab aegro diuelleretur deprecata est ne discessus
suus adiungi nepotis parricidio posset et tam cruente haec
deseruisse uirum quam ille inpugnasse auum uideretur nubendo
se non prosperae tantum sed omnis fortunae inisse societatem
nec inuitam periculo spiritus sui empturam ut extremos uiri
spiritus exciperet et exsequiarum officium in quod profecta se
nemo sit successurus obsequio debitae pietatis inpleret
discedentes paruuli flebili ululatu amplexi patrem tenebant
ex altera parte uxor maritum non amplius uisura osculis
fatigabat nec minus senis lacrimae miserabiles erant
flebant hi morientem patrem ille exules liberos hi discessu
suo solitudinem patris aegri senis ille in spem regni
susceptos relinqui in egestate lugebat inter haec regia
omnis adsistentium fletibus tam crudelis discidii inpleta
resonabat tandem finem lacrimis necessitas profectionis
inposuit et mors regis proficiscentes filios insecuta est
dum haec aguntur karthaginienses cognitis quae in sicilia
agebantur occasionem totius insulae occupandae datam sibi
existimantes magnis uiribus eo traiciunt multasque ciuitates
subigunt

 eo tempore et pyrrus aduersus romanos bellum gerebatqui
inploratus a sicilia in auxilium sicuti dictum est cum
syracusas uenisset rex siciliae sicut epiri appellatur
quarum rerum felicitate laetus heleno filio siciliae uelut
auitum nam susceptus ex filia agathoclis regis erat alexandro
autem italiae regnum destinat post haec multa secunda proelia
cum karthaginiensibus facit interiecto deinde tempore legati
ab italicis sociis uenere nuntiantes resisti romanis non posse
deditionemque futuram nisi subueniat anxius tam ambiguo
periculo incertusque quid ageret uel quibus primum subueniret in
utrumque pronus consultabatquippe instantibus hinc
karthaginiensibus inde romanis periculosum uidebatur exercitum
in italiam non traicere periculosius a sicilia deducere ne aut
illi non lata ope aut hi deserti amitterentur in hoc aestu
periculorum tutissimus portus consiliorum uisus est omnibus
uiribus decernere in sicilia et profligatis karthaginiensibus
uictorem exercitum transponere in italiam itaque conserto
proelio cum superior fuisset quoniam tamen a sicilia abiret pro
uicto fugere uisus estac propterea socii ab eo defecerunt et
imperium siciliae tam cito amisit quam facile quaesierat
sed nec in italia meliore felicitate usus in epirum
reuertitur admirabilis utriusque res casus in exemplum fuit
nam sicut ante secunda fortuna rebus supra uota fluentibus
italiae siciliaeque imperium et tot de romanis uictorias
adtraxerat ita nunc aduersa uelut in ostentationem fragilitatis
humanae destruens quae cumulauerat siciliensi ruinae naufragium
maris et foedam aduersus romanos pugnam turpemque ab italia
discessum adiecit

 post profectionem a sicilia pyrri magistratus hiero
creatur cuius tanta moderatio fuitut consentiente omnium
ciuitatium fauore dux aduersus karthaginienses primum mox rex
crearetur huius futurae maiestatis ipsa infantis educatio
quasi praenuntia fuit quippe genitus erat patre hieroclito
nobili uiro cuius origo a gelone antiquo siciliae tyranno
manabatsed maternum illi genus sordidum atque adeo pudibundum
fuit nam ex ancilla natus ac propterea a patre uelut
dehonestamentum generis expositus fuerat sed paruulum et
humanae opis egentem apes congesto circa iacentem melle multis
diebus aluere ob quam rem responso aruspicum admonitus pater
qui regnum infanti portendi canebant paruulum recolligit
omnique studio ad spem maiestatis quae promittebatur instituit
eidem in ludo inter coaequales discenti lupus tabulam in
turba puerorum repente conspectus eripuit adulescenti quoque
prima bella ineunti aquila in clipeo noctua in hasta consedit
quod ostentum et consilio cautum et manu promptum regemque
futurum significabat denique aduersus prouocatores saepe
pugnauit semperque uictoriam reportauit a pyrro rege multis
militaribus donis donatus est pulchritudo ei corporis
insignis uires quoque in homine admirabiles fuere in
adloquio blandus in negotio iustus in imperio moderatus
prorsus ut nihil ei regium deesse praeter regnum uideretur

 liber xxiu  


 dum haec in sicilia geruntur interim in graecia
dissidentibus inter se bello ptolomeo cerauno et antiocho et
antigono regibusomnes ferme graeciae ciuitates ducibus
spartanis uelut occasione data ad spem libertatis erectae
missis inuicem legatis per quos in societatis foedera
alligarentur in bellum prorumpunt etne cum antigono sub
cuius regno erant bellum coepisse uiderentur socios eius
aetolos adgrediuntur causas belli praetendentesquod consensu
graeciae sacratum apollini cirraeum campum per uim occupassent
huic bello ducem deligunt area qui adunato exercitu urbes
sataque in his campis posita depopulatur quae auferri non
poterant incendit quod cum e montibus conspicati pastores
aetolorum essent congregati admodum quingenti sparsos hostes
ignorantesque quanta manus esset quoniam conspectum illis metus
et incendiorum fumus abstulerat consectantur trucidatisque
admodum nouem milibus praedones in fugam uerterunt
reparantibus deinde spartanis bellum auxilium multae ciuitates
negauerunt existimantes eos dominationem non libertatem
graeciae quaerere interea inter reges bellum finitur nam
ptolomeus pulso antigono cum regnum totius macedoniae occupasset
pacem cum antiocho facit adfinitatemque cum pyrro rege data ei
in matrimonium filia sua iungit

 exinde externo metu deposito inpium et facinorosum animum
ad domesticae scelera conuertit insidiasque arsinoae sorori
suae instruit quibus et filios eius uita et ipsam cassandreae
urbis possessione priuaret primus ei dolus fuit simulato
amore sororis matrimonium petere aliter enim ad sororis filios
quorum regnum occupauerat quam concordiae fraude peruenire non
poterat sed nota scelerata ptolomei uoluntas sorori erat
itaque non credenti mandat uelle se cum filiis eius regni
consortium iungere cum quibus non ideo se armis contendisse
quoniam eripere his regnum sed quod id facere sui muneris
uellet in hoc mitteret arbitrum iuris iurandi quo praesente
apud deos patrios quibus uellet obsecrationibus se obligaret
incerta arsinoe quid ageret si mitteret decipi periurio si
non mitteret prouocare rabiem fraternae crudelitatis timebat
itaque plus liberis quam sibi timens quos matrimonio suo
protecturam se arbitrabatur mittit ex amicis suis dionemquo
perducto in sanctissimum iouis templum ueterrimae macedonum
religionis ptolomeus sumptis in manus altaribus contingens ipsa
simulacra et puluinaria deorum inauditis ultimisque
execrationibus adiuratse sincera fide sororis matrimonium
petere nuncupaturumque se eam reginam neque in contumeliam eius
se aliam uxorem aliosue quam filios eius liberos habiturum
arsinoe postquam et spe inpleta est et metu soluta ipsa cum
fratre conloquitur cuius uultus et blandientes oculi cum fidem
non minorem quam ius iurandum promitterent reclamante ptolomeo
filio fraudem subesse in matrimonium fratris concedit

 nuptiae magno apparatu laetitiaque omnium celebrantur
ad contionem quoque uocato exercitu capiti sororis diadema
inponit reginamque eam appellat quo nomine in laetitiam
effusa arsinoe quia quod morte lysimachi prioris mariti
amiserat recepisset ultro uirum in urbem suam cassandream
inuitat cuius urbis cupiditate fraus struebatur praegressa
igitur uirum diem festum urbi in aduentum eius indicit domos
templa ceteraque omnia exornari iubet aras ubique hostiasque
disponifilios quoque suos lysimachum sedecim annos natum
philippum triennio minorem utrumque forma insignem coronatos
occurrere iubet quos ptolomeus ad celandam fraudem cupide et
ultra modum uerae adfectionis amplexus osculis diu fatigat
ubi ad portam uentum est occupari arcem iubet pueros
interfici qui cum ad matrem confugissent in gremio eius inter
ipsa oscula trucidantur proclamante arsinoequid tantum nefas
aut nubendo aut post nuptias contraxisset pro filiis saepe se
percussoribus obtulit frequenter corpore suo puerorum corpora
amplexata protexit uulneraque excipere quae liberis
intendebantur uoluit ad postremum etiam spoliata funeribus
filiorum scissa ueste et crinibus sparsis cum duobus seruulis ex
urbe protracta samothraciam in exilium abiit eo miserior quod
mori ei cum filiis non licuit sed nec ptolomeo inulta
scelera fuerunt quippe diis inmortalibus tot periuria et tam
cruenta parricidia uindicantibus breui post a gallis spoliatus
regno captusque uitam ferro ut meruerat amisit

 namque galli abundante multitudine cum eos non caperent
terrae quae genuerant ccc milia hominum ad sedes nouas
quaerendas uelut uer sacrum miserunt ex his portio in italia
consedit quae et urbem romanam captam incenditet portio
illyricos sinus ducibus auibus nam augurandi studio galli
praeter ceteros callent per strages barbarorum penetrauit et in
pannonia conseditgens aspera audax bellicosa quae prima
post herculem cui ea res uirtutis admirationem et inmortalitatis
fidem dedit alpium inuicta iuga et frigore intractabilia loca
transcendit ibi domitis pannoniis per multos annos cum
finitimis uaria bella gesserunt hortante deinde successu
diuisis agminibus alii graeciam alii macedoniam omnia ferro
prosternentes petiueretantusque terror gallici nominis erat
ut etiam reges non lacessiti ultro pacem ingenti pecunia
mercarentur solus rex macedoniae ptolomeus aduentum gallorum
intrepidus audiuit eisque cum paucis et incompositis quasi bella
non difficilius quam scelera patrarentur parricidiorum furiis
agitatus occurrit dardanorum quoque legationem xx milia
armatorum in auxilium offerentem spreuit addita insuper
contumelia actum de macedonia dicens si cum totum orientem
soli domuerint nunc in uindictam finium dardanis
egeantmilites se habere filios eorum qui sub alexandro rege
stipendia toto orbe terrarum uictores fecerint quae ubi
dardano regi nuntiata sunt inclitum illud macedoniae regnum
breui inmaturi iuuenis temeritate casurum dixit

 igitur galli duce belgio ad temptandos macedonum animos
legatos ad ptolomeum mittunt offerentes pacem si emere
uelitsed ptolomeus inter suos belli metu pacem gallos petere
gloriatus est nec minus ferociter se legatis quam inter
amicos iactauit aliter se pacem daturum negando nisi principes
suos obsides dederint et arma tradiderint non enim fidem se nisi
inermibus habiturum renuntiata legatione risere galli
undique adclamantes breui sensurum sibi an illi consulentes
pacem obtulerint interiectis diebus proelium
conserituruicti macedones caeduntur ptolomeus multis
uulneribus saucius capitur caput eius amputatum et lancea fixum
tota acie ad terrorem hostium circumfertur paucos ex
macedonibus fuga seruauit ceteri aut capti aut occisi haec
cum nuntiata per omnem macedoniam essent portae urbium
clauduntur luctu omnia replenturnunc orbitatem amissorum
filiorum dolebant nunc excidia urbium metuebant nunc alexandri
philippique regum suorum nomina sicuti numina in auxilium
uocabantsub illis se non solum tutos uerum etiam uictores
orbis terrarum extitisseut tuerentur patriam suam quam
gloria rerum gestarum caelo proximam reddidissent ut opem
adflictis ferrent quos furor et temeritas ptolomei regis
perdidisset orabant desperantibus omnibus non uotis agendum
sosthenes unus de principibus macedonum ratus contracta
iuuentute et gallos uictoria exultantes conpescuit et macedoniam
ab hostili populatione defendit ob quae uirtutis beneficia
multis nobilibus regnum macedoniae adfectantibus ignobilis ipse
praeponituret cum rex ab exercitu appellatus esset ipse non
in regis sed in ducis nomen iurare milites conpulit

 interea brennus quo duce portio gallorum in graeciam se
effuderat audita uictoria suorum qui belgio duce macedonas
uicerant indignatus parta uictoria opimam praedam et orientis
spoliis onustam tam facile relictam esse ipse adunatis cl
milibus peditum et xu milibus equitum in macedoniam inrumpit
cum agros uillasque popularetur occurrit ei cum instructo
exercitu macedonum sosthenes sed pauci a pluribus trepidi a
ualentibus facile uincuntur itaque cum uicti se macedones
intra muros urbium condidissent uictor brennus nemine prohibente
totius macedoniae agros depraedatur inde quasi terrena iam
spolia sorderent animum ad deorum inmortalium templa conuertit
scurriliter iocatus locupletes deos largiri hominibus oportere
statim igitur delphos iter uertit praedam religioni aurum
offensae deorum inmortalium praeferens quos nullis opibus egere
ut qui eas largiri hominibus solent adfirmabat templum
autem apollinis delphis positum est in monte parnasso in rupe
undique inpendente ibi ciuitatem frequentia hominum fecit qui
admiratione maiestatis undique concurrentes in eo saxo consedere
atque ita templum et ciuitatem non muri sed praecipitia nec
manu facta sed naturalia praesidia defendunt prorsus ut
incertum sit utrum munimentum loci an maiestas dei plus hic
admirationis habeat media saxi rupes in formam theatri
recessit quamobrem et hominum clamor et si quando accedit
tubarum sonus personantibus et resonantibus inter se rupibus
multiplex audiri ampliorque quam editur resonare solet quae res
maiorem maiestatis terrorem ignaris rei et admirationem
stupentibus plerumque adfert in hoc rupis amfractu media
ferme montis altitudine planities exigua est atque in ea
profundum terrae foramen quod in oracula patet ex quo frigidus
spiritus ui quadam uelut uento in sublime expulsus mentes uatum
in uecordiam uertit inpletasque deo responsa consulentibus dare
cogit multa igitur ibi et opulenta regum ac populorum
uisuntur munera quaeque magnificentia sui reddentium uota gratam
uoluntatem et deorum responsa manifestant

 igitur brennus cum in conspectu haberet templum diu
deliberauit an confestim rem adgrederetur an uero fessis uia
militibus noctis spatium ad resumendas uires daret aenianum
et thessalorum duces qui se ad praedae societatem iunxerant
amputari moras iubebant dum inparati hostes et recens aduentus
sui terror essetinteriecta nocte et animos hostibus forsitan
et auxilia accessura et uias quae tunc pateant obstructum
iri sed gallorum uulgus ex longa inopia ubi primum uino
ceterisque commeatibus referta rura inuenit non minus abundantia
quam uictoria laetum per agros se sparseratdesertisque
signis ad occupanda omnia pro uictoribus uagabantur quae res
dilationem delphis dedit prima namque opinione aduentus
gallorum prohibiti agrestes oraculis feruntur messes uinaque
uillis efferre cuius rei salutare praeceptum non prius
intellectum est quam uini ceterarumque copiarum abundantia uelut
mora gallis obiecta auxilia finitimorum conuenere  prius
itaque urbem suam delphi aucti uiribus sociorum permuniuere quam
galli uino uelut praedae incubantes ad signa reuocarentur
habebat brennus lecta ex omni exercitu peditum sexaginta
quinque milia delphorum sociorumque non nisi quattuor milia
milites erantquorum contemptu brennus ad acuendos suorum
animos praedae ubertatem omnibus ostendebat statuasque cum
quadrigis quarum ingens copia procul uisebatur solido auro
fusas esse plusque in pondere quam in specie habere praedae
adfirmabat

 hac adseueratione incitati galli simul et hesterno mero
saucii sine respectu periculorum in bellum ruebant contra
delphi plus in deo quam in uiribus deputantes cum contemptu
hostium resistebant scandentesque gallos e summo montis uertice
partim saxo partim armis obruebant in hoc partium certamine
repente uniuersorum templorum antistites simul et ipsae uates
sparsis crinibus cum insignibus atque infulis pauidi uecordesque
in primam pugnantium aciem procurrunt aduenisse deum clamant
eumque se uidisse desilientem in templum per culminis aperta
fastigiadum omnes opem dei suppliciter inplorant iuuenem
supra humanum modum insignis pulchritudinis comitesque ei duas
armatas uirgines ex propinquis duabus dianae mineruaeque aedibus
occurrissenec oculis tantum haec se perspexisse audisse
etiam stridorem arcus ac strepitum armorum proinde ne
cunctarentur diis antesignanis hostem caedere et uictoriae deorum
socios se adiungere summis obsecrationibus monebant quibus
uocibus incensi omnes certatim in proelium prosiliunt
praesentiam dei et ipsi statim sensere nam et terrae motu
portio montis abrupta gallorum strauit exercitum et confertissimi
cunei non sine uulneribus hostium dissipati ruebant
insecuta deinde tempestas est quae grandine et frigore
saucios ex uulneribus absumpsit dux ipse brennus cum dolorem
uulnerum ferre non posset pugione uitam finiuit alter ex
ducibus punitis belli auctoribus cum decem milibus sauciorum
citato agmine graecia excedit sed nec fugientibus fortuna
commodior fuit siquidem pauidis nulla sub tectis acta nox
nullus sine labore et periculo diesadsidui imbres et gelu
nix concreta et fames et lassitudo et super haec maximum
peruigiliae malum miseras infelicis belli reliquias obterebant
gentes quoque nationesque per quas iter habebant palantes
uelut praedam sectabantur quo pacto euenit ut nemo ex tanto
exercitu qui paulo ante fiducia uirium etiam deos contemnebat
uel ad memoriam tantae cladis superesset

 liber xxu  


 inter duos reges antigonum et antiochum statuta pace cum
in macedoniam antigonus reuerteretur nouus eidem repente hostis
exortus estquippe galli qui a brenno duce cum in graeciam
proficisceretur ad terminos gentis tuendos relicti fuerant ne
soli desides uiderentur peditum xu milia equitum tria milia
armaueruntfugatisque getarum triballorumque copiis macedoniae
inminentes legatos ad regem miserunt qui pacem ei uenalem
offerrent simul et regis castra specularentur quos antigonus
pro regali munificentia ingenti apparatu epularum ad cenam
inuitauit sed galli expositum grande auri argentique pondus
admirantes atque praedae ubertate sollicitati infestiores quam
uenerant reuertuntur quibus et elephantos ad terrorem uelut
inuisitatas barbaris formas rex ostendi iusseratnaues onustas
copiis demonstrari ignarus quod quibus ostentatione uirium
metum se inicere existimabat eorum animos ut ad opimam praedam
sollicitabat itaque legati reuersi ad suos omnia in maius
extollentes opes pariter et neglegentiam regis
ostenduntreferta auro et argento castra sed neque uallo
fossaue munita et quasi satis munimenti in diuitiis haberent
ita eos omnia officia militaria intermisisseprorsus quasi
ferri auxilio non indigerent quoniam auro abundarent

 hac relatione auidae gentis animi satis ad praedam
incitabanturaccedebat tamen et exemplum belgi qui non magno
ante tempore macedonum exercitum cum rege trucidauerat itaque
consentientibus omnibus nocte castra regis adgrediuntur qui
praesentiens tantam tempestatem signum pridie dederat ut omnibus
ablatis in proxima silua taciti se occultarent neque aliter
seruata castra quam quod deserta suntsiquidem galli ubi
omnia uacantia nec sine defensoribus modo uerum etiam sine
custodibus uident non fugam hostium sed dolum arbitrantes diu
intrare portas timuerunt ad postremum integris et intactis
munimentis scrutantes potius quam diripientes castra
occupauerunt nunc ablatis quae inuenerant ad litus
conuertuntur ibi dum naues incautius diripiunt a remigibus et
ab exercitus parte quae eo cum coniugibus et liberis
confugerant nihil tale metuentes trucidantur tantaque caedes
gallorum fuitut antigono pacem opinio huius uictoriae non a
gallis tantum uerum etiam a finitimorum feritate praestiterit
quamquam gallorum ea tempestate tantae fecunditatis iuuentus
fuit ut asiam omnem uelut examine aliquo inplerent denique
neque reges orientis sine mercennario gallorum exercitu ulla
bella gesserunt neque pulsi regno ad alios quam ad gallos
confugerunt tantus terror gallici nominis et armorum inuicta
felicitas erat ut aliter neque maiestatem suam tutam neque
amissam recuperare se posse sine gallica uirtute arbitrarentur
itaque in auxilium a bithyniae rege inuocati regnum cum eo
parta uictoria diuiserunt eamque regionem gallograeciam
cognominauerunt

 dum haec in asia geruntur interim in sicilia pyrrus a
poenis nauali proelio uictus ab antigono macedoniae rege
supplementum militum per legatos petit denuntiansni mittat
redire se in regnum necesse habere incrementa rerum quae de
romanis uoluerit de ipso quaesiturum quod ubi negatum legati
retulerunt dissimulatis causis repentinam fingit profectionem
socios interim parare bellum iubet arcis tarentinae custodiam
heleno filio et amico miloni tradit reuersus in epirum
statim fines macedoniae inuadit cui antigonus cum exercitu
occurrit uictusque proelio in fugam uertitur atque ita pyrrus
macedoniam in deditionem accepit et ueluti damna amissae
siciliae italiaeque adquisito macedoniae regno pensasset
relictum tarenti filium et amicum arcessit antigonus autem
cum paucis equitibus fugae comitibus repente fortunae
ornamentis destitutus amissi regni speculaturus euentus
thessalonicam se recepit ut inde cum conducta gallorum
mercennaria manu bellum repararet rursus ab ptolomeo pyrri
filio funditus uictus cum septem comitibus fugiens non iam
reciperandi regni spem sed salutis latebras ac fugae solitudines
captat

 igitur pyrrus in tanto fastigio regni conlocatus iam nec
eo ad quod uotis perueniendum fuerat contentus graeciae
asiaeque regna meditatur neque illi maior ex imperio quam ex
bello uoluptas erat nec quicquam pyrrum qua tulisset imperium
sustinere ualuit sed ut ad deuincenda regna inuictus
habebatur ita deuictis adquisitisque celeriter carebat tanto
melius studebat adquirere imperia quam retinere itaque cum
copias chersoneso transposuisset legationibus atheniensium et
achaeorum messeniorumque excipitur sed et graecia omnis
admiratione nominis eius simul et rerum aduersus romanos
poenosque gestarum adtonita aduentum eius expectabat primum
illi bellum aduersus spartanos fuit maiore mulierum quam uirorum
uirtute exceptus et ptolomeum filium et exercitus partem
robustissimam amisitquippe oppugnanti urbem ad tutelam
patriae tanta multitudo feminarum concurrit ut non fortius
uictus quam uerecundius recederet porro ptolomeum filium eius
adeo strenuum et manu fortem fuisse tradunt ut urbem corcyram
cum sexagesimo ceperit idem proelio nauali quinqueremem ex
scapha cum septimo insiluerit captamque tenueritin
oppugnatione quoque spartanorum usque in mediam urbem equo
procucurrerit ibique concursu multitudinis interfectus sit
cuius corpus ut relatum patri est dixisse pyrrum ferunt
aliquanto tardius eum quam timuerit ipse uel temeritas eius
meruerit occisum esse

 repulsus ab spartanis pyrrus argos petit ibi dum antigonum
in urbe clausum expugnare conatur inter confertissimos
uiolentissime dimicans saxo de muris ictus occiditur caput
eius antigono refertur qui uictoria mitius usus filium eius
helenum cum epirotis sibi deditum in regnum remisit eique
insepulti patris ossa in patriam referenda tradidit satis
constans inter omnes auctores fama est nullum nec eius nec
superioris aetatis regem conparandum pyrro fuisse raroque non
inter reges tantum uerum etiam inter inlustres uiros aut uitae
sanctioris aut iustitiae probatioris uisum fuissescientiam
certe rei militaris in illo uiro tantam fuisse ut cum lysimacho
demetrio antigono tantis regibus bella gesserit inuictus
semper fueritillyriorum quoque siculorum romanorumque et
karthaginiensibus bellis numquam inferior plerumque etiam uictor
extiteritqui patriam certe suam angustam ignobilemque fama
rerum gestarum et claritate nominis sui toto orbe inlustrem
reddiderit

 liber xxui  


 post mortem pyrri non in macedonia tantum uerum etiam in
asia graeciaque magni bellorum motus fuere nam et
peloponnensii per proditionem antigono traditiet uariante
hominum partim dolore partim gaudio prout singulae ciuitates
aut auxilium de pyrro sperauerant aut metus sustinuerant ita aut
cum antigono societatem iungebant aut mutuis inter se odiis in
bellum ruebant inter hunc turbatarum prouinciarum motum
epiorum quoque urbs ab aristotimo principe per tyrannidem
occupatur a quo cum multi ex primoribus occisi plures in
exilium acti essent aetolis per legatos postulantibus coniuges
liberosque exulum redderetprimo negauit postea quasi
paeniteret proficiscendi ad suos potestatem omnibus matronis
dedit diemque profectionis statuit illae quasi in perpetuum
cum uiris exulaturae pretiosissima quaeque auferentes cum ad
portam quasi uno agmine profecturae conuenissent omnibus rebus
spoliatae in carcerem recluduntur occisis prius in gremio matrum
paruulis liberis uirginibus ad stuprum direptis hac tam
saeua dominatione stupentibus omnibus princeps eorum hellanicus
senex et liberis orbus ut qui nec aetatis nec pigneris respectu
timeret contractos domum fidissimos amicorum in uindictam
patriae hortatur cunctantibus priuato periculo publicum
finire et deliberandi spatium postulantibus arcessitis seruis
iubet obserari fores tyrannoque nuntiare mitteret qui coniuratos
apud se conprehenderet obiectans singulis se quia liberandae
patriae auctor esse non possit desertae ultorem futurum
tunc illi ancipiti periculo circumuenti honestiorem uiam
eligentes coniurant in tyranni necem atque ita aristotimus
quinto quam tyrannidem occupauerat mense opprimitur

 interea antigonus cum multiplici bello et ptolomei regis et
spartanorum premeretur nouusque illi hostis gallograeciae
exercitus adfluxisset in speciem castrorum parua manu aduersus
ceteros relicta aduersus gallos totis uiribus proficiscitur
quibus cognitis galli cum et ipsi se proelio pararent in
auspicia pugnae hostias caedunt quarum extis cum magna caedes
interitusque omnium praediceretur non in timorem sed in furorem
uersi sperantesque deorum minas expiari caede suorum posse
coniuges et liberos suos trucidant auspicia belli a parricidio
incipientes tanta rabies feros animos inuaserat ut non
parcerent aetati cui etiam hostes pepercissent bellumque
interneciuum cum liberis liberorumque matribus gererent pro
quibus bella suscipi solent itaque quasi scelere uitam
uictoriamque redemissent sicut erant cruenti ex recenti suorum
caede in proelium non meliore euentu quam omine
proficiscuntursiquidem pugnantes prius parricidiorum furiae
quam hostes circumuenere obuersantibusque ante oculos manibus
interemptorum omnes occidione caesi tanta strages fuit ut
pariter cum hominibus dii consensisse in exitium parricidarum
uiderentur post huius pugnae euentum ptolomeus et spartani
uictorem hostium exercitum declinantes in tutiora se recipiunt
antigonus quoque ubi eorum discessum uidet recenti adhuc ex
priore uictoria militum ardore bellum atheniensibus infert in
quo cum occupatus esset interim alexander rex epiri ulcisci
mortem patris pyrri cupiens fines macedoniae depopulatur
aduersus quem cum reuersus a graecia antigonus esset
transitione militum destitutus regnum macedoniae cum exercitu
amittit huius filius demetrius puer admodum absente patre
reparato exercitu non solum amissam macedoniam recepit uerum
etiam epiri regno alexandrum spoliat tanta uel mobilitas
militum uel fortunae uarietas erat ut uicissim reges nunc
exules exules nunc reges uiderentur

 igitur alexander cum exul ad acarnanas confugisset non
minore epirotarum desiderio quam sociorum auxilio in regnum
restituitur
 per idem tempus rex cyrenarum magas decedit qui ante
infirmitatem beronicen unicam filiam ad finienda cum ptolomeo
fratre certamina filio eius desponderat sed post mortem regis
mater uirginis arsinoe ut inuita se contractum matrimonium
solueretur misit qui ad nuptias uirginis regnumque cyrenarum
demetrium fratrem regis antigoni a macedonia arcesserent qui
et ipse ex filia ptolomei procreatus erat sed nec demetrius
moram fecit itaque cum secundante uento celeriter cyrenas
aduolasset fiducia pulchritudinis qua animis placere socrus
coeperat statim a principio superbus regiae familiae
militibusque inpotens erat studiumque placendi a uirgine in
matrem contulerat quae res suspecta primo uirgini dein
popularibus militibusque inuisa fuit itaque uersis omnium
animis in ptolomei filium insidiae demetrio conparantur cui cum
in lectum socrus concessisset percussores inmittuntur sed
arsinoe audita uoce filiae ad fores stantis et praecipientis ut
matri parceretur adulterum paulisper corpore suo protexit
quo interfecto beronice et stupra matris salua pietate ulta
est et in matrimonio sortiendo iudicium patris secuta

 liber xxuii  


 mortuo syriae rege antiocho cum in locum eius filius
seleucus successisset hortante matre laodice quae prohibere
debuerat auspicia regni a parricidio coepitquippe beronicen
nouercam suam sororem ptolomei regis aegypti cum paruulo
fratre ex ea suscepto interfecit quo facinore perpetrato et
infamiae maculam subiit et ptolomei se bello inplicuit porro
beronice cum ad se interficiendam missos didicisset daphinae se
claudit ubi cum obsideri eam cum paruulo filio nuntiatum
asiae ciuitatibus esset recordatione paternae maiorumque eius
dignitatis casum tam indignae fortunae miserantes auxilia ei
omnes misere frater quoque ptolomeus periculo sororis
exterritus relicto regno cum omnibus uiribus aduolat sed
beronice ante aduentum auxiliorum cum ui expugnari non posset
dolo circumuenta trucidatur indigna res omnibus uisa itaque
cum uniuersae ciuitates quae defecerant ingentem classem
conparassent repente exemplo crudelitatis exterritae simul et
in ultionem eius quam defensuri fuerant ptolomeo se
traduntqui nisi in aegyptum domestica seditione reuocatus
esset totum regnum seleuci occupasset  tantum uel illi
odium parricidale scelus uel huic fauorem indigne peremptae mors
sororis adtulerat

 post discessum ptolomei seleucus cum aduersus ciuitates
quae defecerant ingentem classem conparasset repente uelut diis
ipsis parricidium uindicantibus orta tempestate classem
naufragio amittitnec quicquam illi ex tanto adparatu praeter
nudum corpus et spiritum et paucos naufragii comites residuos
fortuna fecit misera quidem res optanda seleuco fuit
siquidem ciuitates quae odio eius ad ptolomeum transierant
uelut diis arbitris satisfactum sibi esset repentina animorum
mutatione in naufragi misericordiam uersae imperio se eius
restituunt laetus igitur malis suis et damnis ditior redditus
ueluti par uiribus bellum ptolomeo infertsed quasi ad
ludibrium tantum fortunae natus esset nec propter aliud opes
regni recepisset quam ut amitteret uictus proelio non multo
quam post naufragium comitatior trepidus antiochiam confugit
inde ad antiochum fratrem litteras facit quibus auxilium eius
inplorat oblata ei asia intra finem tauri montis in praemium
latae opis antiochus autem cum esset annos xiu natus supra
aetatem regni auidus occasionem non tam pio animo quam
offerebatur adripuit sed latronis more fratri totum eripere
cupiens puer sceleratam uirilemque sumit audaciam unde hierax
est cognominatus quia non hominis sed accipitris ritu in
alienis eripiendis uitam sectaretur interea ptolomeus cum
antiochum in auxilium seleuco uenire cognouisset ne cum duobus
uno tempore dimicaret in annos x cum seleuco pacem facitsed
pax ab hoste data interpellatur a fratre qui conducto gallorum
mercennario exercitu pro auxilio bellum pro fratre hostem
imploratus exhibuit in eo proelio uirtute gallorum uictor
quidem antiochus fuit sed galli arbitrantes seleucum in proelio
cecidisse in ipsum antiochum arma uertere liberius depopulaturi
asiam si omnem stirpem regiam extinxissent quod ubi sensit
antiochus uelut a praedonibus auro se redemit societatemque cum
mercennariis suis iungit

 interea rex bithyniae eumenes sparsis consumptisque
fratribus bello intestinae discordiae quasi uacantem asiae
possessionem inuasurus uictorem antiochum gallosque adgreditur
nec difficile saucios adhuc ex superiore congressione integer
ipse uiribus superat ea namque tempestate omnia bella in
exitium asiae gerebantur uti quisque fortior fuisset asiam
uelut praedam occupabat seleucus et antiochus fratres bellum
propter asiam gerebant ptolomeus rex aegypti sub specie
sororiae ultionis asiae inhiabat hinc bithynus eumenes inde
galli humiliorum semper mercennaria manus asiam depopulabantur
cum interea nemo defensor asiae inter tot praedones
inueniebatur uicto antiocho cum eumenes maiorem partem asiae
occupasset ne tunc quidem fratres perdito praemio propter quod
bellum gerebant concordare potuerunt sed omisso externo hoste
in mutuum exitium bellum reparant in eo antiochus denuo
uictus multorum dierum fuga fatigatus tandem ad socerum suum
ariamenem regem cappadociae peruehitur a quo cum benigne
primum exceptus esset interiectis diebus cognito quod insidiae
sibi pararentur salutem fuga quaesiuit igitur cum profugo
nusquam tutus locus esset ad ptolomeum hostem cuius fidem
tutiorem quam fratris existimabat decurrit memor uel quae
facturus fratri esset uel quae meruisset a fratre sed
ptolomeus non amicior dedito quam hosti factus adseruari eum
artissima custodia iubet hinc quoque antiochus opera
cuiusdam meretricis adiutus quam familiarius nouerat deceptis
custodibus elabitur fugiensque a latronibus interficitur
seleucus quoque iisdem ferme diebus amisso regno equo
praecipitatus finitur sic fratres quasi et germanis casibus
exules ambo post regna scelerum suorum poenas luerunt

 liber xxuiii  


 olympias pyrri epirotae regis filia amisso marito
eodemque germano fratre alexandro cum tutelam filiorum ex eo
susceptorum pyrri et ptolomei regnique administrationem in se
recepisset aetolis partem acarnaniae quam in portionem belli
pater pupillorum acceperat eripere uolentibus ad regem
macedoniae demetriumdecurrit eique habenti uxorem antiochi
regis syriae sororem filiam suam phthiam in matrimonium tradit
ut auxilium quod misericordia non poterat iure cognationis
obtineret fiunt igitur nuptiae quibus et noui matrimonii
gratia adquiritur et ueteris offensa contrahitur nam prior
uxor uelut matrimonio pulsa sponte sua ad fratrem antiochum
discedit eumque in mariti bellum inpellit
 acarnanes quoque diffisi epirotis aduersus aetolos auxilium
romanorum inplorantes obtinuerunt a romano senatuut legati
mitterentur qui denuntiarent aetolis praesidia ab urbibus
acarnaniae deducerent paterenturque liberos esse qui soli
quondam aduersus troianos auctores originis suae auxilia
graecis non miserint

 sed aetoli legationem romanorum superbe audiuere poenos
illis et gallos a quibus tot bellis occidione caesi
sintexprobrantes dicentesque prius illis portas aduersus
karthaginienses aperiendas quas clauserit metus punici belli
quam in graeciam arma transferenda meminisse deinde iubent
qui quibus minentur aduersus gallos urbem eos suam tueri non
potuisse captamque non ferro defendisse sed auro redemisse 
quam gentem se aliquanto maiore manu graeciam ingressam non solum
nullis externis uiribus sed ne domesticis quidem totis adiutos
uniuersam delesse sedemque sepulcris eorum praebuisse quam illi
urbibus imperioque suo proposuerantcontra italiam trepidis
ex recenti urbis suae incendio romanis uniuersam ferme a gallis
occupatam prius igitur gallos italia pellendos quam minentur
aetolis priusque sua defendenda quam aliena appetenda quos
autem homines romanos esse nempe pastores qui latrocinio iustis
dominis ademptum solum teneantqui uxores cum propter
originis dehonestamenta non inuenirentui publica rapuerint
qui denique urbem ipsam parricidio condiderint murorumque
fundamenta fraterno sanguine adsperserint aetolos autem
principes graeciae semper fuisse et sicut dignitate ita et
uirtute ceteris praestitissesolos denique esse qui
macedonas imperio terrarum semper florentes contempserint qui
philippum regem non timuerint qui alexandri magni post persas
indosque deuictos cum omnes nomen eius horrerent edicta
spreuerint monere igitur se romanos contenti sint fortuna
praesenti nec prouocent arma quibus et gallos caesos et
macedonas contemptos uideant sic dimissa legatione
romanorum ne fortius locuti quam fecisse uiderentur fines epiri
regni et acarnaniae depopulantur

 iam olympias filiis regna tradiderat et in locum pyrri
fratris defuncti ptolomeus successeratqui cum hostibus
instructo exercitu obuius processisset infirmitate correptus in
itinere decedit olympias quoque gemino funerum uulnere
adflicta aegre spiritum trahens non diu filiis superuixit
cum ex gente regia sola nereis uirgo cum laodamia sorore
superessetnereis nubit geloni siciliae tyranni filio
laudamia autem cum in aram dianae confugisset concursu populi
interficitur quod facinus dii inmortales adsiduis cladibus
gentis et prope interitu totius populi uindicauerunt nam et
sterilitatem famemque passi et intestina discordia uexati
externis ad postremum bellis paene consumpti sunt milo
quoque laodamiae percussor in furorem uersus nunc ferro nunc
saxo in summa dentibus laceratis uisceribus duodecima die
interiit
 his in epiro gestis interim in macedonia demetrius rex
relicto filio philippo paruulo admodum deceditcui
antigonus tutor datus accepta in matrimonium matre pupilli regem
se constitui laborat interiecto deinde tempore cum seditione
minaci macedonum clausus in regia teneretur in publicum sine
satellitibus proceditproiectoque in uulgus diademate ac
purpura dare haec eos alteri iubet qui aut imperare illis
nesciat aut cui parere ipsi sciantse adhuc inuidiosum illud
regnum non uoluptatibus sed laboribus ac periculis sentire
commemorat deinde beneficia sua ut defectionem sociorum
uindicauerit ut dardanos thessalosque exultantes morte demetrii
regis conpescuerit ut denique dignitatem macedonum non solum
defenderit uerum et auxerit quorum si illos paeniteat
deponere imperium et reddere illis munus suum quia regem
quaerant cui imperent cum populus pudore motus recipere eum
regnum iuberet tam diu recusauit quoad seditionis auctores
supplicio traderentur

 post haec bellum spartanis infert qui soli philippi
alexandrique bellis et imperium macedonum et omnibus metuenda
arma contempserant inter duas nobilissimas gentes bellum
summis utrimque uiribus fuit cum hi pro uetere macedonum gloria
illi non solum pro inlibata libertate sed etiam pro salute
certarent uicti lacedaemonii non ipsi tantum uerum etiam
coniuges liberique magno animo fortunam tulere nemo quippe in
acie saluti pepercit nulla amissum coniugem fleuit filiorum
mortem senes laudabant patribus in acie caesis filii
gratulabantur suam uicem omnes dolebant quod non et ipsi pro
patriae libertate cecidissent patentibus omnes domibus
saucios excipiebant uulnera curabant lassos
reficiebantinter haec nullus in urbe strepitus nulla
trepidatio magisque omnes publicam quam priuatam fortunam
lugebant inter haec cleomenes rex post multas hostium caedes
toto corpore suo pariter et hostium cruore madens
superuenitingressusque in urbem non humi consedit non cibum
aut potum poposcit non denique armorum onus deposuit sed
adclinis parieticum iu milia sola ex pugna superfuisse
conspexisset hortatus ut se ad meliora rei publicae tempora
reseruarenttum cum coniuge et liberis aegyptum ad ptolomeum
proficiscitur a quo honorifice exceptus diu in summa dignatione
regis uixit postremo post ptolomei mortem a filio eius cum
omni familia interficitur antigonus autem caesis occidione
spartanis fortunam tantae urbis miseratus a direptione milites
prohibuit ueniamque his qui superfuerunt dedit praefatus
bellum se cum cleomenenon cum spartanis habuisse cuius fuga
omnis ira eius finita sitnec minori sibi gloriae fore si
ab eo seruata lacedaemon a quo solo capta sit proderetur
parcere igitur solo urbis ac tectis quoniam homines quibus
parceret non superfuissent nec multo post ipse decedit
regnumque philippo pupillo annos quattuordecim nato tradidit

 liber xxix  


 isdem ferme temporibus prope uniuersi orbis imperia noua
regum successione mutata sunt nam et in macedonia philippus
mortuo antigono tutore eodemque uitrico annorum xiu regnum
suscepitet in asia interfecto seleuco inpubes adhuc rex
antiochus constitutus estcappadociae quoque regnum ariarathi
puero admodum pater ipse tradiderataegyptum patre ac matre
interfectis occupauerat ptolomeus cui ex facinoris crimine
cognomentum philopator fuit sed et spartani in locum
cleomenis suffecerant lycurgum et ne qua temporibus mutatio
deesset apud karthaginienses quoque aetate inmatura dux hannibal
constituitur non penuria seniorum sed odio romanorum quo
inbutum eum a pueritia sciebant fatale non tam romanis quam ipsi
africae malum his regibus pueris tametsi nulli senioris
aetatis rectores erant tamen in suorum quisque maiorum uestigia
intentis magna indoles uirtutis enituit solus ptolomeus
sicut scelestus in occupando ita et segnis in administrando
regno fuit philippum dardani ceterique omnes finitimi
populi quibus uelut inmortale odium cum macedonum regibus erat
contemptu aetatis adsidue lacessebant contra ille submotis
hostibus non contentus sua defendisse ultro aetolis bellum
inferre gestiebat

 quae agitantem illum demetrius rex illyriorum nuper a
paulo romano consule uictus supplicibus precibus adgreditur
iniuriam romanorum querensqui non contenti italiae terminis
imperium spe inproba totius orbis amplexi bellum cum omnibus
regibus gerant sic illos siciliae sic sardiniae
hispaniaeque sic denique totius africae imperium adfectantes
bellum cum poenis et hannibale suscepissesibi quoque non
aliam ob causam quam quod italiae finitimus uidebatur bellum
inlatum quasi nefas esset aliquem regem iuxta imperii eorum
terminos esse sed et ipsi cauendum exemplum esse cuius
quanto promptius nobiliusque sit regnum tanto sit romanos
acriores hostes habiturus super haec cedere se illi regno
quod romani occupauerint profitetur gratius habiturus si in
possessione imperii sui socium potius quam hostes uideret
huiuscemodi oratione inpulit philippum ut omissis aetolis
bellum romanis inferret minus negotii existimantem quod iam
uictos eos ab hannibale apud trasimenum lacum audierat itaque
ne eodem tempore multis bellis detineretur pacem cum aetolis
facit non quasi alio bellum translaturus sed ut graeciae quieti
consulturus quam numquam in maiore periculo fuisse
adfirmabatsiquidem consurgentibus ab occidente nouis poenorum
ac romanorum imperiis quibus una haec a graecia atque asia sit
mora dum inter se bello discrimen imperii faciunt ceterum
statim uictoribus transitum in orientem fore

 uidere se itaque ait consurgentem in italia nubem illam
trucis et cruenti belli uidere tonantem ac fulminantem ab occasu
procellam quam in quascumque terrarum partes uictoriae
tempestas detulerit magno cruoris imbre omnia foedaturam
frequenter graeciam ingentes motus passam nunc persarum nunc
gallorum nunc macedonum bellis sed omnia illa leuia fuisse
existimaturos si ea quae nunc in italia concurrat manus extra
terram illam se effuderit cernere se quam cruenta et
sanguinaria inter se bella utrique populi et uiribus copiarum et
ducum artibus gerant quae rabies finiri solo partis alterius
interitu sine ruina finitimorum non possit feros igitur
uictorum animos minus quidem macedoniae quam graeciae timendos
quia et remotior et in uindictam sui robustior sitscire tamen
se eos qui tantis uiribus concurrant non contentos hoc fine
uictoriae fore metuendumque sibi quoque certamen eorum qui
superiores extiterint hoc praetexto finito cum aetolis bello
nihil aliud quam poenorum romanorumque bella respiciens
singulorum uires perpendebat sed nec romani tametsi poeni et
hannibal in ceruicibus erant soluti metu macedonico
uidebanturquippe terrebat eos et uetus macedonum deuicti
orientis gloria et philippus studio alexandri aemulationis
incensus quem promptum in bella industriumque cognouerant

 igitur philippus cum iterato uictos a poenis romanos
didicisset aperte hostem se his professus naues quibus in
italiam exercitum traiceret fabricare coepit legatum deinde
ad hannibalem iungendae societatis gratia cum epistulis
mittitqui conprehensus et ad senatum perductus incolumis
dimissus est non in honorem regis sed ne dubius adhuc
indubitatus hostis redderetur postea uero cum romanis
nuntiatum esset in italiam philippum copias traiecturum laeuinum
praetorem cum instructis nauibus ad prohibendum transitum
mittunt qui cum in graeciam traiecisset multis promissis
inpellit aetolos bellum aduersus philippum suscipere philippus
quoque achaeos in romanorum bella sollicitat interea et
dardani macedoniae fines uastare coeperunt abductisque xx
milibus captiuorum philippum a romano bello ad tuendum regnum
reuocauerunt dum haec aguntur laeuinus praetor iuncta cum
attalo rege societate graeciam populatur quibus cladibus
perculsae ciuitates auxilium petentes philippum legationibus
fatigantnec non et illyriorum reges lateri eius haerentes
adsiduis precibus promissa exigebant super haec uastati
macedones ultionem flagitabant quibus tot tantisque rebus
obsessus cui rei primum occurreret ambigebat omnibus tamen
propediem auxilia se missurum pollicetur non quia facere posset
quae promittebat sed ut spe inpletos in societatis iure
retineret prima tamen illi expeditio aduersus dardanos fuit
qui absentiam eius aucupantes maiore belli mole macedoniae
inminebant cum romanis quoque pacem facit contentis interim
bellum macedonicum distulisse philopoemeni achaeorum duci
quem ad romanos sociorum animos sollicitare didicerat insidias
praetendit quibus ille cognitis uitatisque discedere ab eo
achaeos auctoritate sua coegit

 liber xxx  


  philippo in macedonia magnis rebus intento in aegypto
ptolomei diuersi mores erantquippe regno parricidio parto et
ad necem utriusque parentis caede etiam fratris adstructa ueluti
rebus feliciter gestis luxuriae se tradiderat regisque mores
omnis secuta regia erat itaque non amici tantum praefectique
uerum etiam omnis exercitus depositis militiae studiis otio ac
desidia corrupti marcebant quibus rebus cognitis antiochus
rex syriae uetere inter se regnorum odio stimulante repentino
bello multas urbes eius oppressit ipsamque aegyptum adgreditur
trepidare igitur ptolomeus legationibus missis quoad uires
pararet morari antiochum magno deinde exercitu in graecia
conducto secundum proelium facit spoliassetque regno antiochum
si fortunam uirtute iuuisset sed contentus reciperatione
urbium quas amiserat facta pace auide materiam quietis adripuit
reuolutusque in luxuriam occisa eurydice uxore eademque sorore
sua agathocliae meretricis inlecebris capituratque ita
omissa magnitudine nominis ac maiestatis oblitus noctes in
stupris dies in conuiuiis consumit adduntur instrumenta
luxuriae tympana et crepundia nec iam spectator rex sed
magister nequitiae neruorum oblectamenta modulatur haec
primo laborantis regiae tacita pestis et occulta mala fuere

  dehinc crescente licentia iam nec parietibus regiae domus
contineri meretricis audacia potestquam proteruiorem sociata
cum agathocle fratre ambitiosae pulchritudinis scorto cotidiana
regis stupra faciebant accedebat et mater oenanthe quae
geminae subolis inlecebris deuinctum regem tenebat itaque non
contenti rege iam etiam regnum possident iam in publico
uisuntur iam salutantur iam comitantur agathocles regis
lateri iunctus ciuitatem regebat tribunatus et praefecturas et
ducatus mulieres ordinabant nec quisquam in regno suo minus
poterat quam rex ipsecum interim relicto quinquenni ex
eurydice sorore filio moritur sed mors eius dum pecuniam regiam
mulieres rapiunt et imperium inita cum perditissimis societate
occupare conantur diu occultata fuit re tamen cognita
concursu multitudinis et agathocles occiditur et mulieres in
ultionem eurydices patibulis suffiguntur morte regis
supplicio meretricum uelut expiata regni infamia legatos
alexandrini ad romanos misere orantes ut tutelam pupilli
susciperent tuerenturque regnum aegypti quod iam philippum et
antiochum facta inter se pactione diuisisse dicebant

  grata legatio romanis fuit causas belli aduersus philippum
quaerentibus qui insidiatus temporibus belli punici fuerat
huc accedebat quod poenis et hannibale superatis nullius
magis arma metuebant reputantibus quantum motum pyrrus parua
macedonum manu in italia fecisset quantasque res macedones in
oriente gessissent mittuntur itaque legati qui philippo et
antiocho denuntient regno aegypti abstineant mittitur et m
lepidus in aegyptum qui tutorio nomine regnum pupilli
administret dum haec aguntur interim legationes attali regis
et rhodiorum iniurias philippi querentes romam uenerunt quae
res omnem cunctationem macedonici belli senatui eximit statim
igitur titulo ferendi sociis auxiliis bellum aduersus philippum
decernitur legionesque cum consule in macedonia mittuntur
nec multo post tempore fiducia romanorum tota graecia aduersus
philippum spe pristinae libertatis erecta bellum ei intulit
atque ita cum undique rex urgeretur pacem petere conpellitur
dehinc cum expositae condiciones pacis a romanis essent
repetere sua et attalus et rhodii et achaei et aetoli coepere
contra philippus adduci se posse ut romanis pareat
concedebat ceterum indignum esse graecos a philippo et
alexandro maioribus suis uictos et sub iugum macedonici imperii
subactos ueluti uictores leges pacis sibi dicere quibus prius
sit seruitutis ratio reddenda quam libertas uindicanda ad
postremum tamen petente eo indutiae duorum mensium datae ut pax
quae in macedonia non conueniebat romae a senatu peteretur

  eodem anno inter insulas theram et therasiam medio
utriusque ripae maris spatio terrae motus fuitin quo cum
admiratione nauigantium repente ex profundo cum calidis aquis
insula emersit in asia quoque eadem die idem motus terrae
rhodum multasque alias ciuitates grauis ruinarum labe concussit
quasdam solidas absorbuit quo prodigio territis omnibus uates
cecinere oriens romanorum imperium uetus graecorum ac macedonum
uoraturum
interim a senatu repudiata pace philippus in societatem belli
nabim tyrannum sollicitat atque ita cum in aciem exercitum
instructis e diuerso hostibus produxisset hortari suos coepit
referendo persas bactros indosque et omnem asiam orientis fine a
macedonibus perdomitamtantoque hoc bellum fortius quam illa
sustinendum quanto sit imperio libertas carior sed et
flamininus romanus consul relatione rerum gestarum recentissime
suos stimulabat in proelium ostendendo hinc karthaginem cum
sicilia inde italiam et hispaniam romana uirtute perdomitas
ne hannibalem quidem alexandro magno postponendum quo italia
pulso africam ipsam tertiam partem mundi superauerint sed
nec macedonas ueteri fama sed praesentibus uiribus
aestimandosquia non cum alexandro magno quem inuictum
audiant nec cum exercitu eius qui totum orientem deuicerit
bellum gerant sed cum philippo puero inmaturae aetatisqui
regni terminos aduersus finitimos aegre defendat et cum his
macedonibus qui non ita pridem praedae dardanis fuerint
illos maiorum decora se suorum militum commemorare non
enim alio exercitu hannibalem et poenos et totum ferme
occidentem sed his ipsis quos in acie habeat militibus
subactos his adhortationibus utrimque concitati milites
proelio concurrunt alteri orientis alteri occidentis imperio
gloriantes ferentesque in bellum alii maiorum suorum antiquam et
obsoletam gloriam alii uirentem recentibus experimentis
uirtutis florem sed macedonas romana fortuna uicit
fractus itaque bello philippus pace a flaminino consule
petita nomen quidem regium retinuit sed omnibus graeciae
urbibus uelut regni membris extra terminos antiquae
possessionis amissis solam macedoniam retinuit offensi
tamen aetoli quia non arbitrio eorum macedonia quoque adempta
regi et data sibi in praemium belli esset legatos ad antiochum
mittunt qui eum adulatione magnitudinis in romana bella spe
societatis uniuersae graeciae inpellerent

 liber xxxi  


  mortuo ptolomeo philopatore rege aegypti contemptaque
paruuli filii eius aetate qui in spem regni relictus praeda
etiam domesticis erat antiochus rex syriae occupare aegyptum
statuit itaque phoenicen ceterasque syriae quidem sed iuris
aegypti ciuitates cum inuasisset legatos ad eum senatus mittit
qui denuntiarent ei abstineret regno pupilli postremis patris
precibus fidei suae traditi quibus spretis interiecto tempore
alia legatio superuenit quae omissa pupilli persona ciuitates
iure belli factas populi romani in integrum restitui iubebat
abnuenti bellum denuntiatum quod ille facile susceptum
infeliciter gessit
eodem tempore et nabis tyrannus multas graeciae ciuitates
occupauerat igitur senatus ne uno tempore duplici bello
romanae uires detinerentur scripsit flaminino si ei uideatur
sicuti macedoniam a philippo ita et graeciam a nabide liberet
ob quam causam imperium ei prorogatum terribile quippe
antiochi bellum hannibalis nomen faciebat quem aemuli eius
occultis mandatis cum antiocho inisse societatem apud romanos
criminabanturnegantes eum aequo animo sub legibus uiuere
adsuetum imperio et inmoderata licentia militari semperque
taedio quietis urbanae nouas belli causas circumspicere quae
etsi falsa nuntiata fuissent apud timentes tamen pro ueris
habebantur

  denique senatus metu perculsus ad speculandos actus
hannibalis legatum in africam cn seruilium mittit eique tacitis
mandatis praecipit ut si posset eum per aemulos eius
interficeret metuque inuisi nominis tandem populum romanum
liberaret sed res hannibalem non diu latuit uirum ad
prospicienda cauendaque pericula paratum nec minus in secundis
aduersa quam in aduersis secunda cogitantem igitur cum tota
die in oculis principum legatique romani in foro karthaginiensium
obuersatus in supremum fuisset adpropinquante uespere equum
conscendit et rus urbanum quod propter litus maris habebat
ignaris seruis iussisque ad portam reuertentem opperiri
contendit habebat ibi naues cum remigibus occulto sinu
litoris absconditas erat et grandis in eo agro pecunia
praeparata ut cum res exegisset nec facultas fugam nec inopia
moraretur lecta igitur seruorum iuuentute quorum copiam
italicorum captiuorum numerus augebat nauem conscendit cursumque
ad antiochum dirigit postera die ciuitas principem suum ac
tum temporis consulem in foro expectabat quem ut profectum
nuntiatum est non aliter quam si urbs capta esset omnes
trepidauere exitiosamque sibi fugam eius ominati sunt legatus
uero romanus quasi iam bellum inlatum italiae ab hannibale
esset tacitus romam regreditur trepidumque nuntium refert

  interim in graecia flamininus iuncta cum quibusdam
ciuitatibus societate nabidem tyrannum duobus continuis proeliis
subigit et grauibus pacis legibus fractum uelut exsanguem in
regno reliquit sed libertate graeciae restituta deductisque
ab urbibus praesidiis cum romanus exercitus in italiam
reportatus esset uelut uacua rursus possessione sollicitatus
multas ciuitates repentino bello inuasit quibus rebus
exterriti achaei ne uicinum malum etiam ad se serperet bellum
aduersus nabidem decernunt ducemque praetorem suum philopoemenem
insignis industriae uirum constituuntcuius in eo bello
tanta uirtus enituit ut opinione omnium flaminino romano
imperatori conpararetur
eodem tempore hannibal cum ad antiochum peruenisset uelut
deorum munus excipiturtantusque eius aduentu ardor animis
regis accessit ut non tam de bello quam de praemiis uictoriae
cogitaret sed hannibal cui nota romana uirtus erat negabat
opprimi romanos nisi in italia posse ad hoc sibi centum naues
et decem milia peditum mille equitum poscebat promittens hac
manu non minus bellum quam gesserit italiae restauraturumet in
asia regi sedenti aut uictoriam de romanis aut aequas pacis
condiciones relaturumquippe et hispanis bello flagrantibus
ducem tantum deesse et italiam notiorem sibi nunc quam pridem
fuisse sed nec karthaginem quieturam sociamque se ei sine mora
praebituram

  cum regi consilia placuisset mittitur karthaginem unus ex
comitibus hannibalis qui in bellum cupidos hortetur
hannibalemque cum copiis adfuturum nuntiet nihil dicat partibus
nisi animos karthaginiensium deesse asiam et uires belli et
sumptum praebituram haec cum relata karthaginem essent
nuntius ipse ab inimicis hannibalis conprehenditur perductusque
in senatum cum interrogaretur ad quem missus esset punico
ingenio respondit se ad uniuersum senatum missum nec enim opus
hoc singulorum sed uniuersorum esse dum multis diebus
deliberant an eum romam ad purgandam publicam conscientiam
mittant tacitus conscensa naue ad hannibalem reuertitur quo
cognito karthaginienses ultro rem romam per legatum deferunt
romani quoque legatos ad antiochum misere qui sub specie
legationis et regis apparatum specularentur et hannibalem aut
romanis mitigarent aut adsiduo conloquio suspectum inuisumque
redderent regi itaque legati cum ephesi conuenissent
antiochum mandata ei senatus tradunt dum responsum
expectant omnibus diebus adsidui circa hannibalem fuere
dicentes eum timide a patria recessisse cum pacem romani non tam
cum re publica eius quam cum eo factam summa fide
custodiantnec bella eum romanorum magis odio quam patriae
amore gessisse cui ab optimo quoque etiam spiritus ipse
debeatur has enim publicas inter populos non priuatas inter
duces bellandi causas esse inde res gestas eius laudare
quarum sermone laetus saepius cupidiusque cum legatis
conloquebatur ignarus quod familiaritate romana odium sibi apud
regem crearet quippe antiochus tam adsiduo conloquio
reconciliatam eius cum romanis gratiam existimans nihil ad eum
sicuti solebat referre expertemque totius consilii et ueluti
hostem proditoremque suum odisse coepit quae res tantum
apparatum belli cessante imperatoria arte corrupit senatus
mandata fuerant contentus terminis asiae esset ne ipsis asiam
ingrediendi necessitatem inponeret quibus spretis non
accipiendum bellum statuit sed inferendum

  dicitur cum frequenter de bello consilium remoto
hannibale habuisset tandem eum uocari iussisse non ut ex
sententia eius aliquid ageret sed ne per omnia spreuisse
uideretur omnibusque perrogatis postremum interrogasse quo
ille animaduerso intellegere se professus est non quia egeat
consilio sed ad supplendum numerum sententiarum se uocatum
tamen et odio romanorum et amore regis apud quem solum tutum
exilium sibi relictum sit se uiam gerendi belli edisserturum
ueniam deinde libertati praefatus nihil se aut consiliorum aut
coeptorum praesentium probare ait neque sedem belli graeciam
sibi placere cum italia uberior materia sitquippe romanos
uinci non nisi armis suis posse nec italiam aliter quam italicis
uiribus subigi siquidem diuersum ceteris mortalibus esse illud
et hominum et belli genus aliis bellis plurimum momenti
habere priorem aliquam cepisse occasionem loci temporisque agros
rapuisse urbes aliquas expugnasse cum romano seu occupaueris
prior aliqua seu uiceris tamen etiam cum uicto et iacente
luctandum esse quam ob rem siquis eos in italia lacessat
suis eos opibus suis uiribus suis armis posse uincere sicut
ipse fecerit sin uero quis illis italia uelut fonte uirium
cesserit proinde falli ac si quis amnes non ab ipsis fontium
primordiis deriuare sed concretis iam aquarum molibus auertere
uel exsiccare uelit haec et secreto se censuisse ultroque
ministerium consilii sui obtulisse et nunc praesentibus amicis
ideo repetisse ut scirent omnes rationem gerendi cum romanis
belli eosque foris inuictos domi fragiles esse nam prius
illos urbe quam imperio prius italia quam prouinciis exui posse
quippe et a gallis captos et a se prope deletos esse neque
umquam se uictum prius quam terris eorum cesserit reuerso
karthaginem statim cum loco fortunam belli mutatam

  huic sententiae obtrectatores amici regis erant non
utilitatem rei cogitantes sed uerentes ne probato consilio eius
primum apud regem locum gratiae occuparet et antiocho non
tantum consilium quam auctor displicebat ne gloria uictoriae
hannibalis non sua esset omnia igitur uariis adsentationum
adulationibus corrumpebantur nihil consilio uel ratione
agebatur rex ipse per hiemem in luxuriam lapsus nouis cotidie
nuptiis deditus erat contra acilius romanus consul qui ad
hoc bellum missus erat copias arma ceteraque bello necessaria
summa industria parabat ciuitates socias confirmabat dubias
inliciebat nec alius exitus belli quam adparatus utriusque
partis fuit itaque prima belli congressione cum cedentes suos
rex cerneret non laborantibus auxilium tulit sed fugientibus
se ducem praebuit castraque ditia uictoribus relinquit deinde
cum in asiam praeda romanis occupatis fugiendo peruenisset
paenitere neglecti consilii coepit reuocatoque in amicitiam
hannibale omnia ex sententia eius agere interim nuntiatur ei
liuium romanum ducem cum lxxx rostratis nauibus in bellum
nauale a senatu missum aduentare quae res spem illi restituendae
fortunae dedit itaque priusquam sociae ciuitates ad hostes
deficerent decernere nauali proelio statuit sperans cladem in
graecia acceptam noua posse uictoriae gloria aboleri tradita
igitur hannibali classe proelium committitur sed neque asiani
milites romanis neque naues eorum pares rostratis nauibus fuere
minor tamen clades ducis sollertia fuit
romam nondum opinio uictoriae uenerat et idcirco in
consulibus creandis suspensa ciuitas erat
  sed aduersus hannibalem ducem quis melius quam africani
frater crearetur cum uincere poenos opus scipionum
essetcreatur igitur consul lucius scipio eique datur legatus
frater africanus ut intellegeret antiochus non maiorem fiduciam
se in hannibale uicto quam romanos in uictore scipione habere
traicientibus in asiam scipionibus exercitum iam utrubique
profligatum bellum nuntiatum est uictumque antiochum terrestri
hannibalem nauali bello inuenerunt primo igitur aduentu eorum
legatos pacem petentes antiochus ad eos mittit peculiare donum
africano ferentes filium ipsius quem rex paruo nauigio
traicientem ceperat sed africanus priuata beneficia a rebus
publicis secreta dixit aliaque esse patris officia alia patriae
iura quae non liberis tantum uerum etiam uitae ipsi
praeponantur proinde gratum se munus accipere priuatoque
inpendio munificentiae regis responsurum quod ad bellum pacemque
pertineat nihil neque gratiae dari neque de iure patriae decidi
posse respondit nam neque de redimendo filio umquam
tractauit nec senatum de eo agere permisit sed ut dignum
maiestate eius erat armis se recepturum dixerat post haec
leges pacis dicuntur ut asia romanis cederet contentus syriae
regno esset naues uniuersas captiuos et transfugas traderet
sumptumque omnem belli romanis restitueret quae cum nuntiata
antiocho essent nondum ita uictum se esse respondit ut spoliari
se regno pateretur bellique ea inritamenta non pacis
blandimenta esse

  igitur cum ab utrisque bellum pararetur ingressique asiam
romani ilium uenissent mutua gratulatio iliensium ac romanorum
fuit iliensibus aenean ceterosque cum eo duces a se profectos
romanis se ab his procreatos referentibustantaque laetitia
omnium fuit quanta esse post longum tempus inter parentes et
liberos solet iuuabat ilienses nepotes suos occidente et
africa domita asiam ut auitum regnum uindicare optabilem troiae
ruinam fuisse dicentes ut tam feliciter renasceretur contra
romanos auitos lares et incunabula maiorum templaque ac deorum
simulacra inexplebile desiderium uidendi tenebat profectis ab
ilio romanis eumenes rex cum auxiliis occurrit nec multo post
proelium cum antiocho commissum cum in dexteriore cornu pulsa
legio romana maiore dedecore quam periculo ad castra fugeret m
aemilius tribunus militum ad tutelam castrorum relictus armare
se milites suos et extra uallum progredi iubet strictisque
gladiis fugientibus minari morituros dicens ni in proelium
reuertantur infestioraque sua quam hostium castra inuenturos
adtonita tam ambiguo periculo legio comitantibus
commilitonibus qui fugere eos prohibuerant in proelium
reuertitur magnaque caede edita initium uictoriae fuit caesa
hostium l milia capta xi antiocho pacem petenti nihil ad
superiores condiciones additum africano praedicante romanos
neque si uincantur animis minui neque si uincant secundis
rebus insolescere captas ciuitates inter socios diuisere
muneri romano aptiorem asiam quam possessioni uoluptariae
iudicantes quippe uictoriae gloriam romano nomini uindicandam
opum luxuriam sociis relinquendam

 liber xxxii  


  aetoli qui antiochum in bella romana inpulerant uicto
eodem soli aduersus romanos et uiribus inpares et omni auxilio
destituti remanseruntnec multo post uicti libertatem quam
inlibatam aduersus dominationem atheniensium spartanorumque inter
tot graeciae ciuitates soli retinuerant amiserunt quae
condicio tanto amarior illis quanto serior fuit reputantibus
tempora illa quibus tantis persarum opibus domesticis uiribus
restiterint quibus gallorum uiolentiam asiae italiaeque
terribilem delphico bello fregerint quae gloriosa recordatio
maius desiderium libertatis augebat
dum haec aguntur medio tempore inter messenios et achaeos de
principatu primo dissensio mox bellum ortum est in eo
nobilis achaeorum imperator philopoemen capitur non quia
pugnando uitae pepercerit sed dum suos in proelium reuocat in
transitu fossae equo praecipitatus a multitudine hostium
oppressus est quem messenii iacentem seu metu uirtutis seu
uerecundia dignitatis interficere ausi non fuerunt itaque
laeti uelut in illo omne bellum confecissent captiuum per
uniuersam ciuitatem in modum triumphi circumduxerunt effuso
obuiam populo ac si suus non hostium imperator aduentaret nec
uictorem achaei auidius uidissentquam uictum hostes uiderunt
igitur eundem in theatrum duci iusserunt ut omnes contuerentur
quem potuisse capi incredibile singulis uidebatur inde in
carcerem ducto uerecundia magnitudinis eius uenenum dederunt
quod ille laetus ac si uicisset accepit quaesito prius an
lycortas praefectus achaeorum quem secundum a se esse scientia
militari sciebat incolumis effugisset quem ut accepit euasisse
non in totum dicens male consultum achaeis expirauit nec
multo post reparato bello messenii uincuntur poenasque interfecti
philopoemenis pependerunt

  interea in syria rex antiochus cum graui tributo pacis a
romanis uictus oneratus esset seu inopia pecuniae conpulsus seu
auaritia sollicitatus qui sperabat se sub specie tributariae
necessitatis excusatius sacrilegia commissurum adhibito exercitu
nocte templum elymaei iouis adgreditur qua re prodita
concursu incolarum cum omni militia interficitur romae cum
multae graeciae ciuitates questum de iniuriis philippi regis
macedonum uenissent et disceptatio in senatu inter demetrium
philippi filium quem pater ad satisfaciendum senatui miserat et
legatos ciuitatium esset turba querelarum confusus adulescens
repente obticuit tunc senatus uerecundia eius motus quae
probata etiam antea cum obses romae esset omnibus fuerat
causam illi donauit atque ita modestia sua demetrius ueniam
patri non iure defensionis sed patrocinio pudoris
obtinuitquod ipsum decreto senatus significatum est ut
appareret non tam absolutum regem quam donatum filio patrem
quae res demetrio non gratiam legationis sed odium
obtrectationis conparauit nam et apud fratrem perseum
aemulatio illi inuidiam contraxit et apud patrem nota
absolutionis causa offensae fuit indignante philippo plus
momenti apud senatum personam filii quam auctoritatem patris ac
dignitatem regiae maiestatis habuisse igitur perseus
perspecta patris aegritudine cotidie absentem demetrium apud eum
criminari et primo inuisum post etiam suspectum reddere nunc
amicitiam romanorum nunc proditionem patris ei obiectare ad
postremum insidias sibi ab eo paratas confingit ad cuius rei
probationem inmittit indices testes subornat et facinus quod
obicit admittit quibus rebus conpulso ad parricidium patre
funestam omnem regiam facit

  occiso demetrio sublatoque aemulo non neglegentior tantum
perseus in patrem uerum etiam contumacior erat nec heredem
regni sed regem gerebat his rebus offensus philippus
inpatientius in dies mortem demetrii dolebat tunc et insidiis
circumuentum suspicari testes indicesque torquere atque ita
cognita fraude non minus scelere persei quam innoxia demetrii
morte cruciabatur peregissetque ultionem nisi morte praeuentus
fuisset nam breui post tempore morbo ex aegritudine contracto
decessit relicto magno belli apparatu aduersus romanos quo
postea perseus usus est nam et gallos scordiscos ad belli
societatem perpulerat fecissetque romanis graue bellum nisi
decessisset
namque galli bello aduersus delphos infeliciter gesto in quo
maiorem uim numinis quam hostium senserant amisso brenno duce
pars in asiam pars in thraciam extorres fugerant inde per
eadem uestigia qua uenerant antiquam patriam repetiuere ex
his manus quaedam in confluente danuuii et saui consedit
scordiscosque se appellari uoluit tectosagi autem cum in
antiquam patriam tolosam uenissent conprehensique pestifera lue
essent non prius sanitatem recuperauere quam aruspicum responsis
moniti aurum argentumque bellis sacrilegiisque quaesitum in
tolosensem lacum mergerentquod omne magno post tempore
caepio romanus consul abstulit fuere autem argenti pondo
centum decem milia auri pondo quinquies decies centum milia
quod sacrilegium causa excidii caepioni exercituique eius
postea fuit romanos quoque cimbrici belli tumultus uelut ultor
sacrae pecuniae insecutus est ex gente tectosagorum non
mediocris populus praedae dulcedine illyricum repetiuit
spoliatisque histris in pannonia consedit histrorum gentem
fama est originem a colchis ducere missis ab aeeta rege ad
argonautas raptores filiae persequendosqui ut a ponto
intrauerunt histrum alueo saui fluminis penitus inuecti uestigia
argonautarum insequentes naues suas umeris per iuga montium
usque ad litus adriatici maris transtulerunt cognito quod
argonautae idem propter magnitudinem nauis priores
fecissentquo ut auectos colchi non reppererunt siue metu
regis siue taedio longae nauigationis iuxta aquileiam con sedere
histrique ex uocabulo amnis quo a mari concesserant appellati
daci quoque suboles getarum sunt qui cum orole rege aduersus
bastarnas male pugnassent ad ultionem segnitiae capturi somnum
capita loco pedum ponere iussu regis cogebantur ministeriaque
uxoribus quae ipsis ante fieri solebant facere neque haec ante
mutata sunt quam ignominiam bello acceptam uirtute delerent

  igitur perseus cum imperio philippi patris successisset
omnes has gentes aduersum romanos in societatem belli
sollicitabat
interim inter prusiam regem ad quem hannibal post pacem
antiocho a romanis datam profugerat et eumenen bellum ortum est
quod prusias hannibalis fiducia rupto foedere prior intulit
namque hannibal cum ab antiocho romani inter ceteras
condiciones pacis deditionem eius poscerent admonitus a rege in
fugam uersus cretam defertur ibi cum diu quietam uitam
egisset inuidiosumque se propter nimias opes uideret amphoras
plumbo repletas in templo dianae quasi fortunae suae
praesidiadeponit atque ideo nihil de illo sollicita ciuitate
quoniam uelut pignus opes eius tenebat ad prusiam contendit
auro suo statuit quas secum portabat infuso ne conspectae opes
uitae nocerent dein cum prusias terrestri bello ab eumene
uictus esset et proelium in mare transtulisset hannibal nouo
commento auctor uictoriae fuit quippe omne serpentium genus in
fictiles lagoenas coici iussit medioque proelio in naues hostium
mittit id primum ponticis ridiculum uisum fictilibus
dimicare qui ferro nequeant sed ubi serpentibus coepere naues
repleri ancipiti periculo circumuenti hosti uictoriam cesserunt
quae ubi romam nuntiata sunt missi a senatu legati sunt qui
utrumque regem in pacem cogerent hannibalemque deposcerent sed
hannibal re cognita sumpto ueneno legationem morte praeuenit
insignis hic annus trium toto orbe maximorum imperatorum
mortibus fuit hannibalis et philopoemenis et scipionis africani
ex quibus constat hannibalem nec tum cum romano tonantem
bello italia contremuit nec cum reuersus karthaginem summum
imperium tenuit aut cubantem cenasse aut plus quam sextario
uiniindulsisse pudicitiamque eum tantam inter tot captiuas
habuisse ut in africa natum quiuis negaret moderationis
certe eius fuit ut cum diuersarum gentium exercitus rexerit
neque insidiis suorum militum sit petitus umquam neque fraude
proditus cum utrumque hostes saepe temptassent

 liber xxxiii  


  minore quidem rerum motu romani macedonicum quam punicum
bellum gesserunt sed tanto clarius quanto nobilitate macedones
poenos antecesserunt quippe cum gloria orientis domiti tum et
auxilio omnium regum iuuabantur itaque romani et legiones
plures numero conscripserunt et auxilia a masinissa rege
numidarum et ceteris omnibus sociis acciuerunt et eumeni regi
bithyniae denuntiatum ut bellum summis uiribus iuuaret
perseo praeter macedonicum inuictae opinionis exercitum
decennis belli sumptus a patre paratus in thesauris et horreis
erat quibus rebus inflatus oblitus fortunae paternae ueterem
alexandri gloriam considerare suos iubebat prima equitum
congressio fuit qua uictor perseus suspensam omnium
exspectationem in fauorem sui traxitmisit tamen legatos ad
consulem qui pacem peterent quam patri suo romani etiam uicto
dedissent inpensas belli lege uicti suscepturus sed consul p
licinius non minus graues quam uicto leges dixit dum haec
aguntur metu tam periculosi belli romani aemilium paulum
consulem creant eique extra ordinem macedonicum bellum decernunt
qui cum ad exercitum uenisset non magnam moram pugnae fecit
pridie quam proelium consereretur luna nocte defecit id
portentum perseo omnibus praesagantibus finemque macedonici regni
portendi uaticinantibus

  in ea pugna m cato oratoris filius dum inter
confertissimos hostes insigniter dimicat equo delapsus pedestre
proelium adgreditur nam cadentem manipulus hostium cum
horrido clamore ueluti iacentem obtruncaturus circumsteterat at
ille citius corpore collecto magnas strages edidit cum ad
unum opprimendum undique hostes conuolarent dum procerum quendam
petit gladius ei e manu elapsus in mediam cohortem hostium
deciditad quem recuperandum umbone se protegens inspectante
utroque exercitu inter hostium mucrones sese inmersit
recollectoque gladio multis uulneribus exceptis ad suos cum
clamore hostium reuertitur huius audaciam ceteri imitati
uictoriam peperere perseus rex fuga cum decem milibus
talentum samothraciam defertur quem cn octauius ad persequendum
missus a consule cum duobus filiis alexandro et philippo cepit
captumque ad consulem duxit
macedonia a carano qui primus in ea regnauit usque perseum
xxx reges habuit quorum sub regno fuit quidem annis dccccxxiu
sed rerum non nisi cl duobus annis potita ita cum in dicionem
romanorum cessisset magistratibus per singulas ciuitates
constitutis libera facta est legesque quibus adhuc utitur a
paulo accepit aetolorum uniuersarum urbium senatus cum
coniugibus et liberis qui dubia fide fuerant romam missus
ibique ne in patria aliquid nouaret diu detentus aegreque per
multos annos legationibus ciuitatium senatu fatigato in patriam
quisque suam remissus est

 liber xxxiu  


  poenis ac macedonibus subactis aetolorumque uiribus
principum captiuitate debilitatis soli adhuc ex graecia uniuersa
achaei nimis potentes tunc temporis romanis uidebantur non
propter singularum ciuitatium nimias opes sed propter
conspirationem uniuersarum namque achaei licet per ciuitates
ueluti per membra diuisi sint unum tamen corpus et unum
imperium habent singularumque urbium pericula mutuis uiribus
propulsant quaerentibus igitur romanis causam belli
tempestiue fortuna querelam spartanorum obtulit quorum agros
achaei propter mutuum odium populabantur spartanis a senatu
responsum est legatos se ad inspiciendas res sociorum et ad
iniuriam demendam in graeciam missurossed legatis occulta
mandata data sunt ut corpus achaeorum dissoluerent singulasque
urbes proprii iuris facerent quo facilius et ad obsequium
cogerentur et si quae urbes contumaces essent traicerentur
igitur legati omnium ciuitatium principibus corinthum euocatis
decretum senatus recitant quid consilii habeant
aperiuntexpedire omnibus dicunt ut singulae ciuitates sua
iura et suas leges habeant quod ubi omnibus innotuit ueluti
in furorem uersi uniuersum peregrinum populum
trucidantlegatos quoque ipsos romanorum uiolassent ni audito
tumultu trepidi fugissent

  haec ubi romam nuntiata sunt statim senatus mummio
consuli bellum achaicum decernit qui extemplo exercitu deportato
et omnibus strenue prouisis pugnandi copiam hostibus fecit
sed achaei ueluti nihil negotii romano bello suscepissent ita
apud eos neglecta et soluta omnia fuere itaque praedam non
proelium cogitantes et uehicula ad spolia hostium reportanda
adduxerunt et coniuges liberosque suos ad spectaculum certaminis
in montibus posuerunt sed proelio commisso ante oculos suorum
caesi lugubre his spectaculum et grauem luctus memoriam
reliquerunt coniuges quoque liberique eorum de spectatoribus
captiui facti praeda hostium fuere urbs ipsa corinthus
diruitur populus omnis sub corona uenditur ut hoc exemplo
ceteris ciuitatibus metus nouarum rerum inponeretur
dum haec aguntur rex syriae antiochus ptolomeo maiori
sororis suae filio regi aegypti bellum infert segni admodum et
cotidiana luxuria ita marcenti ut non solum regiae maiestatis
officia intermitteret uerum etiam sensu hominis nimia sagina
careret pulsus igitur regno ad fratrem minorem ptolomeum
alexandream confugit participatoque cum eo regno legatos romam ad
senatum mittunt auxilium petunt fidem societatis inplorant
mouere senatum preces fratrum

  mittitur itaque legatus popilius ad antiochum qui
abstinere illum aegypto aut si iam incessisset excedere
iuberet cum in aegypto eum inuenisset osculumque ei rex
obtulisset nam coluerat inter ceteros popilium antiochus cum
obses romae esset tunc popilius facessere interim priuatam
amicitiam iubet cum mandata patriae intercedantprolatoque
senatus decreto et tradito cum cunctari eum uideret
consultationemque ad amicos referre ibi popilius uirga quam in
manu gerebat amplo circulo inclusum ut amicos caperet
consulere eos iubet nec prius inde exire quam responsum senatui
daret aut pacem aut bellum cum romanis habiturum adeoque
haec austeritas animum regis fregit ut pariturum se senatui
responderet reuersus in regnum antiochus decedit relicto
paruulo admodum filiocui cum tutores dati a populo essent
patruus eius demetrius qui obses romae erat cognita morte
fratris antiochi senatum adiit obsidem se uiuo fratre uenisse
quo mortuo cuius obses sit se ignorare dimitti igitur se ad
regnum petendum aequum esse quod sicut iure gentium maiori
fratri cesserit ita nunc sibi qui pupillum aetate antecedat
deberi cum se non dimitti animaduerteret a senatu tacito
iudicio tutius apud pupillum quam apud eum regnum futurum
arbitrante specie uenandi ab urbe profectus ostiis tacitus cum
fugae comitibus nauem conscendit delatus in syriam secundo
fauore omnium excipitur regnumque ei occiso pupillo ac tutoribus
traditur

  eodem fere tempore prusias rex bithyniae consilium cepit
interficiendi nicomedis filii quem a se ablegatum studens
minoribus filiis quos ex nouerca eius susceperat romae habebat
sed res adulescenti ab iis qui facinus susceperant proditur
hortatique sunt ut crudelitate patris prouocatus occupet
insidias et in auctorem retorqueat scelus nec difficilis
persuasio fuit igitur cum accitus in regnum patris uenisset
statim rex appellatur prusias regno spoliatus a filio
priuatusque redditus etiam a seruis deseritur cum in latebris
ageret non minore scelere quam filium occidi iusserat a filio
interficitur

 liber xxxu  


  demetrius occupato syriae regno nouitati suae otium
periculosum ratus ampliare fines regni et opes augere finitimorum
bellis statuit itaque ariarathi regi cappadociae propter
fastiditas sororis nuptias infestus fratrem eius orophernen per
iniuriam regno pulsum supplicem recepit datumque sibi honestum
belli titulum gratulatus restituere eum in regnum statuit sed
orophernes ingrato animo inita cum antiochensibus pactione
offensis tunc demetrio pellere ipsum regno a quo restituebatur
consilium cepit quo cognito demetrius uitae quidem eius ne
ariarathes metu fraterni belli liberaretur pepercit ipsum autem
conprehensum uinctum seleuciae custodiri iubet nec
antiochenses indicio territi a defectione destiterunt itaque
adiuuantibus et ptolomeo rege aegypti et attalo rege asiae et
ariarathe cappadociae bello a demetrio lacessiti subornant
balam quendam sortis extremae iuuenem qui syriae regnum uelut
paternum armis repeteretet ne quid contumeliae deesset nomen
ei alexandri inditur genitusque ab antiocho rege dicitur
tantum odium demetrii apud omnes erat ut aemulo eius non
uires tantum regiae uerum etiam generis nobilitas consensu
omnium tribueretur igitur alexander admirabili rerum
uarietate pristinarum sordium oblitus totius ferme orientis
uiribus succinctus bellum demetrio infert uictumque uita pariter
ac regno spoliat quamquam nec demetrio animus in propulsando
bello defuit nam et primo proelio hostem fugauit et regibus
bellum restituentibus multa milia in acie cecidit ad
postremum tamen inuicto animo inter confertissimos fortissime
dimicans cecidit

  initio belli demetrius duos filios apud gnidium hospitem
suum cum magno pondere auri commendauerat ut belli periculis
eximerentur et si ita fors tulisset paternae ultioni
seruarentur ex his maior demetrius annos pubertatis
egressus audita alexandri luxuria quem insperatae opes et
alienae felicitatis ornamenta uelut captum inter scortorum greges
desidem in regia tenebant auxiliantibus cretensibus securum ac
nihil hostile metuentem adgreditur antiochenses quoque
ueterem patris offensam nouis meritis correcturi se ei tradunt
sed et milites paterni fauore iuuenis accensi prioris sacramenti
religionem noui regis superbiae praeferentes signa ad demetrium
transferunt atque ita alexander non minore impetu fortunae
destructus quam elatus primo proelio uictus interficitur
deditque poenas et demetrio quem occiderat et antiocho cuius
mentitus originem fuerat

 liber xxxui  


  recuperato paterno regno demetrius et ipse rerum successu
corruptus uitiis adulescentiae in segnitiam labitur tantumque
contemptum apud omnes inertiae quantum odium ex superbia pater
habuerat contraxit itaque cum ab imperio eius passim
ciuitates deficerent ad abolendam segnitiae maculam bellum
parthis inferre statuitcuius aduentum non inuiti orientis
populi uidere et propter arsacidae regis parthorum crudelitatem
et quod ueteri macedonum imperio adsueti noui populi superbiam
indigne ferebant itaque cum et persarum et elymaeorum
bactrianorumque auxiliis iuuaretur multis proeliis parthos
fudit ad postremum tamen pacis simulatione deceptus capitur
traductusque per ora ciuitatium populis qui desciuerant in
ludibrium fauoris ostenditur missus deinde in hyrcaniam
benigne et iuxta cultum pristinae fortunae habetur dum haec
aguntur interim in syria trypho qui se tutorem antiocho
demetrii priuigno substitui a populo laborauerat occiso pupillo
regnum syriae inuadit quo diu potitus tandem exsolescente
fauore recentis imperii ab antiocho puero admodum demetrii
fratre qui in asia educabatur bello uincitur rursusque regnum
syriae ad subolem demetrii reuertitur igitur antiochus memor
quod et pater propter superbiam inuisus et frater propter
segnitiam contemptus fuisset ne in eadem uitia incideret
recepta in matrimonium cleopatra uxore fratris ciuitates quae
initio fraterni imperii defecerant summa industria persequitur
domitasque rursus regni terminis adicitiudaeos quoque qui
in macedonico imperio sub demetrio patre armis se in libertatem
uindicauerant subegit quorum uires tantae fuere ut post haec
nullum macedonum regem tulerint domesticisque imperiis usi syriam
magnis bellis infestauerint

  namque iudaeis origo damascena syriae nobilissima
ciuitas unde et assyriis regibus genus ex regina samirami fuit
nomen urbi a damasco rege inditum in cuius honorem syri
sepulcrum atarathes uxoris eius pro templo coluere deamque
exinde sanctissimae religionis habent post damascum azelus
mox adores et abrahames et israhel reges fuere sed israhelem
felix decem filiorum prouentus maioribus suis clariorem fecit
itaque populum in decem regna diuisum filiis tradidit
omnesque ex nomine iudae qui post diuisionem decesserat iudaeos
appellauit colique memoriam eius ab omnibus iussit cuius portio
omnibus accesserat minimus aetate inter fratres ioseph fuit
cuius excellens ingenium fratres ueriti clam interceptum
peregrinis mercatoribus uendiderunt a quibus deportatus in
aegyptum cum magicas ibi artes sollerti ingenio percepisset
breui ipsi regi percarus fuit nam et prodigiorum sagacissimus
erat et somniorum primus intellegentiam condidit nihilque
diuini iuris humanique ei incognitum uidebaturadeo ut etiam
sterilitatem agrorum ante multos annos prouiderit perissetque
omnis aegyptus fame nisi monitu eius rex edicto seruari per
multos annos fruges iussissettantaque experimenta eius
fuerunt ut non ab homine sed a deo responsa dari uiderentur
filius eius moyses fuit quem praeter paternae scientiae
hereditatem etiam formae pulchritudo commendabat sed
aegyptii cum scabiem et uitiliginem paterentur responso moniti
eum cum aegris ne pestis ad plures serperet terminis aegypti
pellunt dux igitur exulum factus sacra aegyptiorum furto
abstulit quae repetentes armis aegyptii domum redire
tempestatibus conpulsi sunt itaque moyses damascena antiqua
patria repetita montem sinam occupat in quo septem dierum
ieiunio per deserta arabiae cum populo suo fatigatus cum tandem
uenisset septimum diem more gentis sabbata appellatum in omne
aeuum ieiunio sacrauit quoniam illa dies famem illis erroremque
finierat et quoniam metu contagionis pulsos se ab aegypto
meminerant ne eadem causa inuisi apud incolas forent cauerunt
ne cum peregrinis conuiuerent quod ex causa factum paulatim in
disciplinam religionemque conuertit post moysen etiam filius
eius arruas sacerdos sacris aegyptiis mox rex creatur
semperque exinde hic mos apud iudaeos fuit ut eosdem reges et
sacerdotes haberent quorum iustitia religione permixta
incredibile quantum coaluere

  opes genti ex uectigalibus opobalsami creuere quod in his
tantum regionibus gignitur est namque uallis quae continuis
montibus uelut muro quodam ad instar castrorum clauditur
spatium loci ducenta iugera nomine aricus diciturin ea
silua est et ubertate et amoenitate insignis siquidem palmeto et
opobalsameto distinguitur et arbores opobalsami similem
formam piceis arboribus habent nisi quod sunt humiles magis et
in uinearum morem excoluntur hae certo anni tempore balsamum
sudant sed non minor loci eius apricitatis quam ubertatis
admiratio est quippe cum toto orbe regionis eius ardentissimus
sol sit ibi tepidi aeris flatu naturalis quaedam ac perpetua
opacitas inest in ea regione latus lacus est qui propter
magnitudinem aquae et inmobilitatem mortuum mare dicitur nam
neque uentis mouetur resistente turbinibus bitumine quo aqua
omnis stagnatur neque nauigationis patiens est quoniam omnia
uita carentia in profundum merguntur nec materiam ullam
sustinet nisi quae alumine incrustatur
primum xerxes rex persarum iudaeos domuit postea cum ipsis
persis in dicionem alexandri magni uenere diuque in potestate
macedonici imperii subiecti syriae regno fuere a demetrio cum
desciuissent amicitia romanorum petita primi omnium ex
orientalibus libertatem acceperunt facile tunc romanis de alieno
largientibus

  per eadem tempora quibus in syria regni mutatio inter
nouos reges alternabatur in asia rex attalus florentissimum ab
eumene patruo acceptum regnum caedibus amicorum et cognatorum
suppliciis foedabat nunc matrem anum nunc beronicen sponsam
maleficiis eorum necatam confingens post hanc scelestam
uiolentiae rabiem squalidam uestem sumit barbam capillumque in
modum reorum submittit non in publicum prodire non populo se
ostendere non domi laetiora conuiuia inire aut aliquod signum
sani hominis habere prorsus ut poenas pendere manibus
interfectorum uideretur omissa deinde regni administratione
hortos fodiebat gramina serebat et noxia innoxiis permiscebat
eaque omnia ueneni suco infecta uelut peculiare munus amicis
mittebat ab hoc studio aerariae artis fabricae se tradit
cerisque fingendis et aere fundendo procudendoque oblectatur
matri deinde sepulcrum facere instituit cui operi intentus
morbum ex solis feruore contraxit et septima die decessit huius
testamento heres populus romanus tunc instituitur sed erat ex
eumene aristonicus non iusto matrimonio sed ex paelice
ephesia citharistae cuiusdam filia genitus qui post mortem
attali uelut paternum regnum asiam inuasit cum multa secunda
proelia aduersus ciuitates quae metu romanorum tradere se eidem
nolebant fecisset iustusque iam rex uideretur asia licinio
crasso consuli decerniturqui intentior attalicae praedae quam
bello cum extremo anni tempore inordinata acie proelium
conseruisset uictus poenas inconsultae auaritiae sanguine dedit
in huius locum missus perpenna consul prima congressione
aristonicum superatum in potestatem suam redegit attalicasque
gazas hereditarias populi romani nauibus inpositas romam
deportauit quod aegre ferens successor eius m aquilius
consul ad eripiendum aristonicum perpennae ueluti sui potius
triumphi munus esse deberet festinata uelocitate contendit
sed contentionem consulum mors perpennae diremit sic
asia romanorum facta cum opibus suis uitia quoque romam
transmisit

 liber xxxuii  


  capto aristonico massilienses pro phocaeensibus
conditoribus suis quorum urbem senatus et omne nomen quod et
tunc et antea antiochi bello infesta contra populum romanum arma
tulerant deleri iusserat legatos romam deprecatum misere
ueniamque his a senatu obtinuere post haec regibus qui
aduersus aristonicum auxilia tulerant praemia persoluta
mithridati pontico syria maior filiis ariarathis regis
cappadociae qui eodem bello occiderat lycaonia et cilicia
datae fidiorque populus romanus in socii filios quam mater in
liberos fuit quippe hinc paruulis auctum regnum inde uita
adempta namque laodice ex numero sex filiorum quos uirilis
sexus ex ariarathe rege susceperat timens ne non diutina
administratione regni adultis quibusdam potiretur quinque
parricidali ueneno necauitunum paruulum sceleri matris
cognatorum custodia eripuit qui post necem laodices nam propter
crudelitatem eam populus extinxerat solus regno potitus est
mithridates quoque repentina morte interceptus filium qui et
ipse mithridates dictus est reliquitcuius ea postea
magnitudo fuit ut non sui tantum temporis uerum etiam
superioris aetatis omnes reges maiestate superauerit bellaque cum
romanis per xlui annos uaria uictoria gesseritcum eum summi
imperatores sylla lucullus ceterique in summa cn pompeius ita
uicerit ut maior clariorque in restaurando bello resurgeret
damnisque suis terribilior redderetur denique ad postremum
non ui hostili uictus sed uoluntaria morte in auito regno senex
herede filio decessit

  huius futuram magnitudinem etiam caelestia ostenta
praedixerant nam et eo quo genitus est anno et eo quo regnare
primum coepit stella cometes per utrumque tempus lxx diebus ita
luxit ut caelum omne conflagrare uideretur nam et
magnitudine sui quartam partem caeli occupauerat et fulgore sui
solis nitorem uicerat et cum oreretur occumberetque iu horarum
spatium consumebat puer tutorum insidias passus est qui eum
fero equo inpositum equitare iacularique cogebantqui conatus
cum eos fefellissent supra aetatem regente equum mithridate
ueneno eum appetiuere quod metuens antidota saepius bibit et
ita se aduersus insidias exquisitis tutioribus remediis
stagnauit ut ne uolens quidem senex ueneno mori potuerit
timens deinde ne inimici quod ueneno non potuerant ferro
peragerent uenandi studium finxit quo per septem annos neque
urbis neque ruris tecto usus estsed per siluas uagatus
diuersis montium regionibus pernoctabat ignaris omnibus quibus
esset locis adsuetus feras cursu aut fugere aut persequi cum
quibusdam etiam uiribus congredi quibus rebus et insidias
uitauit et corpus ad omnem uirtutis patientiam durauit

  ad regni deinde administrationem cum accessisset statim
non de regendo sed de augendo regno cogitauit itaque scythas
inuictos antea qui zopyriona alexandri magni ducem cum xxx
milibus armatorum deleuerant qui cyrum persarum regem cum cc
milibus trucidauerant qui philippum macedonum regem fugientem
fecerant ingenti felicitate perdomuit auctus igitur uiribus
pontum quoque ac deinceps cappadociam occupauit cum de asia
tractaret tacitus cum quibusdam amicis regno profectus uniuersam
nemine sentiente peruagatus est omniumque urbium situm ac
regiones cognouit inde in bithyniam transcendit et quasi
dominus asiae opportuna quaeque uictoriae suae metatus est
post haec in regnum cum iam perisse crederetur reuersus est
inuento paruulo filio quem per absentiam eius soror uxorque
laodice enixa fuerat sed inter gratulationem post longam
peregrinationem aduentus sui et filii geniti ueneno periclitatus
est siquidem laodice soror cum perisse eum crederet in
concubitus amicorum proiecta quasi admissum facinus maiori
scelere tegere posset uenenum aduenienti parauit quod cum ex
ancillis mithridates cognouisset facinus in auctores
uindicauit

  hieme deinde adpetente non in conuiuio sed in campo nec
in auocationibus sed in exercitationibus nec inter sodales sed
inter coaequales aut equo aut cursu aut uiribus contendebat
exercitum quoque suum ad parem laboris patientiam cotidiana
exercitatione durabat atque ita inuictus ipse inexpugnabilem
exercitum fecerat inita deinde cum nicomede societate
paphlagoniam inuadit uictamque cum socio diuidit quam cum
teneri a regibus senatui nuntiatum esset legatos ad utrumque
misit qui gentem restitui in pristinum statum iuberent
mithridates cum se iam parem magnitudini romanorum crederet
superbo responso hereditarium patri suo regnum obuenisse
respondit mirari se quod cum ei relata controuersia non fuerit
sibi referatur nec territus minis galatiam quoque occupat
nicomedes quoniam se tueri iure non poterat iusto regi
redditurum respondit atque ita filium suum mutato nomine
pylaemenen paphlagonum regum nomine appellat et quasi stirpi
regiae reddidisset regnum falso nomine tenet sic ludibrio
habiti legati romam reuertuntur

 liber xxxuiii  


  mithridates parricidia nece uxoris auspicatus sororis
alterius laodices filios cuius uirum ariarathen regem
cappadociae per gordium insidiis occiderat tollendos statuit
nihil actum morte patris existimans si adulescentes paternum
regnum cuius ille cupiditate flagrabat occupassent igitur
dum in his cogitationibus uersatur interim nicomedes rex
bithyniae uacuam morte regis cappadociam inuadit quod cum
nuntiatum mithridati fuisset per simulationem pietatis auxilia
sorori ad expellendum cappadocia nicomeden mittit sed iam
laodice per pactionem se nicomedi in matrimonium tradiderat
quod aegre ferens mithridates praesidia nicomedis cappadocia
expellit regnumque sororis filio restituit egregium prorsus
factum ni subsecuta fraus essetsiquidem interiectis mensibus
simulat se gordium quo ministro usus in ariarathe interficiendo
fuerat restituere in patriam uelle sperans si obsisteret
adulescens causas belli futuras aut si permitteret per eundem
filium tolli posse per quem interfecerat patrem quod ubi
ariarathes iunior moliri cognouit grauiter ferens interfectorem
patris per auunculum potissimum ab exilio reuocari ingentem
exercitum contrahit igitur cum in aciem eduxisset mithridates
peditum lxxx milia equitum x currus falcatos sexcentos nec
ariarathi auxiliantibus finitimis regibus minores copiae essent
incertum belli timens consilia ad insidias transfert
sollicitatoque iuuene ad conloquiumcum ferrum occultatum
inter fascias gereret scrutatore ab ariarathe regio more misso
curiosius imum uentrem pertractanti ait caueret ne aliud telum
inueniret quam quaereret atque ita risu protectis insidiis
seuocatum ab amicis uelut ad secretum sermonem inspectante
utroque exercitu interficit regnum cappadociae octo annorum
filio inposito ariarathis nomine additoque ei rectore gordio
tradidit

  sed cappadoces crudelitate ac libidine praefectorum uexati
a mithridate deficiunt fratremque regis et ipsum ariarathen
nomine ab asia ubi educabatur reuocantcum quo mithridates
proelium renouat uictumque regno cappadociae expellit nec multo
post adulescens ex aegritudine collecta infirmitate decedit
post huius mortem nicomedes timens ne mithridates accessione
cappadociae etiam bithyniam finitimam inuaderet subornat puerum
eximiae pulchritudinis quasi ariarathes tres non duos filios
genuisset qui a senatu romano paternum regnum peteret uxorem
quoque laodicen romam mittit ad testimonium trium ex ariarathe
susceptorum filiorum quod ubi mithridates cognouit et ipse
pari inpudentia gordium romam mittit qui senatui adseueret
puerum cui cappadociae regnum tradiderat ex eo ariarathe
genitum qui bello aristonici auxilia romanis ferens cecidisset
sed senatus studio regum intellecto aliena regna falsis
nominibus furantium mithridati cappadociam et nicomedi ad
solacia eius paphlagoniam ademit ac ne contumelia regum foret
ademptum illis quod daretur aliis uterque populus libertate
donatus est sed cappadoces munus libertatis abnuentes negant
uiuere gentem sine rege posse itaque rex illis a senatu
ariobarzanes statuitur

  erat eo tempore tigranes rex armeniae obses parthis ante
multum temporis datus nec olim ab eisdem in regnum paternum
remissus hunc mithridates mire ad societatem romani belli quod
olim meditabatur perlicere cupiebat nihil igitur de offensa
romanorum sentientem per gordium inpellit ut ariobarzani segni
admodum bellum inferat et ne quis dolus subesse uideatur
filiam suam ei cleopatram in matrimonium tradit primo igitur
aduentu tigranis ariobarzanes sublatis rebus suis romam
contendit atque ita per tigranen rursus cappadocia iuris esse
mithridatis coepit eodem tempore mortuo nicomede etiam filius
eius et ipse nicomedes regno a mithridate pellitur qui cum
supplex romam uenisset decernitur in senatu ut uterque in
regnum restituantur in quod tum missi m aquilius et mallius 
malthinus  legati his cognitis mithridates societatem cum
tigrane bellum aduersus romanos gesturus iungit pactique inter
se sunt ut urbes agrique mithridati homines uero et quaecumque
auferri possent tigrani cederent post haec mithridates
intellecto quantum bellum suscitaret legatos ad cimbros alios
ad gallograecos et sarmatas bastarnasque auxilium petitum mittit
nam omnes has gentes romanum meditabundus bellum uariis
beneficiorum muneribus iam ante inlexerat ab schythia quoque
exercitum uenire iubet omnemque orientem aduersus romanos armat
non magno igitur labore aquilium et  malthinum  asiano
exercitu instructos uincit quibus simul cum nicomede pulsis
ingenti fauore ciuitatium excipitur multum ibi auri
argentique studio ueterum regum magnumque belli apparatum
inuenit quibus instructus debita ciuitatibus publica priuataque
remittit et uacationem quinquennii concedit tunc ad
contionem milites uocat eosque uariis exhortationibus ad romana
bella siue asiana incitat quam orationem dignam duxi cuius
exemplum breuitati huius operis insererem quam obliquam pompeius
trogus exposuit quoniam in liuio et in sallustio reprehendit
quod contiones directas pro sua oratione operi suo inserendo
historiae modum excesserint

  optandum sibi fuisse ait ut de eo liceret consulere
bellumne sit cum romanis an pax habendaquin uero sit
resistendum inpugnantibus ne eos quidem dubitare qui spe
uictoriae careant quippe aduersus latronem si nequeant pro
salute pro ultione tamen sua omnes ferrum stringere ceterum
quia non id agitur an liceat quiescere non tantum animo
hostiliter sed etiam proelio congressis consulendum qua
ratione ac spe coepta bella sustineant esse autem sibi
uictoriae fiduciam si sit illis animus romanosque uinci posse
cognitum non sibi magis quam ipsis militibus qui et in bithynia
aquilium et  malthinum  in cappadocia fuderint ac si quem
aliena magis exempla quam sua experimenta moueant audire se a
pyrro rege epiri non amplius quinque milibus macedonum
instructo fusos tribus proeliis romanos audire hannibalem
sedecim annis italiae uictorem inmoratum et quin ipsam caperet
urbem non romanorum illi uires restitisse sed domesticae
aemulationis atque inuidiae studium audire populos
transalpinae galliae italiam ingressos maximis eam pluribusque
urbibus possidere et latius aliquanto solum finium quam in asia
quae dicatur inbellis idem galli occupauissent nec uictam
solum dici sibi romam a gallis sed etiam captam ita ut unius
illis montis tantum cacumen relinqueretur nec bello hostem sed
pretio remotum gallorum autem nomen quod semper romanos
terruit in partem uirium suarum ipse numeret nam hos qui asiam
incolunt gallos ab illis qui italiam occupauerant sedibus
tantum distareoriginem quidem ac uirtutem genusque pugnae
idem habere tantoque his acriora esse quam illis ingenia quod
longiore ac difficiliore spatio per illyricum thraciamque
prodierint paene operosius transitis eorum finibus quam ubi
consedere possessis iam ipsam italiam audire se numquam ut
roma condita sit satis illi pacatam sed adsidue per omnes annos
pro libertate alios quosdam etiam pro uice imperii bellis
continuis perseuerasseet a multis ciuitatibus italiae
deletos romanorum exercitus ferri a quibusdam nouo contumeliae
more sub iugum missos ac ne ueteribus inmoremur exemplis
hoc ipso tempore uniuersam italiam bello marsico consurrexisse
non iam libertatem sed consortium imperii ciuitatisque
poscentemnec grauius uicino italiae bello quam domesticis
principum factionibus urbem premi multoque periculosius esse
italico ciuile bellum simul et a germania cimbros inmensa
milia ferorum atque inmitium populorum more procellae inundasse
italiamquorum etsi singula bella sustinere romani possent
uniuersis tamen obruantur ut ne uacaturos quidem bello suo
putet

  utendum igitur occasione et rapienda incrementa uirium
ne si illis occupatis quieuerint mox aduersus uacuos et quietos
maius negotium habeat non enim quaeri an capienda sint
arma sed utrum sua potius occasionem an illorum nam bellum
quidem iam tunc secum ab illis geri coeptum cum sibi pupillo
maiorem phrygiam ademerint quam patri suo praemium dati aduersus
aristonicum auxilii concesserant gentem quam et proauo suo
mithridati seleucus callinicus in dotem dedisset quid cum
paphlagonia se decedere iusserint non alterum illud genus belli
fuisse quae non ui non armis sed adoptione testamenti et regum
domesticorum interitu hereditaria patri suo obuenisset cum
inter hanc decretorum amaritudinem parendo non tamen eos
mitigaret quin acerbius in dies gerant non obtinuisse quod
enim a se non praebitum illis obsequium non phrygiam
paphlagoniamque dimissas non cappadocia filium eductum quam
iure gentium uictor occupaueratraptum tamen sibi esse
uictoriae ius ab illis quorum nihil est nisi bello quaesitum
non regem bithyniae chreston in quem senatus arma decreuerat
a se in gratiam illorum occisum tamen nihilo minus inputari
sibi si qua gordius aut tigranes faciat libertatem etiam in
contumeliam sui a senatu ultro delatam cappadociae quam reliquis
gentibus abstulerunt dein populo cappadocum pro libertate
oblata gordium regem orante ideo tantum quoniam amicus suus
esset non obtinuisse nicomeden praecepto illorum bellum
sibi intulisse quia ultum ierit se ab ipsis uentum obuiam in
eo et nunc eam secum bellandi illis causam fore quod non inpune
se nicomedi lacerandum saltatricis filio praebuerit

  quippe non delicta regum illos sed uires ac maiestatem
insequi neque in uno se sed in aliis quoque omnibus hac saepe
arte grassatos sic et auum suum pharnacen per cognitionum
arbitria succidaneum regi pergameno eumeni datumsic rursus
eumenen cuius classibus primo in asiam fuere transiecti cuius
exercitu magis quam suo et magnum antiochum et gallos in asia et
mox in macedonia regem perseum domuerantet ipsum pro hoste
habitum eique interdictum italia et quod cum ipso deforme sibi
putauerant cum filio eius aristonico bellum gessisse nullius
apud eos maiora quam masinissae regis numidarum haberi
meritahuic inputari uictum hannibalem huic captum syphacem
huic karthaginem deletam hunc inter duos illos africanos tertium
seruatorem urbis referritamen cum huius nepote bellum modo
in africa gestum adeo inexpiabile ut ne uictum quidem patris
memoriae donarent quin carcerem ac triumphi spectaculum
experiretur hanc illos omnibus regibus legem odiorum dixisse
scilicet quia ipsi tales reges habuerint quorum etiam nominibus
erubescant aut pastores aboriginum aut aruspices sabinorum
aut exules corinthiorum aut seruos uernasque tuscorum aut quod
honoratissimum nomen fuit inter haec superbosatque ut ipsi
ferunt conditores suos lupae uberibus altos sic omnem illum
populum luporum animos inexplebiles sanguinis atque imperii
diuitiarumque auidos ac ieiunos habere

  se autem seu nobilitate illis conparetur clariorem illa
conluuie conuenarum esse qui paternos maiores suos a cyro
darioque conditoribus persici regni maternos a magno alexandro
ac nicatore seleuco conditoribus imperii macedonici referat
seu populus illorum conferatur suo earum se gentium esse quae
non modo romano imperio sint pares sed macedonico quoque
obstiterint nullam subiectarum sibi gentium expertam
peregrina imperia nullis umquam nisi domesticis regibus
paruisse cappadociam uelint an paphlagoniam recensere rursus
pontum an bithyniam itemque armeniam maiorem minoremque quarum
gentium nullam neque alexander ille qui totam pacauit asiam nec
quisquam successorum eius aut posterorum attigisset scythiam
duos umquam ante se reges non pacare sed tantum intrare ausos
darium et philippum aegre inde fugam sibi expedisse unde ipse
magnam aduersus romanos partem uirium haberet multoque se
timidius ac diffidentius bella pontica ingressum cum ipse rudis
ac tiro esset scythiae praeter arma uirtutemque animi locorum
quoque solitudinibus uel frigoribus instructae per quae
denuntiaretur ingens militiae periculum ac labor inter quas
difficultates ne spes quidem praemii foret ex hoste uago nec
tantum pecuniae sed etiam sedis inope nunc se diuersam belli
condicionem ingredi nam neque caelo asiae esse temperatius
aliud nec solo fertilius nec urbium multitudine amoenius
magnamque temporis partem non ut militiam sed ut festum diem
acturos bello dubium facili magis an uberesi modo aut
proximas regni attalici opes aut ueteres lydiae ioniaeque
audierint quas non expugnatum eant sed possessumtantumque
se auida expectat asia ut etiam uocibus uocet adeo illis odium
romanorum incussit rapacitas proconsulum sectio publicanorum
calumniae litium sequantur se modo fortiter et colligant
quid se duce possit efficere tantus exercitus quem sine
cuiusquam militum auxilio suamet unius opera uiderint cappadociam
caeso rege cepisse qui solus mortalium pontum omnem scythiamque
pacauerit quam nemo ante transire tuto atque adire potuit
nam iustitiae atque liberalitatis suae ne ipsos milites quin
experiantur testes refugere et illa indicia habere quod solus
regum non paterna solum uerum etiam externa regna hereditatibus
propter munificentiam adquisita possideat colchos paphlagoniam
bosphorum

  sic excitatis militibus post annos tres et xx sumpti regni
in romana bella descendit
atque in aegypto mortuo rege ptolomeo ei qui cyrenis
regnabat ptolomeo per legatos regnum et uxor cleopatra regina
soror ipsius defertur laetus igitur hoc solo ptolomeus quod
sine certamine fraternum regnum recepisset in quod subornari et
a matre cleopatra et fauore principum fratris filium cognouerat
ceterum infestus omnibus statim ubi alexandriam ingressus est
fautores pueri trucidari iussit ipsum quoque die nuptiarum
quibus matrem eius in matrimonium recipiebat inter apparatus
epularum et sollemnia religionum in conplexu matris interficit
atque ita torum sororis caede filii eius cruentus ascendit
post quod non mitior in populares qui eum in regnum
uocauerant fuit siquidem peregrinis militibus licentia caedis
data omnia sanguine cotidie manabant ipsam quoque sororem filia
eius uirgine per uim stuprata et in matrimonium adscita repudiat
quibus rebus territus populus in diuersa labitur patriamque
metu mortis exul relinquit solus igitur in tanta urbe cum
suis relictus ptolomeus cum regem se non hominum sed uacuarum
aedium uideret edicto peregrinos sollicitat quibus
confluentibus obuius legatis romanorum scipioni africano et
spurio mummio et l metello qui ad inspicienda sociorum regna
ueniebant procedit sed quam cruentus ciuibus tam ridiculus
romanis fuit erat enim et uultu deformis et statura breuis et
sagina uentris non homini sed beluae similis quam
foeditatem nimia subtilitas perlucidae uestis augebat prorsus
quasi astu inspicienda praeberentur quae omni studio occultanda
pudibundo uiro erant post discessum deinde legatorum quorum
africanus dum inspicit urbem spectaculo alexandrinis fuit iam
etiam peregrino populo inuisus cum filio quem ex sorore
susceperat et cum uxore matris paelice metu insidiarum tacitus
in exilium proficiscitur contractoque mercennario exercitu
bellum sorori pariter ac patriae infert arcessitum deinde
maximum a cyrenis filium ne eum alexandrini contra se regem
crearent interficit tunc populus statuas eius et imagines
detrahit quod factum studio sororis existimans filium quem
ex ea susceperat interficit corpusque in membra diuisum et in
cista conpositum matri die natalis eius inter epulas offerri
curat quae res non reginae tantum uerum etiam uniuersae
ciuitati acerba et luctuosa fuit tantumque maerorem festiuissimo
conuiuio intulit ut regia omnis repentino luctu incenderetur
uerso igitur studio principum ab epulis in exsequias membra
lacera populo ostendunt et quid sperare de rege suo debeant
filii caede demonstrant

  finito luctu orbitatis cleopatra cum urgeri se fraterno
bello uideret auxilium a demetrio rege syriae per legatos
petit cuius et ipsius uarii et memorabiles casus fuere
namque demetrius sicut supra dictum est cum bellum parthis
intulisset et multis congressionibus uictor fuisset repente
insidiis circumuentus amisso exercitu capitur cui arsacides
parthorum rex magno et regio animo misso in hyrcaniam non cultum
tantum regium praestitit sed et filiam in matrimonium dedit
regnumque syriae quod per absentiam eius trypho occupauerat
restituturum promittit post huius mortem desperato reditu non
ferens captiuitatem demetrius priuatam etsi opulentam uitam
pertaesus tacitus in regnum fugam meditatur hortator illi et
comes callimander amicus erat qui post captiuitatem eius a
syria per arabiae deserta ducibus pecunia conparatis parthico
habitu babyloniam peruenerat sed fugientem phrahates qui
arsacidae successerat equitum celeritate per conpendiosos
tramites occupatum retrahit ut est deductus ad regem
callimandro quidem non tantum uenia uerum etiam praemium fidei
datum demetrium autem et grauiter castigatum ad coniugem in
hyrcaniam remittit artioribusque custodiis obseruari iubet
interiecto deinde tempore cum fidem illi etiam suscepti
liberi facerent eodem amico comite repetita fuga est sed pari
infelicitate prope fines regni sui deprehenditur ac denuo
perductus ad regem ut inuisus a conspectu submouetur tunc
quoque uxori et liberis donatus in hyrcaniam poenalem sibi
ciuitatem remittitur talisque aureis in exprobrationem puerilis
leuitatis donatur sed hanc parthorum tam mitem in demetrium
clementiam non misericordia gentis faciebat nec respectus
cognationis sed quod syriae regnum adfectabant usuri demetrio
aduersus antiochum fratrem prout res uel tempus uel fortuna
belli exegisset

  his auditis antiochus occupandum bellum ratus exercitum
quem multis finitimorum bellis indurauerat aduersus parthos
ducit sed per luxuriam non minor apparatus quam militiae
fuit quippe octoginta milia armatorum secuta sunt trecenta
lixarum ex quibus cocorum pistorum maior numerus fuit
argenti certe aurique tantum ut etiam gregarii milites auro
caligas figerent proculcarentque materiam cuius amore populi
ferro dimicant culinarum quoque argentea instrumenta fuere
prorsus quasi ad epulas non ad bellum pergerent aduenienti
antiocho multi orientales reges occurrere tradentes se regnaque
sua cum exsecratione superbiae parthicae nec mora congressioni
fuit antiochus tribus proeliis uictor cum babyloniam
occupasset magnus haberi coepit itaque ad eum omnibus populis
deficientibus nihil parthis reliqui praeter patrios fines fuit
tunc phrahates demetrium in syriam ad occupandum regnum cum
parthico praesidio mittit ut eo pacto antiochus ad sua tuenda a
parthia reuocaretur interim quoniam uiribus non poterat
insidiis antiochum ubique temptabat propter multitudinem
hominum exercitum suum antiochus per ciuitates in hiberna
diuiserat quae res exitii causa fuit nam cum grauari se
copiarum praebitione et iniuriis militum ciuitates uiderent ad
parthos deficiunt et die statuta omnes apud se diuisum exercitum
per insidias ne inuicem ferre auxilia possent adgrediuntur
quae cum nuntiata antiocho essent auxilium proximis laturus
cum ea manu quae secum hiemabat progreditur in itinere obuium
regem parthorum habuit aduersus quem fortius quam exercitus eius
dimicauit ad postremum tamen cum uirtute hostes uincerent
metu suorum desertus occiditur cui phrahates exequias regio
more fecit filiamque demetrii quam secum antiochus aduexerat
captus amore uirginis uxorem duxit paenitere deinde dimissi
demetrii coepit ad quem retrahendum cum turmas equitum festinato
misisset demetrium hoc ipsum metuentem iam in regno missi
inuenerunt frustraque omnia conati ad regem suum reuersi sunt

 liber xxxix  


  antiocho in parthia cum exercitu deleto frater eius
demetrius obsidione parthorum liberatus ac restitutus in regnum
cum omnis syria in luctu propter amissum exercitum essetquasi
parthica ipsius ac fratris bella quibus alter captus alter
occisus erat prospere cessissent ita aegypto bellum inferre
statuit regnum aegypti cleopatra socru pretium auxilii aduersus
fratrem suum pollicente sed dum aliena adfectat ut adsolet
fieri propria per defectionem syriae amisit siquidem
antiochenses primi duce tryphone execrantes superbiam regis
quae conuersatione parthicae crudelitatis intolerabilis facta
erat mox apameni ceteraeque ciuitates exemplum secutae per
absentiam regis a demetrio defecere ptolomeus quoque rex
aegypti bello ab eodem petitus cum cognouisset cleopatram
sororem suam opibus aegypti nauibus inpositis ad filiam et
demetrium generum in syriam profugisse inmittit iuuenem quendam
aegyptium protarchi negotiatoris filium qui regnum syriae armis
peteret conposita fabula quasi per adoptionem antiochi
regis receptus in familiam regiam esset nec syris quemlibet
regem aspernantibus ne demetrii superbiam paterentur nomen
iuueni alexandri inponitur auxiliaque ab aegypto ingentia
mittuntur interea corpus antiochi interfecti a rege parthorum
in loculo argenteo ad sepulturam in syriam remissum peruenit
quod cum ingenti studio ciuitatum et regis alexandri ad
confirmandam fabulae fidem excipitur quae res illi magnum
fauorem popularium conciliauit omnibus non fictas in eo sed
ueras lacrimas existimantibus demetrius autem uictus ab
alexandro cum undique circumstantibus malis premeretur ad
postremum etiam ab uxore filiisque deseritur relictus igitur
cum paucis seruulis cum tyrum religione se templi defensurus
petisset naui egrediens praefecti iussu interficitur alter
ex filiis seleucus quoniam sine matris auctoritate diadema
sumpsisset ab eadem interficitur alter cui propter nasi
magnitudinem cognomen grypos fuit rex a matre hactenus
constituitur ut nomen regis penes filium uis autem omnis
imperii penes matrem esset

  sed alexander occupato syriae regno tumens successu
rerum spernere iam etiam ipsum ptolomeum a quo subornatus in
regnum fuerat superba insolentia coepit itaque ptolomeus
reconciliata sororis gratia destruere alexandri regnum quod odio
demetrii uiribus suis adquisierat summis opibus instituit
mittit igitur ingentia grypo auxilia et filiam tryphaenam
grypo nupturam ut populos in auxilium nepotis non societate
tantum belli uerum et adfinitate sua sollicitet nec res
frustra fuit nam cum omnes grypum instructum aegypti uiribus
uiderent paulatim ab alexandro deficere coepere fit deinde
inter reges proelium quo uictus alexander antiochiam profugit
ibi inops pecuniae cum stipendia militibus deessent in templo
iouis solidum ex auro signum uictoriae tolli iubet facetis iocis
sacrilegium circumscribens nam uictoriam commodatam sibi ab
ioue esse dicebat interiectis deinde diebus cum ipsius iouis
aureum simulacrum infiniti ponderis tacite euelli iussisset
deprehensusque in sacrilegio concursu multitudinis esset in fugam
uersus magna ui tempestatis oppressus ac desertus a suis a
latronibus capitur perductus ad grypum interficitur grypos
porro recuperato patrio regno externisque periculis liberatus
insidiis matris adpetitur quae cum cupiditate dominationis
prodito marito demetrio et altero filio interfecto huius quoque
uictoria inferiorem dignitatem suam factam doleret uenienti ab
exercitatione poculum ueneni obtulit sed grypos praedictis
iam ante insidiis ueluti pietate cum matre certaret bibere
ipsam iubet abnuenti instat postremum prolato indice eam
arguit solam defensionem sceleris superesse adfirmans si bibat
quod filio obtulit sic uicta regina scelere in se uerso ueneno
quod alii parauerat extinguitur parta igitur regni
securitate grypos octo annis quietem et ipse habuit et regno
praestitit natus deinde illi est aemulus regni frater
ipsius cyzicenus eadem matre genitus sed ex antiocho patruo
susceptus quem cum ueneno tollere uoluisset ut maturius armis
cum eo de regno contenderet excitauit

  inter has regni syriae parricidales discordias moritur rex
aegypti ptolomeus regno aegypti uxori et alteri ex filiis quem
illa legisset relicto uidelicet quasi quietior aegypti status
quam syriae regnum esset cum mater altero ex filiis electo
alterum hostem esset habitura igitur cum pronior in minorem
filium esset a populo conpellitur maiorem eligere cui prius
quam regnum daret uxorem ademit conpulsumque repudiare
carissimam sibi sororem cleopatram minorem sororem selenen ducere
iubet non materno inter filias iudicio cum alteri maritum
eriperet alteri daret sed cleopatra non tam a uiro repudiata
quam a matre diuortio uiri dimissa cyziceno in syria nubit
eique ne nudum uxoris nomen adferret exercitum cypri
sollicitatum uelut dotalem ad maritum deducit par igitur iam
uiribus fratris cyzicenus proelium committit ac uictus in fugam
uertitur tunc antiochiam grypos in qua erat cyziceni uxor
cleopatra obsidere coepit qua capta tryphaena uxor grypi
nihil antiquius quam sororem cleopatram requiri iussit non ut
captiuae opem ferret sed ne effugere captiuitatis mala posset
quae sui aemulatione in hoc potissimum regnum inuaserit hostique
sororis nubendo hostem se eius effecerit tunc peregrinos
exercitus in certamina fratrum adductos tum repudiatam a fratre
contra matris uoluntatem extra aegyptum nuptam accusat contra
grypos orare ne tam foedum facinus facere cogatur a nullo
umquam maiorum suorum inter tot domestica tot externa bella post
uictoriam in feminas saeuitum quas sexus ipse et periculis
bellorum et saeuitiae uictorum eximatin hac uero praeter
commune bellantium fas accedere necessitudinem sanguinis quippe
ipsius quae tam cruente saeuiat sororem equidem germanam esse
suam uero consobrinam liberorum deinde communium materteram
his tot necessitudinibus sanguinis adicit superstitionem
templi quo abdita profugerit tantoque religiosius colendos sibi
deos quo magis his propitiis ac fauentibus uicisset tum neque
occisa illa uirium se quicquam cyziceno dempturum nec seruaturum
reddita sed quanto grypos abnuit tanto soror muliebri
pertinacia accenditur rata non misericordiae haec uerba sed
amoris esse itaque uocatis ipsa militibus mittit qui sororem
confoderent qui ut in templum intrauerunt cum euellere eam
non possent manus amplexantis deae simulacrum praeciderunt tunc
cleopatra execratione parricidarum mandata uiolatis numinibus
ultione sui decedit nec multo post repetita proelii
congressione uictor cyzicenus uxorem grypi tryphaenam quae paulo
ante sororem interfecerat capit eiusque supplicio uxoris
manibus parentauit

  at in aegypto cleopatra cum grauaretur socio regni filio
ptolomeo populum in eum incitat abductaque ei selene uxore eo
indignius quod ex selene iam duos filios habebat exulare cogit
arcessito minore filio alexandro et rege in locum fratris
constituto nec filium regno expulisse contenta bello cypri
exulantem persequitur unde pulso interficit ducem exercitus sui
quod uiuum eum e manibus emisisset quamquam ptolomeus
uerecundia materni belli non uiribus minor ab insula
recessisset igitur alexander territus hac matris crudelitate
et ipse eam relinquit periculoso regno securam ac tutam uitam
anteponens cleopatra uero timens ne maior filius ptolomeus a
cyziceno ad recuperandam aegyptum auxiliis iuuaretur ingentia
grypo auxilia et selenen uxorem nupturam hosti prioris
maritimittit alexandrumque filium per legatos in regnum
reuocat cui cum occultatis insidiis exitium machinaretur
occupata ab eodem interficitur spiritumque non fato sed
parricidio deditdigna prorsus hac mortis infamia quae et
matrem toro expulit et duas filias uiduas alterno fratrum
matrimonio fecit et filio alteri in exilium acto bellum intulit
alteri erepto regno exitium per insidias machinata est

  sed nec alexandro caedes tam nefanda inulta fuit nam ubi
primum conpertum est scelere filii matrem interfectam concursu
populi in exilium agitur reuocatoque ptolomeo regnum redditur
qui neque cum matre bellum gerere uoluisset neque a fratre armis
repetere quod prior possedisset
dum haec aguntur frater eius ex paelice susceptus cui pater
cyrenarum regnum testamento reliquerat herede populo romano
instituto decedit iam enim fortuna romana porrigere se ad
orientalia regna non contenta italiae terminis coeperat itaque
et ea pars libyae prouincia facta est postea creta ciliciaque
piratico bello perdomitae in formam prouinciae rediguntur quo
facto et syriae et aegypti regna romana uicinitate artata quae
incrementa de finitimis bellis quaerere solebant adempto uagandi
arbitrio uires suas in perniciem mutuam conuerteruntadeo ut
adsiduis proeliis consumpti in contemptum finitimorum uenerint
praedaeque arabum genti inbelli antea fuerintquorum rex
herotimus fiducia septingentorum filiorum quos ex paelicibus
susceperat diuisis exercitibus nunc aegyptum nunc syriam
infestabat magnumque nomen arabum uiribus finitimorum exsanguibus
fecerat

 liber xl  


  mutuis fratrum odiis et mox filiis inimicitiis parentum
succedentibus cum inexpiabili bello et reges et regnum syriae
consumptum esset ad externa populus auxilia concurrit
peregrinosque reges sibi circumspicere coepit itaque cum pars
mithridatem ponticum pars ptolomeum ab aegypto arcessendum
censeret occurreretque quod et mithridates inplicitus bello
romano esset ptolomeus quoque hostis semper fuisset
syriaeomnes in tigranen regem armeniae consensere
instructum praeter domesticas uires et parthica societate et
mithridatis adfinitate igitur accitus in regnum syriae per x
et uiii annos tranquillissimo regno potitus est neque bello
alium lacessere neque lacessitus inferre alii bellum necesse
habuit

  sed sicut ab hostibus tuta syria fuit ita terrae motu
uastata est quo centum septuaginta milia hominum et multae urbes
perierunt quod prodigium mutationem rerum portendere aruspices
responderunt igitur tigrane a lucullo uicto rex syriae
antiochus cyziceni filius ab eodem lucullo appellatur sed
quod lucullus dederat postea ademit pompeius qui poscenti
regnum respondit ne uolenti quidem syriae nedum recusanti
daturum se regem qui x et uiii annos quibus tigranes syriam
tenuit in angulo ciliciae latuerit uicto autem eodem tigrane a
romanis alieni operis praemia postulet igitur ut habenti
regnum non ademerit ita quo cesserit tigrani non daturum quod
tueri nesciat ne rursus syriam iudaeorum et arabum latrociniis
infestam reddat atque ita syriam in prouinciae formam
redegit paulatimque oriens romanorum discordia consanguineorum
regum factus est

 liber xli  


  parthi penes quos uelut diuisione orbis cum romanis facta
nunc orientis imperium est scytharum exules fuere hoc etiam
ipsorum uocabulo manifestatur nam scythico sermone exules
parthi dicuntur hi et assyriorum et medorum temporibus
inter orientis populos obscurissimi fuere postea quoque cum
imperium orientis a medis ad persas translatum est ueluti uulgus
sine nomine praeda uictorum fuere postremum macedonibus
triumphato oriente seruieruntut cuiuis mirum uideatur ad
tantam eos felicitatem per uirtutem prouectos ut imperent
gentibus sub quarum imperio ueluti seruile uulgus fuere a
romanis quoque trinis bellis per maximos duces florentissimis
temporibus lacessiti soli ex omnibus gentibus non pares solum
uerum etiam uictores fuerequamquam plus gloriae est inter
assyria et medica persicaque memorata olim regna et
opulentissimum illud mille urbium bactrianum imperium emergere
potuisse quam longinqua bella uicissepraeterea cum grauibus
scythicis et uicinalibus bellis adsidue uexati uariis periculorum
certaminibus urgerentur hi domesticis seditionibus scythia
pulsi solitudines inter hyrcaniam et dahas et areos et  sparnos
 et margianos furtim occupauere fines deinde non
intercedentibus primo finitimis postea etiam prohibentibus in
tantum protulere ut non inmensa tantum ac profunda camporum
uerum etiam praerupta collium montiumque ardua occupauerint
ex quo fit ut parthiae pleraque finium aut aestus aut
frigoris magnitudo possideat quippe cum montes nix et campos
aestus infestet

  administratio gentis post defectionem macedonici imperii
sub regibus fuit proximus maiestati regum probulorum ordo
est ex hoc duces in bello ex hoc in pace rectores habent
sermo his inter scythicum medicumque medius et utrisque
mixtus uestis olim sui moris posteaquam accessere opes ut
medis perlucida ac fluida armorum patrius ac scythicus mos
exercitum non ut aliae gentes liberorum sed maiorem partem
seruitiorum habent quorum uulgus nulli manumittendi potestate
permissa ac per hoc omnibus seruis nascentibus in dies crescit
hos pari ac liberos suos cura et equitare et sagittare magna
industria docent locupletissimus ut quisque est ita plures
in bella equites regi suo praebet denique antonio bellum parthis
inferenti cum l milia equitum occurrerent soli cccc liberi
fuere comminus in acie proeliari aut obsessas expugnare urbes
nesciunt pugnant aut procurrentibus equis aut terga dantibus
saepe etiam fugam simulant ut incautiores aduersum uulnera
insequentes habeant signum his in proelio non tuba sed
tympano datur nec pugnare diu possunt ceterum intolerandi
forent si quanta his est impetus uis tanta et perseuerantia
esset plerumque in ipso ardore certaminis proelia deserunt ac
paulo post pugnam ex fuga repetunt ut cum maxime uicisse te
putes tunc tibi discrimen subeundum sit munimentum ipsis
equisque loricae plumatae sunt quae utrumque toto corpore
tegunt auri argentique nullus nisi in armis usus

  uxores dulcedine uariae libidinis singuli plures habent
nec ulla delicta adulterio grauius uindicant quamobrem
feminis non conuiuia tantum uirorum uerum etiam conspectum
interdicunt carne non nisi uenatibus quaesita uescuntur
equis omni tempore uectantur illis bella illis conuiuia
illis publica ac priuata officia obeunt super illos ire
consistere mercari colloqui hoc denique discrimen inter seruos
liberosque est quod serui pedibus liberi non nisi equis
incedunt sepultura uulgo aut auium aut canum laniatus est
nuda demum ossa terra obruunt in superstitionibus atque cura
deorum praecipua omnibus ueneratio est ingenia genti tumida
seditiosa fraudolenta procacia quippe uiolentiam uiris
mansuetudinem mulieribus adsignant semper aut in externos aut
in domesticos motus inquieti natura taciti ad faciendum quam
ad dicendum promptiores proinde secunda aduersaque silentio
tegunt principibus metu non pudore parent in libidinem
proiecti in cibum parci fides dicti promissique nulla nisi
quatenus expedit

  post mortem alexandri magni cum inter successores eius
orientis regna diuiderentur nullo macedonum dignante parthorum
imperium staganori externo socio traditur postea diductis
macedonibus in bellum ciuile cum ceteris superioris asiae populis
eumenen secuti sunt quo uicto ad antigonum transiere post
hunc a nicatore seleuco ac mox ab antiocho et successoribus eius
possessi a cuius pronepote seleuco primum defecere primo punico
bello l manlio uulsone m atilio regulo consulibus huius
defectionis inpunitatem illis duorum fratrum regum seleuci et
antiochi discordia dedit qui dum inuicem eripere sibi regnum
uolunt persequi defectores omiserunt eodem tempore etiam
theodotus mille urbium bactrianarum praefectus defecit regemque
se appellari iussit quod exemplum secuti totius orientis populi
a macedonibus defecere erat eo tempore arsaces uir sicut
incertae originis ita uirtutis expertae hic solitus
latrociniis et rapto uiuere accepta opinione seleucum a gallis in
asia uictum solutus regis metu cum praedonum manu parthos
ingressus praefectum eorum andragoran oppressit sublatoque eo
imperium gentis inuasit non magno deinde post tempore
hyrcanorum quoque regnum occupauit atque ita duarum ciuitatium
imperio praeditus grandem exercitum parat metu cum seleuci et
theodoti bactrianorum regis sed cito morte theodoti metu
liberatus cum filio eius et ipso theodoto foedus ac pacem
fecit nec multo post cum seleuco rege ad defectores persequendos
ueniente congressus uictor fuitquem diem parthi exinde
sollemnem uelut initium libertatis obseruant

  reuocato deinde seleuco nouis motibus in asiam dato
laxamento regnum parthicum format militem legit castella munit
ciuitates firmaturbem quoque nomine daram in monte apaorteno
condit cuius loci ea condicio est ut neque munitius quicquam
esse neque amoenius possit ita enim et praeruptis rupibus
undique cingitur ut tutela loci nullis defensoribus egeat et
soli circumiacentis tanta ubertas ut propriis opibus
expleaturfontium ac siluarum ea copia est ut et aquarum
abundantia inrigetur et uenationum uoluptatibus exornetur sic
arsaces quaesito simul constitutoque regno non minus memorabilis
parthis quam persis cyrus macedonibus alexander romanis
romulus matura senectute deceditcuius memoriae hunc honorem
parthi tribuerunt ut omnes exinde reges suos arsacis nomine
nuncupent huius filius et successor regni arsaces et ipse
nomine aduersus antiochum seleuci filium centum milibus
peditum et xx milibus equitum instructum mira uirtute pugnauit
ad postremum in societatem eius adsumptus est tertius parthis
rex priapatius fuit sed et ipse arsaces dictus nam sicut supra
dictum est omnes reges suos hoc nomine sicuti romani caesares
augustosque cognominauere hic actis in regno xu annis
decessit relictis duobus filiis mithridate et phrahate quorum
maior phrahates more gentis heres regni mardos ualidam gentem
bello domuit nec multo post decessit pluribus filiis
relictisquibus praeteritis fratri potissimum mithridati
insignis uirtutis uiro reliquit imperium plus regio quam patrio
deberi nomini ratus potiusque patriae quam liberis consulendum

  eodem ferme tempore sicut in parthis mithridates ita in
bactris eucratides magni uterque uiri regna ineunt sed
parthorum fortuna felicior ad summum hoc duce imperii fastigium
eos perduxit bactriani autem per uaria bella iactati non
regnum tantum uerum etiam libertatem amiserunt siquidem
sogdianorum et arachotorum et drancarum et areorum indorumque
bellis fatigati ad postremum ab inualidioribus parthis uelut
exsangues oppressi sunt multa tamen eucratides bella magna
uirtute gessit quibus adtritus cum obsidionem demetrii regis
indorum pateretur cum ccc militibus lx milia hostium adsiduis
eruptionibus uicit quinto itaque mense liberatus indiam in
potestatem redegit unde cum se reciperet a filio quem
socium regni fecerat in itinere interficitur qui non
dissimulato parricidio uelut hostem non patrem interfecisset
et per sanguinem eius currum egit et corpus abici insepultum
iussit
 dum haec apud bactros geruntur interim inter parthos et
medos bellum oritur cum uarius utriusque populi casus fuisset
ad postremum uictoria penes parthos fuit his uiribus auctus
mithridates mediae bacasin praeponit ipse in hyrcaniam
proficiscitur unde reuersus bellum cum elymaeorum rege
gessit quo uicto hanc quoque gentem regno adiecit imperiumque
parthorum a monte caucaso multis populis in dicionem redactis
usque flumen euphraten protulit atque ita aduersa ualetudine
adreptus non minor arsace proauo gloriosa senectute decedit

 liber xlii  


  post necem mithridatis parthorum regis phrahates filius
rex statuitur qui cum inferre bellum in ultionem temptati ab
antiocho parthici regni syriae statuisset scytharum motibus ad
sua defendenda reuocatur namque scythae in auxilium parthorum
aduersus antiochum syriae regem mercede sollicitati cum
confecto bello iam superuenissent et calumnia tardius lati
auxilii mercede fraudarentur dolentes tantum itineris frustra
emensum cum uel stipendium pro uexatione uel alium hostem dari
sibi poscerent superbo responso offensi fines parthorum uastare
coeperunt igitur phrahates cum aduersus eos proficisceretur
ad tutelam regni reliquit himerum quendam pueritiae sibi flore
conciliatum qui tyrannica crudelitate oblitus et uitae
praeteritae et uicarii officii babylonios multasque alias
ciuitates inportune uexauit ipse autem phrahates exercitum
graecorum quem bello antiochi captum superbe crudeliterque
tractauerat in bellum secum ducit inmemor prorsus quod hostiles
eorum animos nec captiuitas minuerat et insuper iniuriarum
indignitas exacerbauerat itaque cum inclinatam parthorum
aciem uidissent arma ad hostes transtulere et diu cupitam
captiuitatis ultionem exercitus parthici et ipsius phrahatis
regis cruenta caede exsecuti sunt

  in huius locum artabanus patruus eius rex substituitur
scythae autem contenti uictoria depopulata parthia in patriam
reuertuntur sed et artabanus bello tochariis inlato in
bracchio uulneratus statim decedit huic mithridates filius
succedit cui res gestae magni cognomen dedere quippe claritatem
parentum aemulatione uirtutis accensus animi magnitudine
supergreditur multa igitur bella cum finitimis magna uirtute
gessit multosque populos parthico regno addidit sed et cum
scythis prospere aliquotiens dimicauit ultorque iniuriae parentum
fuit ad postremum artoadisti armeniorum regi bellum
intulit
sed quoniam in armeniam transitum facimus origo eius paulo
altius repetenda est neque enim silentio regnum tantum
praeteriri fas est cum fines post parthiam omnium regnorum
magnitudinem superentsiquidem armenia a cappadocia usque mare
caspium undecies centum milia patet sed in latitudinem milia
passuum septingenta porrigitur condita est autem ab armenio
iasonis thessali comite quem cum perditum propter insignem
periculosamque regno suo uirtutem pelias rex cuperet denuntiata
militia in colchos abire iubet pellemque arietis memorabilem
gentibus reportare sperans interitum uiri aut ex periculis tam
longae nauigationis aut ex bello tam profundae barbariae
igitur iason diuulgata opinio ne tam gloriosae expeditionis
cum ad eum certatim principes iuuentutis totius ferme orbis
concurrerent exercitum fortissimorum uirorum qui argonautae
cognominati sunt conparauit quem cum magnis rebus gestis
incolumem reduxisset rursum a peliae filiis thessalia magna ui
pulsus cum ingenti multitudine quae ad famam uirtutis eius ex
omnibus gentibus cotidie confluebat comite medea uxore quam
repudiatam miseratione exilii rursum receperat et medo priuigno
ab aegeo rege atheniensium genito colchos repetiuit
socerumque aeetam regno pulsum restituit

  magna deinde bella cum finitimis gessit captasque
ciuitates partim regno soceri ad abolendam superioris militiae
iniuriam qua filiam eius medeam abduxerat et filium aegialeum
interfecerat adiunxit partim populis quos secum
adduxeratadsignauit primusque humanorum post herculem et
liberum qui reges orientis fuisse traduntur eam caeli plagam
domuisse dicitur populis quibusdam erygium et amphistratum
aurigas castoris et pollucis duces adsignauit cum albanis
foedus percussit qui herculem ex italia ab albano monte cum
geryone extincto armenta eius per italiam duceret secuti
dicuntur quique memores italicae originis exercitum cn pompei
bello mithridatico fratres salutauere itaque iasoni totus
ferme oriens ut conditori diuinos honores templaque constituit
quae parmenion dux alexandri magni post multos annos dirui
iussit ne cuiusquam nomen in oriente uenerabilius quam alexandri
esset post mortem iasonis medus aemulus uirtutis eius in
honorem matris mediam urbem condidit regnumque ex nomine suo
medorum constituit sub cuius maiestate orientis postea imperium
fuit albanis uicinae amazones sunt quarum reginam thalestrim
concubitum alexandri petisse multi auctores prodidere
armenius quoque et ipse thessalus unus de numero ducum
iasonis recollecta multitudine quae amisso iasone rege passim
uagabatur armeniam condita cuius montibus tigris fluuius
modicis primo incrementis nascitur interiecto deinde aliquanto
spatio sub terras mergitur atque ita post quinque et xx milia
passuum grande iam flumen in regione sophene emergit ac sic in
paludes euphratis recipitur

  igitur mithridates rex parthorum post bellum armeniae
propter crudelitatem a senatu parthico regno pellitur frater
eius orodes cum regnum uacans occupasset babyloniam quo
mithridates confugerat diu obsidet et fame coactos in deditionem
oppidanos conpellit mithridates autem fiducia cognationis
ultro se in potestatem orodis tradit sed orodes plus hostem
quam fratrem cogitans in conspectu suo trucidari iussit post
haec bellum cum romanis gessit crassumque imperatorem cum filio
et omni exercitu romano deleuit huius filius pacorus missus
ad persequendas romani belli reliquias magnis rebus in syria
gestis in parthiam patri suspectus reuocatur quo absente
exercitus parthorum relictus in syria a cassio quaestore crassi
cum omnibus ducibus trucidatur his ita gestis non magno post
tempore romanis inter caesarem pompeiumque ciuile bellum oritur
in quo parthi pompeianarum partium fuere et propter amicitiam
cum pompeio bello mithridatico iunctam et propter crassi necem
cuius filium in partibus caesaris esse audierant quem ultorem
patris uictore caesare futurum non deliberabant itaque uictis
partibus pompeianis et cassio et bruto auxilia aduersus augustum
et antonium misere et post belli finem rursum pacoro duce inita
cum labieno societate syriam et asiam uastauere castraque
uentidi qui post cassium absente pacoro exercitum parthicum
fuderat magna mole adgrediuntur sed ille simulato timore diu
continuit se et insultare parthos aliquantisper passus est ad
postremum in securos laetosque partem legionum emisit quarum
impetu fusi parthi in diuersa abiere pacorus cum fugientes
suos abduxisse secum legiones romanas putaret castra uentidi
ueluti sine defensoribus adgreditur tum uentidius reliqua
parte legionum emissa uniuersam parthorum manum cum rege ipso
pacoro interficit nec ullo bello parthi umquam maius uulnus
acceperunt haec cum in parthia nuntiata essent orodes
pater pacori qui paulo ante uastatam syriam occupatam asiam a
parthis audierat uictoremque pacorum romanorum gloriabatur
repente filii morte et exercitus clade audita ex dolore in
furorem uertitur multis diebus non adloqui quemquam non
cibum sumere non uocem mittere ita ut etiam mutus factus
uideretur post multos deinde dies ubi dolor uocem
laxauerat nihil aliud quam pacorum uocabat pacorus illi uideri
pacorus audiri uidebatur cum illo loqui cum illo consistere
interdum quasi amissum flebiliter dolebat post longum deinde
luctum alia sollicitudo miserandum senem inuadit quem ex numero
xxx filiorum in locum pacori regem destinet multae
paelices ex quibus generata tanta iuuentus erat pro suis
quaeque sollicitae animum senis obsidebant sed fatum
parthiae fecit in qua iam quasi sollemne est reges parricidas
haberi ut sceleratissimus omnium et ipse phrahates nomine rex
statueretur

  itaque statim quasi nollet mori patrem interfecit
fratres quoque omnes xxx trucidat sed nec in filiis cessant
parricidia nam cum infestos sibi optimates propter adsidua
scelera uideret ne esset qui nominari rex posset adultum filium
interfici iubet huic antonius propter auxilium aduersus se
et caesarem latum bellum cum sedecim ualidissimis legionibus
intulit sed grauiter multis proeliis uexatus a parthia refugit
qua uictoria insolentior phrahates redditus cum multa
crudeliter consuleret in exilium a populo suo pellitur
itaque cum magno tempore finitimas ciuitates ad postremum
scythas precibus fatigasset scytharum maxime auxilio in regnum
restituitur hoc absente regem parthi tiridaten quendam
constituerant qui audito aduentu scytharum cum magna amicorum
manu ad caesarem in hispania bellum tunc temporis gerentem
profugit obsidem caesari minimum phrahatis filium ferens quem
neglegentius custoditum rapuerat quo cognito phrahates
legatos statim ad caesarem mittit seruum suum tiridaten et
filium remitti sibi postulat caesar et legatione phrahatis
audita et tiridatis postulatis cognitis nam et ipse restitui in
regnum desiderabat iuris romanorum futuram parthiam adfirmans
si eius regnum muneris eorum fuisset neque tiridaten dediturum
se parthis dixit neque aduersus parthos tiridati auxilia
daturum ne tamen per omnia nihil a caesare obtentum
uideretur et phrahati filium sine pretio remisit et tiridati
quoad manere apud romanos uellet opulentum sumptum praeberi
iussit post haec finito hispaniensi bello cum in syriam ad
conponendum orientis statum uenisset metum phrahati incussit ne
bellum parthiae uellet inferre itaque tota parthia captiui
ex crassiano siue antoni exercitu recollecti signaque cum his
militaria augusto remissa sed et filii nepotesque phrahatis
obsides augusto dati plusque caesar magnitudine nominis sui
fecit quam armis facere alius imperator potuisset

 liber xliii  


  parthicis orientalibusque ac totius propemodum orbis rebus
explicitis ad initia romanae urbis trogus ueluti post longam
peregrinationem domum reuertitur ingrati ciuis officium
existimans si cum omnium gentium res gestas inlustrauerit de
sola tantum patria taceat breuiter igitur initia romani
imperii perstringit ut nec modum propositi operis excedat nec
utique originem urbis quae est caput totius orbis silentio
praetermittat
italiae cultores primi aborigines fuere quorum rex saturnus
tantae iustitiae fuisse dicitur ut neque seruierit quisquam sub
illo neque quicquam priuatae rei habuerit sed omnia communia et
indiuisa omnibus fuerint ueluti unum cunctis patrimonium esset
ob cuius exempli memoriam cautum est ut saturnalibus
exaequato omnium iure passim in conuiuiis serui cum dominis
recumbant itaque italia regis nomine saturnia appellata et
mons in quo habitabat saturnius in quo nunc ueluti ab ioue pulso
sedibus suis saturno capitolium est post hunc tertio loco
regnasse faunum ferunt sub quo euander ab arcadiae urbe
pallanteo in italiam cum mediocri turba popularium uenit cui
faunus et agros et montem quem ille postea palatium appellauit
benigne adsignauit in huius radicibus templum lycaeo quem
graeci pana romani lupercum appellant constituit ipsum dei
simulacrum nudum caprina pelle amictum est quo habitu nunc romae
lupercalibus decurritur fauno uxor fuit nomine fatua quae
adsidue diuino spiritu inpleta ueluti per furorem futura
praemonebat unde adhuc qui inspirari solent fatuari dicuntur
ex filia fauni et hercule qui eodem tempore extincto geryone
armenta uictoriae praemia per italiam ducebat stupro conceptus
latinus procreatur quo tenente regnum aeneas ab ilio troia
a graecis expugnata in italiam uenit statimque bello exceptus
cum in aciem exercitum eduxisset ad conloquium uocatus tantam
admirationem sui latino praebuit ut et in societatem regni
reciperetur et lauinia in matrimonium ei data gener
adscisceretur post haec commune utriusque bellum aduersus
turnum regem rutulorum propter fraudatas lauiniae fuit nuptias
in quo et turnus et latinus interiere igitur cum aeneas
iure uictoriae utroque populo potiretur urbem ex nomine uxoris
lauinium condidit bellum deinde aduersus mezentium
etruscorum regem gessit in quo cum ipse occidisset in locum
eius ascanius filius successit qui lauinio relicto longam albam
condidit quae ccc annis caput regni fuit

  post multos deinde huius urbis reges ad postremum numitor
et amulius regno potiti sunt sed amulius cum ui aetate
potiorem numitorem oppressisset filiam eius ream in perpetuam
uirginitatem ne quis uindex regni uirilis sexus ex gente
numitoris oriretur demersit addita iniuriae specie honoris ut
non damnata sed sacerdos electa uideretur igitur clausa in
luco marti sacro duos pueros incertum stupro an ex marte
conceptos enixa est quo cognito amulius multiplicato metu
prouentu duorum pueros exponi iubet et puellam uinculis onerat
ex quorum iniuria decessit sed fortuna origini romanae
prospiciens pueros lupae alendos obtulit quae amissis catulis
distenta ubera exinanire cupiens nutricem se infantibus praebuit
cum saepius ad paruulos ueluti ad catulos reuerteretur rem
faustulus pastor animaduertit subtractosque ferae inter greges
pecorum agresti uita nutriuit martios pueros fuisse siue
quod in luco martis enixi sunt siue quod a lupa quae in tutela
martis est nutriti ueluti manifestis argumentis creditum
nomina pueris alteri remo alteri romulo fuere adultis inter
pastores de uirtute cotidiana certamina et uires et pernicitatem
auxere igitur cum latrones a rapina pecorum industrie
frequenterque submouerent remus ab isdem latronibus captus et
uelut ipse esset quod in aliis prohibebat regi offertur
crimini datur quasi greges numitoris infestare solitus esset
tunc a rege numitori in ultionem traditur sed numitor
adulescentia iuuenis permotus et in suspitionem expositi nepotis
adductus cum eum nunc liniamentorum filiae similitudo nunc
aetas expositionis temporibus congruens anxium tenerent repente
faustulus cum romulo superuenit a quo origine cognita puerorum
facta conspiratione et adulescentes in ultionem maternae necis et
numitor in uindictam erepti regni armantur

  occiso amulio regnum numitori restituitur et urbs romana
ab adulescentibus conditur tunc et senatus centum seniorum
qui patres dicti sunt constituitur tunc et uicinis conubia
pastorum dedignantibus uirgines sabinae rapiuntur finitimisque
populis armis subiectis primo italiae et mox orbis imperium
quaesitum
 per ea tempora adhuc reges hastas pro diademate habebant
quas graeci sceptra dixere nam et ab origine rerum pro diis
inmortalibus ueteres hastas coluere ob cuius religionis memoriam
adhuc deorum simulacris hastae adduntur
temporibus tarquinii regis ex asia phocaeensium iuuentus ostio
tiberis inuecta amicitiam cum romanis iunxit inde in ultimos
galliae sinus nauibus profecta massiliam inter ligures et feras
gentes gallorum condidit magnasque res siue dum armis se
aduersus gallicam feritatem tuentur siue dum ultro lacessunt a
quibus fuerant antea lacessiti gesserunt namque phocaeenses
exiguitate ac macie terrae coacti studiosius mare quam terras
exercuere piscando mercandoque plerumque etiam latrocinio
maris quod illis temporibus gloriae habebatur uitam tolerabant
itaque in ultimam oceani oram procedere ausi in sinum
gallicum ostio rhodani amnis deuenerecuius loci amoenitate
capti reuersi domum referentes quae uiderant plures
sollicitauere duces classis simos et protis fuere itaque
regem segobrigiorum nannum nomine in cuius finibus urbem
condere gestiebant amicitiam petentes conueniunt forte eo
die rex occupatus in apparatu nuptiarum gyptis filiae erat quam
more gentis electo inter epulas genero nuptum tradere illic
parabat itaque cum ad nuptias inuitati omnes proci essent
rogantur etiam graeci hospites ad conuiuium introducta
deinde uirgo cum iuberetur a patre aquam porrigere ei quem uirum
eligeret tunc omissis omnibus ad graecos conuersa aquam proti
porrigit qui factus ex hospite gener locum condendae urbis a
socero accepit condita igitur massilia est prope ostia
rhodani amnis in remoto sinu uelut in angulo maris sed
ligures incrementis urbis inuidentes graecos adsiduis bellis
fatigabant qui pericula propulsando in tantum enituerunt ut
uictis hostibus in captiuis agris multas colonias constituerint

  ab his igitur galli et usum uitae cultioris deposita ac
mansuefacta barbaria et agrorum cultus et urbes moenibus cingere
didicerunt tunc et legibus non armis uiuere tunc et uitem
putare tunc oliuam serere consuerunt adeoque magnus et
hominibus et rebus inpositus est nitor ut non graecia in galliam
emigrasse sed gallia in graeciam translata uideretur
mortuo rege nanno segobrigiorum a quo locus acceptus
condendae urbis fuerat cum regno filius eius comanus
successisset adfirmante quodam regulo quandoque massiliam
exitio finitimis populis futuram opprimendamque in ipso ortu ne
mox ualidior ipsum obrueret subnectit et illam fabulam
canem aliquando partu grauidam locum a pastore precario petisse
in quo pareret quo obtento iterato petisse ut sibi educare
eodem in loco catulos liceret ad postremum adultis catulis
fultam domestico praesidio proprietatem loci sibi uindicasse
non aliter massilienses qui nunc inquilini uideantur dominos
quandoque regionum futuros his incitatus rex insidias
massiliensibus struit itaque sollemni floraliorum die multos
fortes ac strenuos uiros hospitii iure in urbem misit plures
sirpeis latentes frondibusque supertectos induci uehiculis
iubetipse cum exercitu in proximis montibus delitescit ut
cum nocte a praedictis apertae portae forent tempestiue ad
insidias adesset urbemque somno ac uino sepultam armatis
inuaderet sed has insidias mulier quaedam regis cognata
prodidit quae adulterare cum graeco adulescente adsolita in
amplexu iuuenis miserata formae eius insidias aperuit
periculumque declinare iubet ille rem statim ad magistratus
defert atque ita patefactis insidiis cuncti ligures
conprehenduntur latentesque de sirpeis protrahuntur quibus
omnibus interfectis insidianti regi insidiae tenduntur caesa cum
ipso rege hostium septem milia exinde massilienses festis
diebus portas claudere uigilias agere stationes in muris
obseruare peregrinos recognoscere curas habere ac ueluti
bellum habeant sic urbem pacis temporibus custodire adeo
illic bene instituta non temporum necessitate sed recte faciendi
consuetudine seruantur

  post haec magna illis cum liguribus magna cum gallis
fuere bella quae res et urbis gloriam auxit et uirtutem
graecorum multiplicata uictoria celebrem inter finitimos
reddidit karthaginiensium quoque exercitus cum bellum captis
piscatorum nauibus ortum esset saepe fuderunt pacemque uictis
dederuntcum hispanis amicitiam iunxerunt cum romanis prope
ab initio conditae urbis foedus summa fide custodierunt
auxiliisque in omnibus bellis industrie socios iuuerunt quae res
illis et uirium fiduciam auxit et pacem ab hostibus praestitit
cum igitur massilia et fama rerum gestarum et abundantia opum
et uirium gloria uirente floreret repente finitimi populi ad
nomen massiliensium delendum uelut ad commune extinguendum
incendium concurrunt dux consensu omnium catumandus regulus
eligitur qui cum magno exercitu lectissimorum uirorum urbem
hostium obsideret per quietem specie toruae mulieris quae se
deam dicebat exterritus ultro pacem cum massiliensibus
fecitpetitoque ut intrare illi urbem et deos eorum adorare
liceret cum in arcem mineruae uenisset conspecto in porticibus
simulacro deae quam per quietem uiderat repente exclamat illam
esse quae se nocte exterruisset illam quae recedere ab
obsidione iussisset gratulatusque massiliensibus quod
animaduerteret eos ad curam deorum inmortalium pertinere torque
aureo donata dea in perpetuum amicitiam cum massiliensibus
iunxit parta pace et securitate fundata reuertentes a delphis
massiliensium legati quo missi munera apollini tulerant
audiuerunt urbem romanam a gallis captam incensamque quam rem
domi nuntiatam publico funere massilienses prosecuti sunt
aurumque et argentum publicum priuatumque contulerunt ad
explendum pondus gallis a quibus redemptam pacem cognouerant
ob quod meritum et immunitas illis decreta et locus
spectaculorum in senatu datus et foedus aequo iure percussum
in postremo libro trogus maiores suos a uocontiis originem
ducere auum suum trogum pompeium sertoriano bello ciuitatem a
cn pompeio percepissepatruum mithridatico bello turmas
equitum sub eodem pompeio duxisse patrem quoque sub c caesare
militasse epistularumque et legationum simul et anuli curam
habuisse

 liber xliu  


  hispania sicuti europae terminos claudit ita et huius
operis finis futura est hanc ueteres ab hibero amne primum
hiberiam postea ab hispalo hispaniam cognominauerunt haec
inter africam et galliam posita oceani freto et pyrenaeis
montibus clauditur sicut minor utraque terra ita utraque
fertilior nam neque ut africa uiolento sole torretur neque
ut gallia adsiduis uentis fatigatur sed media inter utramque
hinc temperato calore inde felicibus et tempestiuis imbribus in
omnia frugum genera fecunda est adeo ut non ipsis tantum
incolis uerum etiam italiae urbique romanae cunctarum rerum
abundantia sufficiat hinc enim non frumenti tantum magna
copia est uerum et uini mellis oleique nec ferri solum materia
praecipua sed et equorum pernices greges sed nec summae
tantum terrae laudanda bona uerum et abstrusorum metallorum
felices diuitiae iam lini spartique uis ingens minii certe
nulla feracior terra in hac cursus amnium non torrentes
rapidique ut noceant sed lenes et uineis campisque inrigui
aestuariis quoque oceani adfatim piscosi plerique etiam diuites
auro quod in balucibus uehunt uno tantum pyrenaei montis
dorso adhaeret galliae reliquis partibus undique in orbem mari
cingitur forma terrae prope quadrata nisi quod artantibus
freti litoribus in pyrenaeum coit porro pyrenaei montis spatium
sexcenta milia passuum efficit salubritas caeli per omnem
hispaniam aequalis quia aeris spiritus nulla paludium graui
nebula inficitur huc accedunt et marinae aurae undique uersus
adsidui flatus quibus omnem prouinciam penetrantibus euentilato
terrestri spiritu praecipua hominibus sanitas redditur

  corpora hominum ad inediam laboremque animi ad mortem
parati dura omnibus et adstricta parsimonia bellum quam
otium malunt si extraneus deest domi hostem quaerunt saepe
tormentis pro silentio rerum creditarum inmortui adeo illis
fortior taciturnitatis cura quam uitae celebratur etiam bello
punico serui illius patientia qui ultus dominum inter tormenta
risu exultauit serenaque laetitia crudelitatem torquentium uicit
uelocitas genti pernix inquies animus plurimis militares
equi et arma sanguine ipsorum cariora nullus in festos dies
epularum apparatus aqua calida lauari post secundum punicum
bellum a romanis didicere
in tanta saeculorum serie nullus illis dux magnus praeter
uiriatum fuit qui annis decem romanos uaria uictoria fatigauit
adeo feris propiora quam hominibus ingenia gerunt quem ipsum non
iudicio populi electum sed ut cauendi scientem declinandorumque
periculorum peritum secuti sunt cuius ea uirtus
continentiaque fuit ut cum consulares exercitus frequenter
uicerit tantis rebus gestis non armorum non uestis cultum non
denique uictum mutauerit sed in eo habitu quo primum bellare
coepit perseuerauerit ut quiuis gregarius miles ipso imperatore
opulentior uideretur

  in lusitanis iuxta fluuium tagum uento equas fetus
concipere multi auctores prodidere quae fabulae ex equarum
fecunditate et gregum multitudine natae sunt qui tanti in
gallaecia ac lusitania et tam pernices uisuntur ut non inmerito
uento ipso concepti uideantur gallaeci autem graecam sibi
originem adserunt siquidem post finem troiani belli teucrum
morte aiacis fratris inuisum patri telamoni cum non reciperetur
in regnum cyprum concessisse atque ibi urbem nomine antiquae
patriae salaminam condidisse inde accepta opinione paternae
mortis patriam repetissesed cum ab eurysace aiacis filio
accessu prohiberetur hispaniae litoribus adpulsum loca ubi nunc
est karthago noua occupasse inde gallaeciam transisse et
positis sedibus genti nomen dedisse gallaeciae autem portio
amphilochi dicuntur regio cum aeris ac plumbi uberrima tum et
minio quod etiam uicino flumini nomen dedit auro quoque
ditissima adeo ut etiam aratro frequenter glebas aureas
excidant in huius gentis finibus sacer mons est quem ferro
uiolari nefas habetur sed si quando fulgure terra proscissa est
quod in his locis adsidua res est detectum aurum uelut dei
munus colligere permittitur feminae res domesticas agrorumque
culturas administrant ipsi armis et rapinis seruiunt
praecipua his quidem ferri materia sed aqua ipso ferro
uiolentior quippe temperamento eius ferrum acrius redditur nec
ullum apud eos telum probatur quod non aut birbili fluuio aut
chalybe tinguatur unde etiam chalybes fluuii huius finitimi
appellati ferroque ceteris praestare dicuntur

  saltus uero tartessiorum in quibus titanas bellum
aduersus deos gessisse proditur incoluere curetes quorum rex
uetustissimus gargoris mellis colligendi usum primus inuenit
huic cum ex filiae stupro nepos prouenisset pudore flagitii
uariis generibus extingui paruulum uoluit sed per omnes casus
fortuna quadam seruatus ad postremum ad regnum tot periculorum
miseratione peruenit primum omnium cum eum exponi iussisset
et post dies ad corpus expositi requirendum misisset inuentus
est uario ferarum lacte nutritusdeinde relatum domum tramite
angusto per quem armenta commeare consueuerant proici iubet
crudelis prorsus qui proculcari nepotem quam simplici morte
interfici maluit ibi quoque cum inuiolatus esset nec
alimentis egeret canibus primo ieiunis et multorum dierum
abstinentia cruciatis mox etiam suibus obiecit itaque cum
non solum non noceretur uerum etiam quarundam uberibus aleretur
ad ultimum in oceanum abici iussit tum plane manifesto
quodam numine inter furentes aestus ac reciprocantes undas uelut
naue non fluctu ueheretur leni salo in litore exponiturnec
multo post cerua adfuit quae ubera paruulo offerret inde
denique conuersatione nutricis eximia puero pernicitas fuit
interque ceruorum greges diu montes saltusque haud inferior
uelocitate peragrauit ad postremum laqueo captus regi dono
datus est tunc et liniamentorum similitudine et notis corporis
quae inustae paruulo fuerant nepos agnitus admiratione
deinde tot casuum periculorumque ab eodem successor regni
destinatur nomen illi inpositum habidis qui ut regnum
accepit tantae magnitudinis fuit ut non frustra deorum
maiestate tot periculis ereptus uideretur quippe et barbarum
populum legibus uinxit et boues primus aratro domari frumentaque
sulco quaerere docuit et ex agresti cibo mitiora uesci odio
eorum quae ipse passus fuerat homines coegit huius casus
fabulosi uiderentur ni et romanorum conditores lupa nutriti et
cyrus rex persarum cane alitus proderetur ab hoc et
ministeria seruilia populo interdicta et plebs in septem urbes
diuisa mortuo habide regnum per multa saecula ab
successoribus eius retentum
in alia parte hispaniae et quae ex insulis constat regnum penes
geryonem fuit in hac tanta pabuli laetitia est ut nisi
abstinentia interpellata sagina fuerit pecora rumpantur
inde denique armenta geryonis quae illis temporibus solae
opes habebantur tantae famae fuere ut herculem ex asia praedae
magnitudine inlexerint porro geryonem ipsum non triplicis
naturae ut fabulis proditur fuisse ferunt sed tres fratres
tantae concordiae extitisse ut uno animo omnes regi uiderentur
nec bellum herculi sua sponte intulisse sed cum armenta sua rapi
uidissent amissa bello repetisse

  post regna deinde hispaniae primi karthaginienses imperium
prouinciae occupauere nam cum gaditani a tyro unde et
karthaginiensibus origo est sacra herculis per quietem iussi in
hispaniam transtulissent urbemque ibi condidissent inuidentibus
incrementis nouae urbis finitimis hispaniae populis ac propterea
gaditanos bello lacessentibus auxilium consanguineis
karthaginienses misere ibi felici expeditione et gaditanos ab
iniuria uindicauerunt et maiore iniuria partem prouinciae
imperio suo adiecerunt postea quoque hortantibus primae
expeditionis auspiciis hamilcarem imperatorem cum manu magna ad
occupandam prouinciam misere qui magnis rebus gestis dum
fortunam inconsultius sequitur in insidias deductus occiditur
in huius locum gener ipsius asdrubal mittitur qui et ipse a
seruo hispani cuiusdam ulciscente domini iniustam necem
interfectus est et maior utroque hannibal imperator
hamilcaris filius succedit siquidem utriusque res gestas
supergressus uniuersam hispaniam domuit inde romanis inlato
bello italiam per annos sedecim uariis cladibus fatigauitcum
interea romani missis in hispaniam scipionibus primo poenos
prouincia expulerunt postea cum ipsis hispanis grauia bella
gesserunt nec prius perdomitae prouinciae iugum hispani
accipere potuerunt quam caesar augustus perdomito orbe uictricia
ad eos arma transtulit populumque barbarum ac ferum legibus ad
cultiorem uitae usum traductum in formam prouinciae redegit

