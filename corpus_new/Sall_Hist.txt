  oratio lepidi cons ad populum romanum   clementia et probitas uostra quirites quibus per ceteras gentis maxumi et clari estis plurumum timoris mihi faciunt aduorsum tyrannidem l sullae ne quae ipsi nefanda aestumatis ea parum credundo de aliis circumueniaminipraesertim quom illi spes omnis in scelere atque perfidia sit neque se aliter tutum putet quam si peior atque intestabilior metu uostro fuerit quo captis libertatis curam miseria eximataut si proui                                               deritis in tutandis periculis magis quam ulciscundo teneamini satellites quidem eius homines maxumi nominis optumis maiorum exemplis nequeo satis mirari qui dominationis in uos seruitium suom mercedem dant et utrumque per iniuriam malunt quam optumo iure liberi agere praeclara brutorum atque aemiliorum et lutatiorum proles geniti ad ea quae maiores uirtute peperere subuortunda nam quid a pyrrho hannibale philippoque et antiocho defensum est aliud quam libertas et suae quoique sedes neu quoi nisi legibus pareremus quae cuncta scaeuos iste romulus quasi ab externis rapta tenet non tot exercituum clade neque consulum et aliorum principum quos fortuna belli consumpserat satiatus sed tum crudelior quom plerosque  secundae res in miserationem ex ira uortunt quin solus omnium post memoriam humani generis supplicia in post futuros conposuit quis prius iniuria quam uita certa esset prauissumeque per sceleris inmanitatem adhuc tutus fuit dum uos metu grauioris seruiti a repetunda libertate terremini agundum atque obuiam eundum est quirites ne spolia uostra penes illos sint non prolatandum neque uotis paranda auxilia nisi forte speratis taedium iam aut pudorem tyrannidis sullae esse et eum per scelus occupata periculosius dimissurum at ille eo processit ut nihil gloriosum nisi tutum et omnia retinendae dominationis honesta aestumet itaque illa quies et otium cum libertate quae multi probi potius quam laborem cum honoribus capessebant nulla sunt hac tempestate seruiundum aut imperitandum habendus metus est aut faciundus quirites nam quid ultra quaeue humana superant aut diuina inpolluta sunt populus romanus paulo ante gentium moderator exutus imperio gloria iure agitandi inops despectusque ne seruilia quidem alimenta relicua habet sociorum et lati magna uis ciuitate pro multis et egregiis factis a uobis data per unum prohibentur et plebis innoxiae patrias sedes occupauere pauci satellites mercedem scelerum leges iudicia aerarium prouinciae reges penes unum denique necis ciuium et uitae licentia simul humanas hostias uidistis et sepulcra infecta sanguine ciuili estne uiris relicui aliud quam soluere iniuriam aut mori per uirtutem quoniam quidem unum omnibus finem natura uel ferro saeptis statuit neque quisquam extremam necessitatem nihil ausus nisi muliebri ingenio expectat uerum ego seditiosus uti sulla ait qui praemia turbarum queror et bellum cupiens qui iura pacis repeto  scilicet quia non aliter salui satisque tuti in imperio eritis nisi uettius picens et scriba cornelius aliena bene parata prodegerint nisi adprobaritis omnes proscriptionem innoxiorum ob diuitias cruciatus uirorum inlustrium uastam urbem fuga et caedibus bona ciuium miserorum quasi cimbricam praedam uenum aut dono datam at obiectat mihi possessiones ex bonis proscriptorum quod quidem scelerum illius uel maxumum est non me neque quemquam omnium satis tutum fuisse si recte faceremus atque illa quae tum formidine mercatus sum pretio soluto iure dominus tamen restituo neque pati consilium est ullam ex ciuibus praedam esse satis illa fuerint quae rabie contracta tolerauimus manus conserentis inter se romanos exercitus et arma ab externis in nosmet uorsa scelerum et contumeliarum omnium finis sit quorum adeo sullam non paenitet ut et facta in gloria numeret et si liceat auidius fecerit neque iam quid existumetis de illo sed quantum audeatis uereor ne alius alium principem expectantes ante capiamini non opibus eius quae futiles et conruptae sunt sed uostra socordia quam raptum ire licet et quam audeas tam uideri felicem nam praeter satellites conmaculatos quis eadem uolt aut quis non omnia mutata praeter uictoriam scilicet milites quorum sanguine tarulae scirtoque pessumis seruorum diuitiae partae sunt an quibus praelatus in magistratibus capiundis fufidius ancilla turpis honorum omnium dehonestamentum itaque maxumam mihi fiduciam parit uictor exercitus quoi per tot uolnera et labores nihil praeter tyrannum quaesitum est nisi forte tribuniciam potestatem euorsum profecti sunt per arma conditam a maioribus suis utique iura et iudicia sibimet extorquerent egregia scilicet mercede quom relegati in paludes et sil  uas contumeliam atque inuidiam suam praemia penes paucos intellegerent quare igitur tanto agmine atque animis incedit quia secundae res mire sunt uitiis obtentui quibus labefactis quam formidatus est tam contemnetur nisi forte specie concordiae et pacis quae sceleri et parricidio suo nomina indidit neque aliter rem publicam et belli finem ait nisi maneat expulsa agris plebes praeda ciuilis acerbissuma ius iudiciumque omnium rerum penes se quod populi romani fuit quae si uobis pax et conposita intelleguntur maxuma turbamenta rei publicae atque exitia probate adnuite legibus inpositis accipite otium cum seruitio et tradite exemplum posteris ad rem publicam suimet sanguinis mercede circumueniundam mihi quamquam per hoc summum imperium satis quaesitum erat nomini maiorum dignitati atque etiam praesidio tamen non fuit consilium priuatas opes facere potiorque uisa est periculosa libertas quieto seruitio quae si probatis adeste quirites et bene iuuantibus diuis m aemilium consulem ducem et auctorem sequimini ad recipiundam libertatem oratio philippi in senatu   maxume uellem patres conscripti rem publicam quietam esse aut in periculis a promptissumo quoque defendi denique praua incepta consultoribus noxae esse sed contra seditionibus omnia turbata sunt et ab iis quos prohibere magis decebat postremo quae pessumi et stultissumi decreuere ea bonis et sapientibus faciunda sunt nam bellum atque arma quamquam uobis inuisa tamen quia lepido placent sumunda sunt nisi forte quoi pacem praestare et bellum pati consilium est pro di boni qui hanc urbem omissa cura adhuc tegitis  m aemilius omnium flagitiosorum postremus qui peior an ignauior sit deliberari non potest exercitum opprimundae libertatis habet et se e contempto metuendum effecit uos mussantes et retractantes uerbis et uatum carminibus pacem optatis magis quam defenditis neque intellegitis mollitia decretorum uobis dignitatem illi metum detrahi atque id iure quoniam ex rapinis consulatum ob seditionem prouinciam cum exercitu adeptus est quid ille ob bene facta cepisset quoius sceleribus tanta praemia tribuistis at scilicet eos qui ad postremum usque legatos pacem concordiam et alia huiusce modi decreuerunt gratiam ab eo peperisse immo despecti et indigni re publica habiti praedae loco aestumantur quippe metu pacem repetentes quo habitam amiserant equidem a principio quom etruriam coniurare proscriptos adcersi largitionibus rem publicam lacerari uidebam maturandum putabam et catuli consilia cum paucis secutus sum ceterum illi qui gentis aemiliae bene facta extollebant et ignoscundo populi romani magnitudinem auxisse nusquam etiam tum lepidum progressum aiebant quom priuata arma opprimundae libertatis cepisset sibi quisque opes aut patrocinia quaerundo consilium publicum conruperunt at tunc erat lepidus latro cum calonibus et paucis sicariis quorum nemo diurna mercede uitam mutauerit nunc est pro consule cum imperio non empto sed dato a uobis cum legatis adhuc iure parentibus et ad eum concurrere homines omnium ordinum conruptissumi flagrantes inopia et cupidinibus scelerum conscientia exagitati quibus quies in seditionibus in pace turbae sunt hi tumultum ex tumultu bellum ex bello serunt saturnini olim post sulpici dein mari damasippique nunc lepidi satellites praeterea etruria atque omnes reliquiae belli adrectae hispaniae armis sollicitae mithridates in latere uectigalium nostrorum  quibus adhuc sustentamur diem bello circumspicit quin praeter idoneum ducem nihil abest ad subuortundum im              perium quod ego uos oro atque obsecro patres conscripti ut animaduortatis neu patiamini licentiam scelerum quasi rabiem ad integros contactu procedere nam ubi malos praemia secuntur haud facile quisquam gratuito bonus est an expectatis dum exercitu rursus admoto ferro atque flamma urbem inuadat quod multo propius est ab eo quo agitat statu quam ex pace et concordia ad arma ciuilia quae ille aduorsum diuina et humana omnia cepit non pro sua aut quorum simulat iniuria sed legum ac libertatis subuortundae agitur enim ac laceratur animi cupidine et noxarum metu expers consili inquies haec atque illa temptans metuit otium odit bellum luxu atque licentia carendum uidet atque interim abutitur uostra socordia neque mihi satis consili est metum an ignauiam an dementiam eam appellem qui uidemini itanta mala quasi fulmen optare se quisque ne adtingat sed prohibere ne conari quidem et quaeso considerate quam conuorsa rerum natura sit antea malum publicum occulte auxilia palam instruebantur et eo boni malos facile anteibant nunc pax et concordia disturbantur palam defenduntur occulte quibus illa placent in armis sunt uos in metu quid expectatis nisi forte pudet aut piget recte facere an lepidi mandata animos mouere qui placere ait sua quoique reddi et aliena tenet belli iura rescindi quom ipse armis cogat ciuitatem confirmari quibus ademptam negat concordiae gratia plebei tribuniciam potestatem restitui ex qua omnes discordiae adcensae pessume omnium atque inpudentissume tibine egestas ciuium et luctus curae sunt quoi nihil est domi nisi armis partum aut per iniuriam alterum consulatum petis quasi primum reddideris bello concordiam quaeris quo parta  disturbatur nostri proditor istis infidus hostis omnium bonorum ut te neque hominum neque deorum pudet quos per fidem aut periurio uiolasti qui quando talis es maneas in sententia et retineas arma te hortor neu prolatandis seditionibus inquies ipse nos in sollicitudine adtineas neque te prouinciae neque leges neque di penates ciuem patiuntur perge qua coeptasti ut quam maturrume merita inuenias uos autem patres conscripti quo usque cunctando rem publicam intutam patiemini et uerbis arma temptabitis dilectus aduorsum uos habiti pecuniae publice et priuatim extortae praesidia deducta atque inposita ex lubidine leges imperantur quom interim uos legatos et decreta paratis quanto mehercule auidius pacem petieritis tanto bellum acrius erit quom intelleget se metu magis quam aequo et bono sustentatum nam qui turbas et caedem ciuium odisse ait et ob id armato lepido uos inermos retinet quae uictis toleranda sunt ea quom facere possitis patiamini potius censet ita illi a uobis pacem uobis ab illo bellum suadet haec si placent si tanta torpedo animos oppressit ut obliti scelerum cinnae quoius in urbem reditu decus ordinis huius interiit nihilo minus uos atque coniuges et liberos lepido permissuri sitis quid opus decretis quid auxilio catuli quin is et alii boni rem publicam frustra curant agite ut lubet parate uobis cethegi atque alia proditorum patrocinia qui rapinas et incendia instaurare cupiunt et rursus aduorsum deos penatis manus armare sin libertas et uera magis placent decernite digna nomine et augete ingenium uiris fortibus adest nouos exercitus ad hoc coloniae ueterum militum nobilitas omnis duces optumi fortuna meliores sequitur iam illa quae socordia nostra conlecta sunt dilabentur quare ita censeo quoniam m lepidus exercitum  priuato consilio paratum cum pessumis et hostibus rei publicae contra huius ordinis auctoritatem ad urbem ducit uti ap claudius interrex cum q catulo pro consule et ceteris quibus imperium est urbi praesidio sint operamque dent ne quid res publica detrimenti capiat oratio c cottae ad populum romanum   post paucos dies cotta mutata ueste permaestus quod pro cupita uoluntate plebes abalienata fuerat hoc modo in contione populi disseruit quirites multa mihi pericula domi militiaeque multa aduorsa fuere quorum alia toleraui partim reppuli deorum auxiliis et uirtute mea in quis omnibus numquam animus negotio defuit neque decretis labos malae secundaeque res opes non ingenium mihi mutabant at contra in his miseriis cuncta me cum fortuna deseruere praeterea senectus per se grauis curam duplicat quoi misero acta iam aetate ne mortem quidem honestam sperare licet nam si parricida uostri sum et bis genitus hic deos penatis meos patriamque et summum imperium uilia habeo quis mihi uiuo cruciatus satis est aut quae poena mortuo quin omnia memorata apud inferos supplicia scelere meo uici a prima adulescentia in ore uostro priuatus et in magistratibus egi qui lingua qui consilio meo qui pecunia uoluere usi sunt neque ego callidam facundiam neque ingenium ad male faciundum exercui auidissumus priuatae gratiae maxumas inimicitias pro re publica suscepi quis uictus cum illa simul quom egens alienae opis plura mala expectarem uos quirites rursus mihi patriam deosque penatis cum ingenti dignitate dedistis pro quibus beneficiis uix satis gratus uidear si singulis animam quam nequeo concesserim nam uita et mors iura  naturae sunt ut sine dedecore cum ciuibus fama et fortunis integer agas id dono datur atque accipitur consules nos fecistis quirites domi bellique inpeditissuma re publica namque imperatores hispaniae stipendium milites arma frumentum poscunt et id res cogit quoniam defectione sociorum et sertori per montis fuga neque manu certare possunt neque utilia parare exercitus in asia ciliciaque ob nimias opes mithridatis aluntur macedonia plena hostium est nec minus italiae marituma et prouinciarum quom interim uectigalia parua et bellis incerta uix partem sumptuum sustinent ita classe quae conmeatus tuebatur minore quam antea nauigamus haec si dolo aut socordia nostra contracta sunt agite ut monet ira supplicium sumite sin fortuna communis asperior est quare indigna uobis nobisque et re publica incipitis atque ego quoius aetati mors propior est non deprecor si quid ea uobis incommodi demitur neque mox ingenio corporis honestius quam pro uostra salute finem uitae fecerim adsum en c cotta consul facio quod saepe maiores asperis bellis fecere uoueo dedoque me pro re publica quam deinde quoi mandetis circumspicite nam talem honorem bonus nemo uolet quom fortunae et maris et belli ab aliis acti ratio reddunda aut turpiter moriundum sit tantummodo in animis habetote non me ob scelus aut auaritiam caesum sed uolentem pro maxumis beneficiis animam dono dedisse per uos quirites et gloriam maiorum tolerate aduorsa et consulite rei publicae multa cura summo imperio inest multi ingentes labores quos nequiquam abnuitis et pacis opulentiam quaeritis quom omnes prouinciae regna maria terraeque aspera aut fessa bellis sint epistula cn pompei ad senatum   si aduorsus uos patriamque et deos penatis tot labores et pericula suscepissem quotiens a prima adulescentia  ductu meo scelestissumi hostes fusi et uobis salus quaesita est nihil amplius in absentem me statuissetis quam adhuc agitis patres conscripti quem contra aetatem proiectum ad bellum saeuissumum cum exercitu optume merito quantum est in uobis fame miserruma omnium morte confecistis hacine spe populus romanus liberos suos ad bellum misit haec sunt praemia pro uolneribus et totiens ob rem publicam fuso sanguine fessus scribundo mittundoque legatos omnis opes et spes priuatas meas consumpsi quom interim a uobis per triennium uix annuos sumptus datus est per deos inmortalis utrum uicem me aerari praestare creditis an exercitum sine frumento et stipendio habere posse equidem fateor me ad hoc bellum maiore studio quam                      consilio profectum quippe qui nomine modo imperi a uobis accepto diebus quadraginta exercitum paraui hostisque in ceruicibus iam italiae agentis ab alpibus in hispaniam submoui per eas iter aliud atque hannibal nobis opportunius patefeci recepi galliam pyrenaeum lacetaniam indigetis et primum impetum sertori uictoris nouis militibus et multo paucioribus sustinui hiememque castris inter saeuissumos hostis non per oppida neque ex ambitione mea egi quid deinde proelia aut expeditiones hibernas oppida excisa aut recepta enumerem quando res plus ualet quam uerba castra hostium apud sucronem capta et proelium apud flumen durium et dux hostium c herennius cum urbe ualentia et exercitu deleti satis clara uobis sunt pro quis o grati patres egestatem et famem redditis itaque meo et hostium exercitui par condicio est namque stipendium neutri datur uictor uterque in italiam uenire potest quod ego uos moneo quaesoque ut anim  aduortatis neu cogatis necessitatibus priuatim mihi consulere hispaniam citeriorem quae non ab hostibus tenetur nos aut sertorius ad internecionem uastauimus praeter maritumas ciuitatis ultro nobis sumptui aerique sunt gallia superiore anno metelli exercitum stipendio frumentoque aluit et nunc malis fructibus ipsa uix agitat ego non rem familiarem modo uerum etiam fidem consumpsi relicui uos estis qui nisi subuenitis inuito et praedicente me exercitus hinc et cum eo omne bellum hispaniae in italiam transgradientur hae litterae principio sequentis anni recitatae in senatu set consules decretas a patribus prouincias in ter se parauere cotta galliam citeriorem habuit ciliciam octauius dein proxumi consules l lucullus et m cotta litteris nuntiisque pompei grauiter perculsi cum summae rei gratia tum ne exercitu in italiam deducto neque laus sua neque dignitas esset omni modo stipendium et supplementum parauere adnitente maxime nobilitate cuius plerique iam tum lingua ferociam suam et dicta factis sequebantur oratio macri trib pleb ad plebem   si quirites parum existumaretis quid inter ius a maioribus relictum uobis et hoc a sulla paratum seruitium interesset multis mihi disserundum fuit docendique quas ob iniurias et quotiens a patribus armata plebes secessisset utique uindices parauisset omnis iuris sui tribunos plebis nunc hortari modo relicuom est et ire primum uia qua capessundam arbitror libertatem neque me praeterit quantas opes nobilitatis solus inpotens  inani specie magistratus pellere dominatione incipiam quantoque tutius factio noxiorum agat quam soli innocentes sed praeter spem bonam ex uobis quae metum uicit statui certaminis aduorsa pro libertate potiora esse forti uiro quam omnino non certauisse quamquam omnes alii creati pro iure uostro uim cunctam et imperia sua gratia aut spe aut praemiis in uos conuortere meliusque habent mercede delinquere quam gratis recte facere itaque omnes concessere iam in paucorum dominationem qui per militare nomen aerarium exercitus regna prouincias occupauere et arcem habent ex spoliis uostris quom interim more pecorum uos multitudo singulis habendos fruendosque praebetis exuti omnibus quae maiores reliquere nisi quia uobismet ipsis per suffragia ut praesides olim nunc dominos destinatis itaque concessere illuc omnes at mox si uostra receperitis ad uos plerique raris enim animus est ad ea quae placent defendunda ceteri ualidiorum sunt an dubium habetis num officere quid uobis uno animo pergentibus possit quos languidos socordesque pertimuere nisi forte c cotta ex factione media consul aliter quam metu iura quaedam tribunis plebis restituit et quamquam l sicinius primus de potestate tribunicia loqui ausus mussantibus uobis circumuentus erat tamen prius illi inuidiam metuere quam uos iniuriae pertaesum est quod ego nequeo satis mirari quirites nam spem frustra fuisse intellexistis sulla mortuo qui scelestum inposuerat seruitium finem mali credebatis ortus est longe saeuior catulus tumultus intercessit bruto et mamerco consulibus dein c curio ad exitium usque insontis tribuni dominatus est lucullus superiore anno quantis animis ierit in l quintium uidistis quantae denique nunc mihi turbae concitantur quae profecto in cassum agebantur si prius quam uos seruiundi finem illi dominationis facturi erant praesertim quom his ciuilibus armis dicta alia sed certatum utrimque de domina  tione in uobis sit itaque cetera ex licentia aut odio aut auaritia in tempus arsere permansit una res modo quae utrimque quaesita est et erepta in posterum uis tribunicia telum a maioribus libertati paratum quod ego uos moneo quaesoque ut animaduortatis neu nomina rerum ad ignauiam mutantes otium pro seruitio appelletis quo iam ipso frui si uera et honesta flagitium superauerit non est condicio fuisset si omnino quiessetis nunc animum aduortere et nisi uiceritis quoniam omnis iniuria grauitate tutior est artius habebunt quid censes igitur aliquis uostrum subiecerit primum omnium omittundum morem hunc quem agitis inpigrae linguae animi ignaui non ultra contionis locum memores libertatis deindene uos ad uirilia illa uocem quo tribunos plebei modo patricium magistratum libera ab auctoribus patriciis suffragia maiores uostri parauerequom uis omnis quirites in uobis sit et quae iussa nunc pro aliis toleratis pro uobis agere aut non agere certe possitis iouem aut alium quem deum consultorem expectatis magna illa consulum imperia et patrum decreta uos exequendo rata efficitis quirites ultroque licentiam in uos auctum atque adiutum properatis neque ego uos ultum iniurias hortor magis uti requiem cupiatis neque discordias uti illi criminantur sed earum finem uolens iure gentium res repeto et si pertinaciter retinebunt non arma neque secessionem tantummodo ne amplius sanguinem uostrum praebeatis censebo gerant habeantque suo modo imperia quaerant triumphos mithridatem sertorium et reliquias exulum persequantur cum imaginibus suis absit periculum et labos quibus nulla pars fructus est nisi forte repentina ista frumentaria lege munia uostra pensantur qua tamen  quinis modiis libertatem omnium aestumauere qui profecto non amplius possunt alimentis carceris namque ut illis exiguitate mors prohibetur senescunt uires sic neque absoluit cura familiari tam parua res et ignaui quoiusque tenuissumas spes frustratur quae tamen quamuis ampla quoniam seruiti pretium ostentaretur quoius torpedinis erat decipi et uostrarum rerum ultro iniuriae gratiam debere cauendus dolus est namque alio modo neque ualent in uniuorsos neque conabuntur itaque simul conparant delenimenta et differunt uos in aduentum cn pompei quem ipsum ubi pertimuere sublatum in ceruices suas mox dempto metu lacerant neque eos pudet uindices uti se ferunt libertatis tot uiros sine uno aut remittere iniuriam non audere aut ius non posse defendere mihi quidem satis spectatum est pompeium tantae gloriae adulescentem malle principem uolentibus uobis esse quam illis dominationis socium auctoremque in primis fore tribuniciae potestatis uerum quirites antea singuli ciues in pluribus non in uno cuncti praesidia habebatis neque mortalium quisquam dare aut eripere talia unus poterat itaque uerborum satis dictum est neque enim ignorantia res claudit uerum occupauit nescio quae uos torpedo qua non gloria mouemini neque flagitio cunctaque praesenti ignauia mutauistis abunde libertatem rati scilicet quia tergis abstinetur et huc ire licet atque illuc munera ditium dominorum atque haec eadem non sunt agrestibus sed caeduntur inter potentium inimicitias donoque dantur in prouincias magistratibus ita pugnatur et uincitur paucis plebes quodcumque adcidit  pro uictis est et in dies magis erit si quidem maiore cura                                   dominationem illi retinuerint quam uos repetiueritis libertatem epistula mithridatis   rex mithridates regi arsaci salutem omnes qui secundis rebus suis ad belli societatem orantur considerare debent liceatne tum pacem agere dein quod quaesitur satisne pium tutum gloriosum an indecorum sit tibi si perpetua pace frui licet nisi hostes opportuni et scelestissumi egregia fama si romanos oppresseris futura est neque petere audeam societatem et frustra mala mea cum bonis tuis misceri sperem atque ea quae te morari posse uidentur ira in tigranem recentis belli et meae res parum prosperae si uera existumare uoles maxume hortabuntur ille enim obnoxius qualem tu uoles societatem accipiet mihi fortuna multis rebus ereptis usum dedit bene suadendi et quod florentibus optabile est ego non ualidissumus praebeo exemplum quo rectius tua conponas namque romanis cum nationibus populis regibus cunctis una et ea uetus causa bellandi est cupido profunda imperi et diuitiarum qua primo cum rege macedonum philippo bellum sumpsere dum a carthaginiensibus premebantur amicitiam simulantes ei subuenientem antiochum concessione asiae per dolum auortere ac mox fracto philippo antiochus omni cis taurum agro et decem milibus talentorum spoliatus est persen deinde philippi filium post multa et uaria certamina apud samothracas deos acceptum in fidem callidi et repertores perfidiae quia pacto uitam dederant insomniis occidere eumenen quoius amicitiam gloriose ostentant initio prodidere antiocho pacis mercedem post habitum custodiae agri captiui sumptibus et contumeliis ex rege miserrumum seruorum effecere simulatoque inpio te  stamento filium eius aristonicum quia patrium regnum petiuerat hostium more per triumphum duxere asia ab ipsis obsessa est postremo bithyniam nicomede mortuo diripuere quom filius nysa quam reginam appellauerat genitus haud dubie esset nam quid ego me appellem quem diiunctum undique regnis et tetrarchiis ab imperio eorum quia fama erat diuitem neque seruiturum esse per nicomedem bello lacessiuerunt sceleris eorum haud ignarum et ea quae adcidere testatum antea cretensis solos omnium liberos ea tempestate et regem ptolemaeum atque ego ultus iniurias nicomedem bithynia expuli asiamque spolium regis antiochi recepi et graeciae dempsi graue seruitium incepta mea postremus seruorum archelaus exercitu prodito inpediuit illique quos ignauia aut praua calliditas ut meis laboribus tuti essent armis abstinuit acerbissumas poenas soluunt ptolemaeus pretio in dies bellum prolatans cretenses inpugnati semel iam neque finem nisi excidio habituri equidem quom mihi ob ipsorum interna mala dilata proelia magis quam pacem datam intellegerem abnuente tigrane qui mea dicta sero probat te remoto procul omnibus aliis obnoxiis rursus tamen bellum coepi marcumque cottam romanum ducem apud calchedona terra fudi mari exui classe pulcherruma apud cyzicum magno cum exercitu in obsidio moranti frumentum defuit nullo circum adnitente simul hiems mari prohibebat ita sine ui hostium regredi conatus in patrium regnum naufragiis apud parium et heracleam militum optumos cum classibus amisi restituto deinde apud caberam exercitu et uariis inter me atque lucullum proeliis inopia rursus ambos incessit illi suberat regnum ariobarzanis bello intactum ego uastis circum omnibus locis in armeniam concessi secutique romani non me sed morem suom omnia regna subuortundi quia multitudinem artis locis pugna prohibuere inprudentiam tigranis pro uictoria ostentant  nunc quaeso considera nobis oppressis utrum firmiorem te ad resistundum an finem belli futurum putes scio equidem tibi magnas opes uirorum armorum et auri esse et ea re a nobis ad societatem ab illis ad praedam peteris ceterum consilium est tigranis regno integro meis militibus belli prudentibus procul ab domo paruo labore per nostra corpora bellum conficere quom neque uincere neque uinci sine tuo periculo possumus an ignoras romanos postquam ad occidentem pergentibus finem oceanus fecit arma huc conuortisse neque quicquam a principio nisi raptum habere domum coniuges agros imperium conuenas olim sine patria parentibus peste conditos orbis terrarum quibus non humana ulla neque diuina obstant quin socios amicos procul iuxta sitos inopes potentisque trahant excindant omniaque non serua et maxume regna hostilia ducant namque pauci libertatem pars magna iustos dominos uolunt nos suspecti sumus aemuli et in tempore uindices adfuturi tu uero quoi seleucea maxuma urbium regnumque persidis inclutis diuitiis est quid ab illis nisi dolum in praesens et postea bellum expectas romani arma in omnis habent acerruma in eos quibus uictis spolia maxuma sunt audendo et fallundo et bella ex bellis serundo magni facti per hunc morem extinguent omnia aut occident     quod haud difficile est si tu mesopotamia nos armenia circumgredimur exercitum sine frumento sine auxiliis fortuna aut nostris uitiis adhuc incolumem teque illa fama sequetur auxilio profectum magnis regibus latrones gentium oppressisse quod uti facias moneo hortorque neu malis pernicie nostra tuam prolatare quam societate uictor fieri 