

 fuit quidam rex antiochus nomine a quo ipsa ciuitas nomen
accepit antiochia hic habuit ex amissa coniuge filiam uirginem
speciosissimam in qua nihil natura rerum errauerat nisi quod
mortalem statuerat quae cum ad nubilem uenisset aetatem et
specie pulchritudinis cresceret multi eam in matrimonio
postulabant et cum magna dotis pollicitatione currebant sed cum
pater deliberaret cui potissimum filiam suam in matrimonio
daret cogente iniquae cupidinis flamma incidit in filiae suae
amorem et coepit eam plus diligere quam patrem oportebat qui cum
luctatur cum furore pugnat cum dolore uincitur ab amore
excidit illi pietas et oblitus se esse patrem induit coniugem

sed cum saeui pectoris uulnus ferre non posset quadam die prima
luce uigilans irrupit cubiculum filiae famulos longius secedere
iussit quasi cum filia secretum colloquium habiturus stimulante
furore libidinis diu repugnante filia nodum uirginitatis
eripuit perpetratoque scelere euasit cubiculum scelesti patris
impietatem puella mirans cupit celare sed in pauimento certa
uidentur

 cumque puella quid faceret cogitaret nutrix subito introiit
quam ut uidit flebili uultu aspersoque sanguine pauimento
horruit et ait quid sibi uult turbatus animus tuus puella
ait cara nutrix modo hic in cubiculo duo nobilium nomina
perierunt nutrix ait domina quare hoc dicis puella ait
ante legitimum nuptiarum mearum diem saeuo scelere uiolata sum
nutrix ait quis tanta audacia uirginis reginae torum ausus est
uiolare nec timuit regem puella ait impietas fecit scelus
nutrix ait quare hoc non indicas patri puella ait et ubi
est pater si intellegis nomen patris periit in me itaque ne hoc
gentibus pateat mei genitoris scelus et patris macula ciuibus
innotescat mortis remedium mihi placet nutrix ut audiuit eam
mortis remedium quaerere blando sermonis colloquio reuocauit
inuitam patrisque sui ut uoluntati satisfaceret cohortatur

 inter haec rex impiissimus simulata mente ostendebat se
ciuibus suis pium genitorem intra domesticos uero et priuatos
maritum se filiae laetabatur et ut semper impiis toris filiae
frueretur ad expellendos petitores nouum nequitiae genus
excogitauit quaestiones proponebat dicendo si quis uestrum
quaestionis meae solutionem inuenerit accipiet filiam meam in
matrimonio qui uero non inuenerit decollabitur quia plurimi
undique reges ac principes patriae propter incredibilem speciem
puellae contempta morte properabant et si quis prudentia
litterarum quaestionis solutionem inuenisset quasi nihil
dixisset decollabatur et caput eius in portae fastigio
ponebatur ut aduenientes imaginem mortis uidentes
conturbarentur ne ad talem condicionem accederent

 cum has crudelitates exerceret rex antiochus interposito
breui temporis spatio quidam adulescens tyrius patriae suae
princeps locuples immensum apollonius nomine fidus abundantia
litterarum nauigans attingit antiochiam ingressusque ad regem
ait aue rex et ut uidit rex quod uidere nolebat ad iuuenem
ait salui sunt cuncti parentes tui iuuenis ait ultimum
signauerunt diem rex ait ultimum nomen reliquerunt iuuenis
ait regio genere ortus in matrimonio filiam tuam peto rex ut
audiuit quod audire nolebat respiciens iuuenem ait nosti
nuptiarum condicionem iuuenis ait noui et ad portas uidi
indignatus rex ait audi ergo quaestionem scelere uehor
materna carne uescor quaero fratrem meum matris meae filium
uxoris meae uirum nec inuenio puer accepta quaestione paululum
secessit a rege et dum docto pectore quaereret dum scrutatur
scientiam luctatur cum sapientia fauente deo inuenit
quaestionis solutionem et reuersus ad regem ait bone rex
proposuisti quaestionem audi eius solutionem nam quod dixisti
scelere uehor non es mentitus te respice materna carne
uescor filiam intuere tuam

 rex ut audiuit quaestionis solutionem iuuenem exsoluisse
timens ne scelus suum patefieret irato uultu eum respiciens ait
longe es iuuenis a quaestione erras nihil dicis decollari
merueras sed habebis xxx dierum spatium recogita tecum
reuersus dum fueris et quaestionis meae solutionem inueneris
accipies filiam meam in matrimonio sin alias legem agnosces
iuuenis conturbatus accepto commeatu nauem suam ascendit tendit
in patriam suam tyrum

 sed post discessum adulescentis uocauit rex dispensatorem
suum cui ait thaliarche secretorum meorum fidelissime
minister scias quia tyrius apollonius inuenit quaestionis meae
solutionem ascende ergo confestim nauem ad persequendum iuuenem
et cum perueneris tyrum quaere inimicum ei qui eum ferro aut
ueneno perimat reuersus cum fueris libertatem accipies statim
thaliarchus assumens pecuniam simulque nauem petiit patriam
innocentis

apollonius uero prior attingit patriam suam excipitur cum magna
laude a ciuibus suis sicut solent principes qui bene merentur
ducitur in domum suam cum laude et uocibus laetitiae interiorem
petiit cubiculum continuo iussit afferri sibi scrinia cum
uoluminibus graecis et latinis uniuersarum quaestionum ut ex
animo quaereret quaestionem illam et non inuenit merito nisi
quod inuenerat secum cogitans ait nisi fallor antiochus rex
impio amore diligit filiam suam et ideo uult illam mihi auferre
quid agis apolloni quaestionem regis soluisti filiam non
accepisti ideo dilatus es ut neceris continuo iussit sibi ut
homo locuplex nauem praeparare et in ea centum milia modiorum
frumenti onerare praecepit et multum pondus auri et argenti et
uestem copiosam paucis comitantibus fidelissimis seruis hora
noctis tertia nauem ascendit tradiditque se alto pelago

 alia die quaeritur a ciuibus nec inuenitur maeror ingens
nascitur quod princeps amatissimus nusquam comparet sonat
planctus in totam ciuitatem tantus enim amor circa eum ciuium
erat ut multo tempore tonsores cessarent publica spectacula
tollerentur balnea clauderentur non templa neque tabernas
quisquam ingrederetur et dum haec tyro geruntur superuenit
thaliarchus dispensator qui ad necandum eum a rege fuerat
missus et uidens omnia clausa ait cuidam puero dic si ualeas
qua ex causa ciuitas haec in luctu moratur cui puer ait
hominem improbum et stultum scit et interrogat ideo ciuitas
haec in luctu moratur quia patriae huius princeps apollonius ab
antiocho rege reuersus nusquam comparuit

dispensator ut audiuit gaudio plenus dirigit iter ad nauem et
coepta nauigatione die tertia attingit antiochiam peruenitque ad
regem et ait laetare domine rex apollonius enim timens regni
tui uires nusquam comparuit rex ait fugere potest sed
effugere non potest continuo huiusmodi edictum proposuit rex
antiochus dicens quicumque mihi tyrium apollonium uiuum
perduxerit accipiet l talenta auri qui uero caput eius
pertulerit centum accipiet hoc edicto proposito non solum
inimici sed etiam amici eius cupiditate seducti ad persequendum
iuuenem properabant quaeritur apollonius per mare per terras per
montes per siluas per diuersas indagines et non inuenitur

  tunc rex iussit classes nauium praeparari sed moras
facientibus qui classes nauium insistebant iuuenis ille tyrius
apollonius iam ut medium umbilicum pelagi tenebat respiciens ad
eum gubernator sic ait domine apolloni numquid de arte mea
aliquid quereris apollonius ait ego quidem de arte tua nihil
queror sed a rege antiocho quaeror interiorem itaque partem
pelagi teneamus rex enim longam habet manum quod uoluerit
facere perficiet sed uerendum est ne nos persequatur
gubernator ait ergo domine armamenta paranda sunt et aqua
dulcis quaerenda est subiacet nobis litus tarsi iuuenis ait
petamus tarsum et erit nobis euentus et ueniens apollonius
tarsum euasit ratem et dum deambulat ad litus maris uisus est a
quodam hellenico nomine ciue suo qui ibidem superuenerat et
accedens ad eum hellenicus ait aue domine apolloni at ille
salutatus fecit quod potentes facere consueuerunt spreuit
hominem indignatus senex iterato ait aue inquam apolloni
resaluta et noli despicere paupertatem honestis moribus
decoratam et audi forsitan quod nescis quia proscriptus es
apollonius ait patriae principem quis proscripsit hellenicus
ait rex antiochus apollonius ait qua ex causa hellenicus
ait quia quod pater est esse uoluisti apollonius ait et
quanti me proscripsit senex ait ut quicumque te illi uiuum
exhibuerit accipiat l auri talenta si caput tuum obtulerit
centum ideoque moneo te fugae praesidium manda dixit et sine
mora discessit

tunc iussit apollonius rogari ad se senem proferrique protinus
iussit centum talenta auri adferri et dari cui ait
gratissimi exempli pauperrime accipe quia mereris et puta te
mihi caput a ceruicibus amputasse et portasse gaudium regi ecce
habes praemium centum talenta et manus puras a sanguine
innocentis cui senex ait absit domine ut ego huius rei
causa praemium accipiam apud bonos enim homines amicitia pretio
non comparatur sed innocentia et uale dicens ei discessit

 et respiciens apollonius uidit contra se uenientem notum sibi
hominem maesto uultu dolentem nomine stranguillionem accessit ad
eum protinus et ait aue stranguillio stranguillio ait
aue domine apolloni quid itaque his locis turbata mente
uersaris apollonius ait proscriptum uides stranguillio ait
quis te proscripsit apollonius ait rex antiochus
stranguillio ait qua ex causa apollonius ait quia filiam
eius immo ut uerius dixerim coniugem in matrimonio petii
itaque si fieri potest in patria uestra uolo latere
stranguillio ait domine apolloni ciuitas nostra pauper est et
nobilitatem tuam non potest sustinere praeterea diram famem
saeuamque patitur sterilitatem annonae nec est iam ciuibus spes
ulla salutis sed crudelissima mors ante oculos nostros est cui
apollonius ait stranguillio carissime mihi age ergo deo
gratias quod me profugum finibus uestris applicuit dabo
ciuitati uestrae centum milia modiorum frumenti si fugam meam
celaueritis stranguillio ut audiuit prostrauit se pedibus eius
et ait domine apolloni si esurienti ciuitati subueneris non
solum fugam tuam celabunt sed etiam si necesse fuerit pro
salute tua dimicabunt

 ascendens itaque apollonius tribunal in foro cunctis ciuibus
praesentibus dixit ciues tarsi quos annonae inopia opprimit
ego apollonius tyrius releuabo credo enim uos omnes huius
beneficii memores fugam meam celaturos scitote enim me legibus
antiochi regis esse fugatum sed uestra felicitate faciente huc
sum delatus dabo itaque uobis centum milia modiorum frumenti eo
pretio quo sum in patria mea mercatus singulos modios aereis
octo hoc audito ciues tarsi qui singulos modios singulos
aureos mercabantur exhilarati faustis acclamationibus gratias
agentes certatim frumenta portabant tunc apollonius ne deposita
regia dignitate mercatoris magis quam donatoris nomen uideretur
assumere pretium quod accepit eiusdem ciuitatis utilitatibus
redonauit ciues uero ob tanta eius beneficia ex aere bigam in
foro ei statuerunt in qua stat dextera manu fruges tenens
sinistro pede modium calcans et in base scripserunt tarsia
ciuitas apollonio tyrio donum dedit eo quo liberalitate sua famem
sedauerit

 interpositis deinde mensibus paucis hortante stranguillione
et dionyisiade coniuge eius ad pentapolim cyrenen nauigare
proposuit ut illic lateret eo quod ibi benignius agi
adfirmaretur cum ingenti igitur honore a ciuibus deductus ad
mare uale dicens omnibus conscendit ratem qui dum per aliquot
dies totidemque noctes uentis prosperis nauigat subito mutata
est pelagi fides in quo pacto litus tarsium reliquit nam
paucis horis perierunt carbasa uentis concitatis totum se
effuderat mare et obscurato sereno lumine caeli dira spirante
procella corripiuntur notus clypeum 



     pariterque mouentur
     grando nubes zephyri fretum et immania nimbi
     flamina dant uenti mugitum sedula terret  mors 
     ereptisque sibi remis non inuenit undas  nauta 
     hinc notus hinc boreas hinc horridus africus instat
     ipse tridente suo neptunus spargit harenas
     triton terribili cornu cantabat in undis
     arbor fracta ruit antemnam corripit unda
     


 tunc quisque rapit tabulam mortemque  minatur in tali
caligine tempestatis perierunt uniuersi apollonius solus tabulae
beneficio in pentapolitanorum est litore pulsus gubernatore
pereunte fortuna proicitur fatigatus in cyrenes regionem et dum
euomit undas quas potauerat intuens mare tranquillum quod
paulo ante turbidum senserat respiciens fluctus sic ait o
neptune praedator maris fraudator hominum innocentium
deceptor tabularum latro antiocho rege crudelior utinam animam
abstulisses meam cui me solum reliquisti egenum et miserum et
impie naufragum facilius rex crudelissimus persequetur quo
itaque pergam quam partem petam quis ignotus ignoto auxilium
dabit

haec dum loquitur animaduertit uenientem contra se quendam
robustum senem arte piscatoris sordido tribunario coopertum
cogente necessitate prostrauit se illi ad pedes et profusis
lacrimis ait miserere quicumque es succurre nudo naufrago
non humilibus genito ut autem scias cuius miserearis ego sum
tyrius apollonius patriae meae princeps

audi nunc trophaeum calamitatis meae qui modo genibus tuis
prouolutus deprecor uitam piscator ut uidit prima specie
iuuenem pedibus suis prostratum misericordia motus leuauit eum
et tenuit manum eius et duxit infra tectum paupertatis suae et
posuit epulas quas potuit et ut plenius pietati suae
satisfaceret exuit se tribunario et in duas partes scidit
aequales dedit unam iuueni dicens tolle quod habeo et uade in
ciuitatem ibi forsitan inuenies qui misereatur tibi si non
inueneris huc reuertere paupertas quaecumque est sufficiet
nobis mecum piscabis illud tamen ammoneo ut si quando deo
fauente dignitati tuae redditus fueris et tu respicias
paupertatem tribunarii mei apollonius ait nisi meminero
iterum naufragium patiar nec tui similem inueniam

 et haec dicens demonstratam sibi uiam iter carpens portam
ciuitatis intrauit et dum cogitat unde auxilium uitae peteret
uidit puerum nudum per plateam currentem oleo unctum praecinctum
sabano ferentem lusus iuuenales ad gymnasium pertinentes
maxima uoce dicentem audite ciues audite peregrini liberi et
ingenui gymnasium patet apollonius hoc audito exuit se
tribunario et ingreditur lauacrum utitur liquore palladio et
dum exercentes singulos intuetur parem sibi quaerens non
inuenit

subito archistrates rex totius illius regionis cum turba
famulorum ingressus dum cum suis pilae lusum exerceret uolente
deo miscuit se apollonius regi et decurrentem sustulit pilam et
subtili uelocitate percussam ludenti regi remisit remissamque
rursus uelocius repercussit nec cadere passus est notauit sibi
rex uelocitatem iuuenis et quia sciebat se in pilae lusu neminem
parem habere ad suos ait famuli recedite hic enim iuuenis
ut suspicor mihi comparandus est apollonius ut audiuit se
laudari constanter accessit ad regem et docta manu ceromate
fricauit eum tanta subtilitate ut de sene iuuenem redderet
deinde in solio gratissime fouit et exeunti manum officiosam
dedit et discessit

 rex ad amicos post discessum iuuenis ait iuro uobis per
communem salutem melius me numquam lauasse quam hodie beneficio
nescio cuius adulescentis et respiciens unum de famulis ait
iuuenis ille qui mihi officium fecit uide quis est ille
secutus iuuenem uidit eum tribunario sordido coopertum reuersus
ad regem ait iuuenis ille naufragus est rex ait unde scis
famulus ait illo tacente habitus indicat rex ait uade
celerius et dic illi rogat te rex ut uenias ad cenam
apollonius ut audiuit acquieuit et ducente famulo peruenit ad
regem famulus prior ingressus ait regi naufragus adest sed
abiecto habitu introire confunditur statim rex iussit eum
uestibus dignis indui et ingredi ad cenam

ingressus apollonius triclinium contra regem designato loco
discubuit infertur gustatio deinde cena regalis apollonius
cunctis epulantibus non epulabatur sed aurum argentum uestes
ministeria regalia dum flens cum dolore considerat quidam senex
inuidus iuxta regem discumbens uidit iuuenem curiose singula
respicientem et ait regi bone rex ecce homo cui tu
benignitatem animae tuae ostendisti fortunae tuae inuidet rex
ait male suspicaris nam iuuenis iste non inuidet sed plura se
perdidisse testatur et hilari uultu respiciens apollonium ait
iuuenis epulare nobiscum et meliora de deo spera

 et dum hortatur iuuenem subito introiuit filia regis iam
adulta uirgo et dedit osculum patri deinde discumbentibus
amicis quae dum singulos osculatur peruenit ad naufragum
rediit ad patrem et ait bone rex et pater optime quis est iste
iuuenis qui contra te honorabili loco discumbit et flebili
uultu nescio quid dolet rex ait nata dulcis iuuenis ille
naufragus est et in gymnasio mihi officium gratissimum fecit
propterea ad cenam illum rogaui quis autem est aut unde sit
nescio sed si scire uis interroga illum decet enim te omnia
nosse forsitan dum cognoueris misereberis illi hortante patre
puella uenit ad iuuenem et uerecundo sermone ait licet
taciturnitas tua sit tristior generositas tamen nobilitatem
ostendit si uero tibi molestum non est indica mihi nomen et
casus tuos apollonius ait si necessitatis nomen quaeris in
mari perdidi si nobilitatis tarso reliqui puella ait
apertius indica mihi ut intelligam

 tunc ille uniuersos casus suos exposuit finitoque sermonis
colloquio fundere lacrimas coepit quem ut uidit rex flentem
respiciens filiam ait nata dulcis peccasti dum uis nomen et
casus adulescentis scire ueteres ei renouasti dolores peto
itaque domina ut quicquid uis iuueni dones puella ut uidit
sibi a patre ultro permissum quod ipsa praestare uolebat
respiciens iuuenem ait apolloni noster es depone maerorem et
quia patris mei indulgentia permittit locupletabo te

apollonius cum gemitu et uerecundia gratias egit rex gauisus
tanta filiae suae benignitate ait nata dulcissima saluum
habeas defer lyram et aufer iuueni lacrimas exhilara
conuiuium puella iussit sibi lyram afferri at ubi accepit eam
nimia dulcedine chordarum miscuit sonum omnes laudare coeperunt
et dicere non potest melius non potest dulcius apollonius
tacebat rex ait apolloni foedam rem facis omnes filiam meam
in arte musica laudant tu solus tacendo uituperas apollonius
ait bone rex si permittis dicam quod sentio filia tua in
artem musicam incidit sed non didicit denique iube mihi tradi
lyram et scies quod nescis rex archistrates ait apolloni
intellego te in omnibus locupletem et iussit ei tradi lyram
egressus foras apollonius induit statum corona caput decorauit
et accipiens lyram introiuit triclinium et ita stetit ut omnes
non apollonium sed sed apollinem aestimarent atque ita silentio
facto arripuit plectrum animumque accomodat arti miscetur uox
cantu modulata cum chordis discumbentes una cum rege maxima uoce
clamoris laudare coeperunt post haec deponens lyram induit
statum comicum et inauditas actiones expressit deinde induit
tragicum nihilo minus mirabiliter placet

 puella ut uidit iuuenem omnium artium studiorumque cumulatum
incidit in amorem finito conuiuio puella respiciens patrem ait
care genitor permiseras mihi paulo ante ut quicquid uoluissem
de tuo tamen apollonio darem rex ait et permisi et
permitto puella intuens apollonium ait apolloni magister
accipe ex indulgentia patris mei auri talenta ducenta argenti
pondo xl et uestem copiosam et seruos xx et ait ad famulos
afferte praesentibus amicis quae apollonio magistro meo promisi
et in triclinio ponite iussu reginae illata sunt omnia
laudant omnes liberalitatem puellae peracto conuiuio leuauerunt
se omnes et uale dicentes regi et reginae discesserunt

ipse quoque apollonius ait bone rex miserorum misericors et
tu regina amatrix studiorum ualete et respiciens famulos
quos sibi puella donauerat ait tollite famuli haec quae mihi
regina donauit et eamus hospitalia requiramus puella timens
ne amatum non uidens torqueretur respiciens patrem ait bone
rex et pater optime placet tibi ut apollonius hodie a nobis
ditatus abscedat et quod illi donasti a malis hominibus
rapiatur rex ait bene dicis domina et confestim iubet ei
adsignari zaetam ubi digne quiesceret

 sed puella archistratis ab amore incensa inquietam habuit
noctem figit in pectore uultus uerbaque cantusque memor
quaerit apollonium et non sustinet amorem prima luce dum
uigilat irrupit cubiculum patris sedet super torum pater
uidens filiam ait nata dulcis quid est hoc quod praeter
consuetudinem tuam mane uigilasti puella ait hesterna studia
me excitauerunt peto itaque pater carissime ut me hospiti
nostro studiorum percipiendorum gratia tradas rex gaudio plenus
iussit ad se iuuenem uocari cui ait apolloni studiorum
tuorum felicitatem filia mea a te discere concupiuit itaque
desiderio natae meae si parueris iuro per regni mei uires quia
quicquid tibi mare abstulit ego in terris restituam apollonius
hoc audito docet puellam sicut ipse didicerat interposito pauci
temporis spatio cum non posset puella ulla ratione amoris sui
uulnus tolerare simulata infirmitate coepit iacere rex ut uidit
filiam suam subitaneam ualetudinem incurrisse sollicite
adhibuit medicos at illi temptant uenas tangunt singulas partes
corporis aegritudinis nullam causam inueniunt

 post paucos dies rex tenens manum apollonii forum ciuitatis
ingreditur et dum cum eo deambulabat iuuenes nobilissimi tres
qui per longum tempus filiam eius in matrimonio petierant regem
una uoce pariter salutauerunt quos ut uidit rex subridens ait
quid est quod una uoce pariter salutastis unus ex illis ait
petentibus nobis filiam tuam in matrimonio saepius differendo
crucias nos propter quod hodie simul uenimus ciues tui sumus
locupletes bonis natalibus geniti itaque de tribus unum elige
quem uis habere generum rex ait non apto tempore
interpellastis filia enim mea studio uacat et pro amore
studiorum imbecillis iacet sed ne uidear uos saepius differre
scribite in codicillis nomina uestra et dotis quantitatem mitto
filiae meae ut ipsa eligat quem uoluerit scripserunt illi
nomina sua et dotis quantitatem rex accepit codicillos et anulo
suo signauit et dat apollonio dicens sine contumelia tua hos
codicillos perfer discipulae tuae hic enim locus te desiderat

 apollonius acceptis codicillis petiit domum regiam introiuit
cubiculum puella ut uidit amores suos ait quid est magister
quod singularis cubiculum introisti apollonius ait domina
nondum mulier et mala sume potius codicillos quos tibi pater
tuus misit et lege puella accepit et legit trium nomina
petitorum sed nomen non legit quem uolebat perlectis
codicillis respiciens apollonium ait magister ita tibi non
dolet quod ego nubo apollonius ait immo gratulor quod
abundantia studiorum perita me uolente nubis puella ait si
amares doleres haec dicens instante amoris audacia scripsit et
signatos codicillos iuueni tradidit pertulit apollonius in foro
et tradidit regi scripserat autem sic bone rex et pater
optime quoniam clementiae tuae indulgentia permittit mihi ut
dicam quem uolo illum uolo coniugem naufragum a fortuna
deceptum et si miraris pater quod pudica uirgo tam impudenter
scripserim quia prae pudore indicare non potui per ceram
mandaui quae ruborem non habet

 rex perlectis codicillis ignorans quem naufragum diceret
respiciens tres iuuenes ait quis uestrum naufragium fecit
unus ex his ardaleo nomine ait ego alius ait tace morbus
te consumat mecum litteras didicisti portam ciuitatis numquam
existi quomodo naufragium fecisti rex cum non inuenisset quis
eorum naufragium fecisset respiciens apollonium ait tolle
codicillos et lege potest enim fieri ut quod ego non intellego
tu intellegas qui interfuisti apollonius acceptis codicillis
uelociter percurrit et ut sensit se amari erubuit rex
comprehendit apollonii manum paululum quidem ab illis iuuenibus
secedens ait apolloni inuenisti naufragum apollonius ait
bone rex si permittis inueni et his dictis uidens rex faciem
eius roseo rubore perfusam intellexit dictum et ait gaudio sum
plenus quod filia mea concupiuit te et meum uotum est peto
itaque ne fastidias nuptias natae meae et respiciens iuuenes
illos ait certe dixi uobis cum nubendi tempus fuerit mittam
ad uos et dimisit eos a se

 ipse autem comprehendit manum iam non hospitis sed generi
sui intrauit domum regiam et relicto apollonio intrauit rex
solus ad filiam suam et ait nata dulcis quem tibi coniugem
elegisti puella prostrauit se pedibus patris et ait pater
piissime quia cupis audire desiderium filiae tuae amo naufragum
a fortuna deceptum sed ne teneam pietatem tuam ambiguitate
sermonum apollonium tyrium praeceptorem meum cui si me non
dederis amisisti filiam rex non sustinens filiae lacrimas
motus pietate ait et ego dulcis filia amando factus sum
pater diem ergo nuptiarum sine mora statuam

 postera die uocantur amici uicinarum urbium potestates
quibus considentibus ait amici quare uos in unum conuocauerim
discite sciatis uelle filiam meam nubere apollonio praeceptori
suo peto ut omnium laetitia sit quia filia mea uirum prudentem
sortita est et haec dicens diem nuptiarum indicit muneratur
domus amplissime conuiuia prolixa tenduntur celebrantur nuptiae
regia dignitate ingens inter coniuges amor mirus affectus
incomparabilis dilectio inaudita laetitia

 interpositis autem diebus aliquot et mensibus cum iam puella
haberet uentriculum formatum sexto mense aestiuo tempore dum
exspatiantur in litore uident nauem speciosissimam et dum eam
mirantur et laetantur cognouit eam apollonius esse de patria
sua et conuersus ad gubernatorem ait dic si ualeas unde
uenis gubernator ait a tyro apollonius ait patriam meam
nominasti gubernator ait ergo tyrius es apollonius ait ut
dicis gubernator ait noueras aliquem patriae principem
apollonium nomine apollonius ait ac si me ipsum gubernator
ait sicubi illum uideris dic illi laetetur et gaudeat rex
enim antiochus fulmine percussus est et arsit cum filia sua opes
autem et regnum antiochiae apollonio reseruantur apollonius ut
audiuit gaudio plenus respiciens coniugem suam ait domina
quod aliquando naufrago credidisti modo comprobas peto itaque
cara coniunx ut permittas mihi proficisci ad regnum
accipiendum puella ut audiuit profusis lacrimis ait care
coniunx si in aliquo longo itinere esses ad partum meum
festinare deberes nunc autem cum sis praesens disponis me
relinquere sed si hoc iubes pariter nauigemus et ueniens ad
patrem ait care genitor laetare et gaude rex enim saeuissimus
antiochus periit concumbens cum nata sua deus percussit eum
fulmine opes autem regiae et diadema coniugi meo seruantur
permitte mihi nauigare cum uiro meo et ut libentius mihi
permittas unam demittis recipies duas

 rex exhilaratus iussit nauem produci in litore et omnibus
bonis impleri praeterea nutricem suam lycoridem et obstetricem
peritissimam propter partum eius simul nauigare praecepit et
data profectoria deduxit eos ad litus osculatur filiam et
generum et uentum prosperum optat et ascendentes nauem cum multa
familia multoque apparatu alto uento nauigant qui dum per
aliquot dies uariis uentorum flatibus detinentur septimo mense
cogente lucina enixa est puella puellam sed secundis sursum
redeuntibus coagulato sanguine conclusoque spiritu defunctae
repraesentauit effigiem subito exclamat familia currit
apollonius et uidit coniugem suam exanimem iacentem scindit a
pectore uestes unguibus primas adulescentiae genas discerpit et
lacrimas fundens iactauit se super pectus et ait cara coniunx
archistratis et unica filia regis quid respondebo regi patri
tuo qui me naufragum suscepit et cum haec et his similia
deflens diceret introiuit ad eum gubernator et ait domine tu
quidem pie facis sed nauis mortuum non ferre potest iube ergo
corpus in pelago mitti apollonius indignatus ait quid narras
pessime hominum placet tibi ut hoc corpus in pelago mittam
quae me suscepit naufragum et egenum inter haec uocat fabros
nauales iubet coagmentari tabulas et fieri loculum amplissimum
et chartis plumbeis circumduci foramina et rimas omnes diligenter
picari quo perfecto regalibus ornamentis decoratam puellam in
loculo composuit cum fletu magno dedit osculum et uiginti
sestertia super caput ipsius posuit deinde iubet infantem
diligenter nutriri ut uel in malis haberet iocundum solacium
uel ut pro filia neptem ostenderet regi et iussit in mari mitti
loculum cum magno luctu et conclamatum est a familia

 tertia die eiciunt undae loculum in litore ephesiorum non
longe a praedio medici cuiusdam nomine chaeremonis qui die illa
cum discipulis suis deambulans in litore uidit loculum ex
fluctibus expulsum iacentem in litore et ait famulis suis
tollite cum omni diligentia loculum istum et ad uillam
perferte et ita fecerunt medicus leniter aperuit et uidens
puellam regalibus ornamentis decoratam et falsa morte speciosam
obstupuit et ait quas putamus lacrimas hanc puellam parentibus
reliquisse et uidens sub capite eius pecuniam positam et
codicillos scriptos ait uideamus quid desiderat dolor quos
cum resignasset inuenit scriptum quicumque hunc loculum
inueneris habentem xx sestertia peto ut dimidiam partem habeas
dimidiam uero funeri eroges hoc enim corpus multas reliquit
lacrimas quodsi aliud feceris quam quod dolor desiderat ultimus
tuorum decidas nec sit qui corpus tuum sepulturae commendet
perlectis codicillis ad famulos ait praestemus corpori quod
dolor desiderat iuro autem per spem uitae meae amplius in hoc
funere me erogaturum et iubet instrui rogum et dum sollicite
rogus instruitur superuenit discipulus medici aspectu
adulescens sed ingenio senex cum uidisset corpus speciosum super
rogum positum ait magister unde hoc nouum funus chaeremon
ait bene uenisti haec enim hora te expectauit tolle ampullam
unguenti et quod supremum est defunctae beneficium superfunde
sepulturae peruenit iuuenis ad corpus puellae detrahit a
pectore uestes fundit unguenti liquorem per artifices
officiosae manus tactus praecordia sentit temptat tepidum corpus
et obstupuit palpat indicia uenarum rimatur auras narium
labia labiis probat sentit spiramentum gracile luctantem uitam
cum morte et ait famulis suis subponite faculas per quattuor
angulos lentas quibus subpositis puella teporis nebula tacta
coagulatus sanguis liquefactus est

 quod ut uidit iuuenis ait chaeremon magister peccasti
nam quam putas esse defunctam uiuit et ut facilius mihi credas
ego illi adhibitis uiribus statim spiritum patefaciam et his
dictis pertulit puellam in cubiculo suo et posuit in lectum
calefecit oleum madefecit lanam fudit super pectus puellae
sanguis qui a perfrictione coagulatus erat accepto tepore
liquefactus est et coepit spiritus praeclusus per medullas
descendere uenis itaque patefactis aperuit oculos et recipiens
spiritum quem iam perdiderat leni et balbutienti sermone ait
rogo ne me aliter contingatis quam contingi oportet regis filiam
et regis uxorem

iuuenis ut uidit quae in arte uiderat quae magistrum fallebant
gaudio plenus uadit ad magistrum et dicit magister accipe
discipuli tui apodixin et introiuit cubiculum iuuenis et uidit
puellam uiuam quam putauerat mortuam et respiciens discipulum
ait amo curam probo prouidentiam laudo diligentiam et audi
discipule ne te artis beneficium aestimes perdidisse accipe
pecuniam haec enim puella mercedem contulit secum et iussit
puellam salubrioribus cibis et fomentis recreari et post paucos
dies ut cognouit eam regio genere ortam adhibitis amicis
adoptauit eam sibi filiam et rogantem eam cum lacrimis ne ab
aliquo contingeretur inter sacerdotes dianae feminas fulsit ubi
omni genere castitatis inuiolabiliter seruabatur

 interea apollonius dum nauigat cum ingenti luctu gubernante
deo applicuit tarso descendit ratem petiit domum
stranguillionis et dionysiadis quos cum salutasset casus suos
omnes exposuit at illi dolentes quantum in amissam coniugem
deflent iuueni tantum in reseruatam sibi filiam gratulantur
apollonius intuens stranguillionem et dionysiadem ait
sanctissimi hospites quoniam post amissam coniugem caram mihi
seruatum regnum accipere nolo neque ad socerum reuerti cuius in
mare perdidi filiam sed fungar potius opera mercatoris
commendo uobis filiam meam ut cum filia uestra philotimiade
nutriatur quam bono et simplici animo suscipiatis et patriae
uestrae nomine eam cognominetis tarsiam praeterea nutricem
uxoris meae lycoridem quae cura sua custodiat puellam uobis
relinquo haec ut dixit tradidit infantem dedit aurum multum
et argentum et uestes pretiosissimas et iurauit se barbam
capillos et ungues non dempturum nisi filiam suam nuptam
tradidisset et illi stupentes quod tam graui iuramento se
obligasset cum magna fide se puellam educaturos promiserunt
tunc apollonius commendata filia nauem ascendit et ignotas et
longas petiit aegypti regiones

 interea puella tarsia facta quinquennis mittitur in scholam
deinde studiis liberalibus datur cumque ad xiiii annorum
uenisset aetatem reuersa de auditorio inuenit nutricem suam
lycoridem subitaneam aegritudinem incurrisse et sedens iuxta eam
super torum casus infirmitatis exquirit cui nutrix ait audi
domina morientis ancillae tuae uerba suprema et pectori
commenda et dixit domina tarsia quem tibi patrem quam
matrem uel quam patriam putas habuisti puella ait patriam
tarsum stranguillionem patrem dionysiadem matrem nutrix
ingemuit et ait audi domina natalium tuorum originem ut
scias quid post mortem meam agere debeas est tibi cyrene solum
patria apollonius pater mater archistratis regis filia quae
cum te enixa est statim secundis sursum redeuntibus praeclusoque
spiritu ultimum uitae finiuit diem quam pater tuus apollonius
effecto loculo cum ornamentis regalibus et xx sestertiis in mare
misit ut ubicumque fuisset elata haberet in supremis exequias
funeris sui quo itaque sit elata ipsa sibi testis erit nam rex
apollonius pater tuus amissam coniugem lugens te in cunabulis
posita tui tantum solatio recreatus applicuit tarso
commendauit te mecum cum magna pecunia et ueste copiosa
stranguillioni et dionysiadi hospitibus suis uotumque faciens
barbam capillum neque ungues dempturum nisi te prius nuptum
tradidisset et cum suis ascendit ratem et ad nubiles tuos annos
ad uota persoluenda non remeauit sed nunc ipse pater tuus qui
tanto tempore moras in redeundo facit nec scripsit nec salutis
suae nuntium misit forsitan periit et ne casu hospites tui
quos tu parentes appellas aliquam tibi iniuriam faciant perueni
ad forum ubi inuenies statuam patris tui in biga ascende
statuam ipsius comprehende et casus tuos omnes expone ciues uero
memores patris tui beneficiorum iniuriam tuam uindicabunt

 puella ait cara nutrix si prius senectae tuae naturaliter
accidisset quam haec mihi referres ego originem natalium meorum
nescissem et dum haec dicit nutrix in gremio puellae deposuit
spiritum exclamauit uirgo cucurrit familia corpus nutricis
sepelitur et iubente tarsia in litore illi monumentum fabricatum
est et post paucos dies puella rediit ad studia sua et reuersa
de auditorio non prius cibum sumebat nisi nutricis suae
monumentum introiret et casus suos omnes exponeret et fleret

 dum haec aguntur quodam die feriato dionysias cum filia sua
et cum tarsia per publicum transibat uidentes tarsiae speciem et
ornamentum ciues et omnes honorati dicebant felix pater cuius
filia es ista autem quae haeret lateri tuo turpis est et
dedecus dionysias ut audiuit filiam suam uituperari conuersa
in furorem secum cogitans ait pater eius ex quo profectus est
habet annos xu et non uenit ad recipiendam filiam credo mortuus
est aut in pelago periit et nutrix decessit aemulum nullum
habeo tollam eam de medio et ornamentis eius filiam meam
exornabo

et iussit uenire uillicum suburbanum cui ait theophile si
cupis libertatem tarsiam tolle de medio uillicus ait quid
enim peccauit innocens uirgo scelerata dixit negare mihi non
potes fac quod iubeo sin alias sentias me iratam interfice
eam et mitte corpus eius in mare et cum nuntiaueris factum
praemium libertatis accipies uillicus licet spe libertatis
seductus tamen cum dolore discessit et pugionem acutissimum
praeparauit et abiit post nutricis tarsiae monumentum et puella
rediens de studiis solito more tollit ampullam uini et coronam
et uenit ad monumentum ut casus suos exponeret uillicus impetu
facto auersae puellae crines apprehendit et traxit ad litus et
dum uellet interficere eam ait puella theophile quid peccaui
ut tua manu moriar uillicus ait tu nihil peccasti sed pater
tuus apollonius qui te cum magna pecunia et ornamentis
dereliquit puella cum lacrimis ait peto domine ut si iam
nulla spes est uitae meae deum mihi testari permittas uillicus
ait testare et deus scit coactum hoc facturum scelus

 et cum puella deum deprecaretur subito piratae apparuerunt
et uidentes puellam sub iugo mortis stare exclamauerunt
crudelissime barbare parce tibi dico qui ferrum tenes haec
enim praeda nostra est non tua uictima uillicus uoce piratae
territus fugit post monumentum piratae applicantes ad litus
tulerunt uirginem et altum pelagus petierunt uillicus post moram
exiit et uidens puellam raptam a morte egit deo gratias quod
non fecit scelus et reuersus ad sceleratam ait quod
praecepisti domina factum est comple quod promisisti
scelerata ait quid narras latro ultime homicidium fecisti et
libertatem petis repete uillam et opus tuum fac ne iratum
dominum tuum et me sentias uillicus aporiatus ibat et leuans
manus ad deum dixit deus tu scis quod non feci scelus esto
iudex et rediit ad uillam

postera die prima luce scelerata ut admissum facinus insidiosa
fraude celaret famulos misit ad conuocandos amicos et patriae
principes qui conuenientes consederunt tunc scelerata lugubres
uestes induta laniatis crinibus nudo et liuido pectore
adfirmans dolorem exiit de cubiculo fictas fingens lacrimas
ait amici fideles scitote tarsiam apollonii filiam hesterna
die stomachi dolore subito in uilla suburbana esse defunctam
meque eam honestissimo funere extulisse patriae principes
adfirmationem sermonis ex habitu lugubri fallacibus lacrimis
seducti crediderunt postera die placuit uniuersis patriae
principibus ob meritum apollonii filiae eius in litore fieri
monumentum ex aere collato non longe a monumento lycoridis
inscriptum in titulo tarsiae uirgini apollonii filiae ob
beneficia eius ex aere collato donum dederunt

 interea piratae qui tarsiam rapuerunt in ciuitate mytilena
deponunt et uenalem inter cetera mancipia proponunt et uidens
eam leno ninus nomine cupidissimus et locupletissimus nec uir
nec femina contendere coepit ut eam emeret et athenagora
princeps ciuitatis eiusdem intellegens nobilem et sapientem
pulcherrimam puellam obtulit decem sestertia leno ait ego xx
dabo athenagora obtulit xxu leno xl athenagora obtulit lx
leno lxxx athenagora obtulit xc leno in praesenti dat c dicens
si quis amplius dederit ego x sestertia superdabo athenagora
ait ego si cum hoc lenone contendero ut eam emam plures
uenditurus sum sed permittam eum illam emere et cum in lupanar
instituerit intrabo prior et eripiam uirginitatem eius et erit
ac si eam comparauerim addicitur puella lenoni numeratur
pecunia ducitur in domum in salutatorium ubi priapum aureum
habebat ex gemmis et unionibus et ait ad tarsiam adora numen
praesentissimum puella ait domine numquid ciuis lampsacenus
es leno ait quare puella ait quia ciues lampsaceni
priapum colunt leno ait ignoras misera quia in domum
incidisti lenonis auari puella ut audiuit toto corpore
contremuit et prostrata pedibus eius dixit miserere domine
succurre uirginitati meae et rogo ne uelis hoc corpus sub tam
turpi titulo prostituere leno ait alleua te misera nescis
quia apud tortorem et lenonem nec preces nec lacrimae ualent et
uocauit uillicum puellarum et ait amiante cella ubi briseis
stat exornetur diligenter et titulus scribatur qui tarsiam
uiolare uoluerit libram auri mediam dabit postea singulos
aureos populo patebit et fecit uillicus quod iusserat dominus
eius

 tertia die antecedente turba et symphonia ducitur ad lupanar
athenagora prior adfuit et uelato capite lupanar ingreditur
intrauit cellam et sedit in lectum puellae puella ex demonstrato
ostium clausit et procidens ad pedes eius ait miserere
domine per iuuentutem tuam et per deum te adiuro ne uelis me sub
hoc titulo humiliare contine impudicam libidinem et casus
infelicissimae uirginis audi et natalium meorum originem cui
cum uniuersos casus suos exposuisset confusus et pietate plenus
obstupuit et ait erige te scimus temporum uices homines
sumus habeo et ego ex amissa coniuge filiam bimulam de qua
simili casu possum metuere et dedit xl aureos in manu uirginis
dicens domina tarsia ecce habes amplius quam uirginitas tua
uenalis proposita est de aduenientibus age precibus similiter
quousque libereris puella profusis lacrimis ait ago domine
pietati tuae gratias rogo ne cui narres quae a me audisti
athenagora ait si narrauero filia mea cum ad tuam uenerit
aetatem patiatur similem poenam et cum lacrimis discessit
occurrit illi discipulus suus et ait quomodo tecum nouitia
athenagora ait non potest melius cum magno effectu usque ad
lacrimas et secutus est eum ad uidendum rei exitum iuuenis ut
intrauit puella solito more ostium clausit cui iuuenis si
ualeas indica mihi quantum tibi dedit iuuenis qui ad te
intrauit puella ait quater denos aureos dedit mihi iuuenis
ait non illum puduit homo diues est quid grande fecisset si
libram auri tibi complesset et ut scias me animo esse meliorem
tolle libram auri integram athenagora foris audiebat et
dicebat plus dabis plus plorabis puella acceptis aureis
prostrauit se ad pedes eius et similiter exposuit casus suos
confudit hominem et auertit libidinem et aporiatus iuuenis ait
alleua te domina et nos homines sumus casibus subiacemus
puella ait ago domine pietati tuae gratias et peto ne cui
narres quae a me audisti

 et exiens iuuenis inuenit athenagoram ridentem et ait illi
magnus homo es non habuisti cui lacrimas tuas propinares et
adiurati ne cui proderent tacentes aliorum coeperunt exitum
expectare et insidiantibus illis per occultum aspectum omnes
qui intrabant dantes pecuniam flentes recedebant facta autem
huius rei fine infinitam obtulit pecuniam lenoni dicens ecce
uirginitatis meae pretium et ait leno quantum melius est
hilarem te esse et non lugentem sic ergo age ut cotidie
ampliores pecunias afferas et cum puella de lupanari reuersa
diceret ecce quod potuit uirginitas hoc audito leno uocauit
uillicum puellarum et ait amiante tam neglegentem te esse non
uides ut nescias tarsiam uirginem esse si uirgo tantum offert
quantum dabit mulier duc eam in cubiculum tuum et eripe ei nodum
uirginitatis cumque uillicus in cubiculum suum duxisset ait
ad eam uerum mihi dic adhuc uirgo es tarsia dixit quamdiu
deus uoluerit uirgo sum uillicus ait unde ergo his diebus
tantas pecunias abstulisti puella prostrauit se pedibus eius et
ait miserere domine subueni captiuae regis filiae ne me
uelis uiolare et cum ei casus suos omnes exposuisset motus
misericordia dixit nimis auarus est leno nescio si possis ita
perseuerare

 puella ait dabo operam studiis liberalibus erudita sum
similiter lyrae pulsu modulanter inludo iube crastino in
frequenti loco scamna disponi et facundia oris mei populum
emerebor et casus meos omnes exponam quoscumque nodos
quaestionum proposuerint exsoluam et hac arte ampliabo
pecunias quod cum fecisset uillicus omnis aetas populi ad
uidendam tarsiam uirginem cucurrit puella ut uidit ingentem
populum introiit in facundiam oris studiorumque abundantiam
ingenio quaestiones sibi promebat et soluebat fit ingens clamor
et tantus circa eam ciuium amor excreuit ut et uiri et feminae
cotidie infinitam ei conferrent pecuniam athenagora princeps
ciuitatis memoratam integerrimae uirginitatis et generositatis
diligebat eam ac si filiam suam ita ut uillico illi multa
donaret et commendaret eam

 et cum cotidie uirgo misericordia populi tantas congerit
pecunias in sinu lenonis apollonius uenit tarsum quarto decimo
anno transacto et operto capite ne a quoquam ciuium deformis
aspiceretur ad domum pergebat stranguillionis quem ut uidit
stranguillio a longe perrexit prior rapidissimo cursu et dixit
dionysiadi uxori suae certe dixeras apollonium naufragio
periisse illa respondit dixi certe stranguillio ait
crudelis exempli pessima mulier ecce uenit ad filiam
recipiendam quid dicemus patri de ea filia cuius nos fuimus
parentes scelerata ait miserere coniunx confiteor dum
nostram dilexi filiam perdidi alienam accipe itaque consilium
ad praesens indue lugubres uestes fictas finge lacrimas dicamus
eam stomachi dolore nuper defecisse et cum nos tali habitu
uiderit credet et cum haec dicerent intrauit apollonius
domum reuelat caput hispidam ab ore remouet barbam et aperit
comam a fronte et uidit eos lugubres et maerentes dixit
hospites fidelissimi si tamen hoc adhuc in uobis permanet
nomen quid in aduentu meo funditis lacrimas aut istae lacrimae
non sunt uestrae sed meae scelerata cum in tormento esset ait
expressis lacrimis utinam tale nuntium ad aures tuas alius
pertulisset non ego nec coniunx meus nam tarsia filia tua
subitaneo stomachi dolore defecit apollonius hoc audito toto
corpore tremebundus expalluit diu o inquit dionysias filia
mea ut fingitis ante paucos decessit dies numquid pecunia
uestes et ornamenta perierunt

 ex pacto proferuntur omnia et dicunt crede nobis quia
filiam tuam cupiuimus incolumem resignare et ut scias nos non
mentiri habemus rei huius testimonium ciues memores
beneficiorum tuorum ex aere collato in proximo litore filiae tuae
monumentum fecerunt quod potes uidere credens eam defunctam
ad famulos ait tollite haec et ferte ad nauem ego uadam ad
filiae meae monumentum at ubi peruenit legit titulum diis
manibus ciues tarsiae uirgini apollonii tyrii filiae ex aere
collato fecerunt perlecto titulo stupente mente constitit et
dum se non flere miratur maledicens oculos suos ait o
crudelissimi oculi potuistis titulum natae meae cernere non
potuistis lacrimas fundere heu me miserum puto filia mea
uiuit et ueniens ad nauem ait ad suos proicite me in sentinam
nauis cupio enim in undis efflare spiritum quem in terris non
licuit

 et dum nauigat prosperis uentis tyrum reuersurus subito
mutata est pelagi fides per diuersa maris discrimina iactatur
omnibus deum rogantibus ad mytilenen ciuitatem deuenerunt
gubernator cum omnibus plausum dedit apollonius ait quis
sonus hilaritatis aures meas percussit gubernator ait gaude
domine hodie neptunalia esse apollonius ingemuit et ait ergo
hodie praeter me omnes dies festos celebrent et uocauit
dispensatorem suum et ait ne non lugens sed auarus esse uidear
sufficiat seruis meis ad poenam quod me tam infelicem dominum
sortiti sunt dona decem aureos pueris et emant sibi quae uolunt
et diem festum celebrent me autem ueto a quoquam appellari
quod si quis fecerit crura illius frangere iubeo dispensator
emit quae necessaria erant et dum epulantur athenagora qui
tarsiam ut filiam diligebat deambulans et nauium celebritatem
considerans uidit nauem apollonii ceteris nauibus pulchriorem et
ornatiorem et ait amici ecce illa mihi maxime placet quam
uideo esse separatam nautae ut audierunt nauem suam laudari
dicunt inuitemus principem magnifice si digneris descende
ad nos athenagora descendit libenti animo discubuit et posuit
x aureos in mensa dicens ecce ne me gratis inuitaueritis
omnes dixerunt bene nos accipis domine athenagora uidens eos
unanimes discumbere ait quod omnes tam licentiose discumbitis
nauis dominus quis est gubernator ait nauis dominus in luctu
moratur iacet in subsannio nauis in tenebris mori destinat in
mari coniugem perdidit in terris filiam amisit ait athenagora
ad unum de seruis nomine ardalionem dabo tibi duos aureos
descende et dic ei rogat te athenagora princeps huius
ciuitatis procede de tenebris ad lucem iuuenis ait domine
non possum de duobus aureis iiii crura habere tam utilem non
inuenisti inter nos nisi me quaere alium quia iussit ut
quicumque illum appellarit crura illius frangantur athenagora
ait hanc legem uobis statuit non mihi quem ignorat ego ad eum
descendam dic quis uocatur famuli dixerunt apollonius

 athenagora ait intra se et tarsia patrem apollonium
nominat et demonstrantibus pueris peruenit ad eum quem ut
uidit barba horrida capite squalido in tenebris iacentem
submissa uoce ait apolloni aue apollonius putans se ab
aliquo suorum contemni turbulento uultu respiciens uidit ignotum
sibi hominem honesto cultu decoratum furorem silentio texit
athenagora ait scio te mirari quod ignotus homo tuo nomine te
salutauit disce quod princeps sum huius ciuitatis athenagora
nomine descendens in litore ad nauiculas contuendas inter
ceteras uidi nauem tuam decenter ornatam et laudaui nautis uero
tuis inuitantibus libenti animo discubui inquisiui dominum
nauis dixerunt in luctu morari quod uideo prosit ergo quod
ueni procede de tenebris ad lucem discumbe epulare nobiscum
paulisper spero enim de deo quia dabit tibi post hunc tam
ingentem luctum laetitiam ampliorem apollonius uero luctu
fatigatus leuauit caput et dixit quisquis es domine uade
discumbe et epulare cum meis ac si cum tuis ego autem afflictus
calamitatibus grauibus non solum epulari sed nec uiuere uolo
athenagora confusus ascendit in lucem et discumbens dixit non
potui persuadere domino uestro ut ad lucem rediret quid enim
faciam ut eum reuocem a proposito mortis bene mihi uenit in
mentem uade puer ad ninum lenonem et dic illi ut mittat ad me
tarsiam est enim scholastica et sermo eius suauis ac decore
conspicua potest enim ipsa exhortari ne talis uir taliter
moriatur leno cum audisset nolens dimisit eam et ueniente
tarsia dixit athenagora domina hic est ars studiorum tuorum
necessaria consolans nauis huius dominum sedentem in tenebris
coniugem lugentem et filiam exhorteris ad lucem exire haec est
pars pietatis causa per quam deus fit hominibus propitius
accede ergo et suade ei exire ad lucem forsitan per nos uult
deus eum uiuere si enim hoc potueris facere dabo tibi decem
sestertia auri et xxx dies te redimam a lenone ut melius possis
uirginitati tuae uacare puella audiens haec constanter
accessit ad hominem et submissa uoce salutauit eum dicens
salue quisquis es iuuenis salue et laetare non enim aliqua
polluta ad te consolandum adueni sed innocens uirgo quae
uirginitatem meam inter naufragia castitatis inuiolabiliter
seruo

 et his carminibus modulata uoce cantare exorsa est



     per sordes gradior sed sordis conscia non sum
     sic rosa in spinis nescit compungi mucrone
     piratae rapuerunt me gladio ferientis iniqui
     lenoni nunc uendita non uiolaui pudorem
     ni fletus lacrimae aut luctus de amissis inessent
     nobilior me nulla pater si nosset ubi essem
     regali genere et stirpe procreata piorum
     atque iubente deo quandoque dolore leuabor
     fige modum lacrimis curasque resolue doloris
     redde polo faciem atque animos ad sidera tolle
     mox aderit deus ille creator omnium et auctor
     nec sinet hos fletus casso maerore relinqui
     


ad haec apollonius leuauit caput et uidens puellam ingemuit et
ait audi me miserum contra pietatem quamdiu luctabor et
erigens se resedit et ait ad eam ago prudentiae tuae et
nobilitati tuae gratias et consolationi tuae hanc uicem rependo
ut mereris quandoque si mihi laetari licuerit regni mei
uiribus te releuabo et forsitan ut dicis te regiis ortam
natalibus parentibus repraesentem nunc accipe ducentos aureos
et ac si me in lucem perduceres laeta discede nolo me ulterius
appelles recenti enim luctu ac renouata crudelitate tabesco et
acceptis ducentis aureis abire cupiebat et ait ad eam
athenagora quo uadis tarsia sine effectu laborasti non
potuimus facere misericordiam et subuenire homini se
interficienti et ait tarsia omnia quae potui feci et datis
mihi ducentis aureis rogauit ut discederem asserens se renouato
dolore torqueri et ait athenagora ego tibi quadringentos
aureos dabo tantum descende et refunde ei hos ducentos quos tibi
dedit et dic ei ego salutem tuam non pecuniam quaero et
descendens tarsia sedit iuxta eum et ait iam si in isto
squalore permanere definisti permitte me tecum uel in istis
tenebris miscere sermonem si enim parabolarum mearum nodos
absolueris uadam sin aliud refundam tibi pecuniam tuam et
abscedam apollonius ne pecuniam repetere uideretur et cupiens
a prudenti puella audire sermonem ait licet in malis meis nulla
mihi cura suppetit nisi flendi et lugendi tamen ut caream
ornamento laetitiae dic quod interrogatura es et abscede peto
enim ut fletibus meis spatium tribuas

 et ait tarsia



     est domus in terris clara quae uoce resultat
     ipsa domus resonat tacitus sed non sonat hospes
     ambo tamen currunt hospes simul et domus una
     


et ait ad eum si rex es ut asseris in patria tua regi enim
nihil conuenit esse prudentius solue mihi quaestionem et
uadam apollonius caput agitans ait ut scias me non esse
mentitum domus quae in terris resonat unda est hospes huius
domus tacitus piscis est qui cum domo sua currit et ait
tarsia



     longa feror uelox formosae filia siluae
     innumeris pariter comitum stipata cateruis
     curro uias multas uestigia nulla relinquo
     


apollonius ait o si laetum me esse liceret ostenderem tibi
quae ignoras tamen ne ideo tacere uidear ut pecuniam recipiam
respondebo quaestioni tuae miror enim te tenerae aetatis huius
esse prudentiae nam longa arbor est nauis formosae filia
siluae fertur uelox uento pellente stipata cateruis uias
multas currit undarum uestigia nulla relinquit puella
inflammata prudentia solutionum ait



     per totas aedes innoxius introit ignis
     circumdat flammis hinc inde uallata nec uror
     nuda domus est et nudus ibi conuenit hospes
     


apollonius ait ego si luctum deponerem innocens intrarem
ignes intrarem enim in balneum ubi hinc inde flammae per tubulos
surgunt nuda domus est quia nihil intus nisi sedile ubi nudus
hospes sudat et ait iterum tarsia



     ipsa grauis non sum sed aquae mihi pondus adhaesit
     uiscera tota tument patulis diffusa cauernis
     intus lympha latet quae se non sponte profundit
     


apollonius ait spongia licet sit leuis uisceribus totis tumet
aqua grauata patulis diffusa cauernis intra quas lympha latet
quae se non sponte profundit

et ait iterum tarsia



     non sum cincta comis et non sum nuda capillis
     intus enim crines mihi sunt quos non uidet ullus
     meque manus mittunt manibusque remittor in auras
     


apollonius ait hanc ego pentapoli habui ducem ut fierem regi
amicus nam sphaera non est cincta comis sed intus plena
capillis manibus missa manibusque remittitur et ait iterum
tarsia



     nulla mihi certa est nulla est peregrina figura
     fulgor inest intus radianti luce coruscans
     qui nihil ostendit nisi si quid uiderit ante
     


apollonius ait nulla certa figura speculo inest quia mentitur
aspectu nulla peregrina figura quia quod contra se habuerit
ostendit et ait iterum tarsia



     nos sumus ad caelum quae scandimus alta petentes
     concordi fabrica quas unus conserit ordo
     quicumque alta petunt per nos comitantur ad auras
     


apollonius ait grandes ad auras scalae gradus sunt uno
conserti ordine aequali mansione manent alta quicumque petunt
per eos comitantur ad auras

 et his dictis misit caput super apollonium et strictis
manibus complexa dixit quid te tantis malis affligis exaudi
uocem meam et deprecantem respice uirginem quia tantae
prudentiae uirum mori uelle nefarium est si coniugem desideras
deus restituet si filiam saluam et incolumem inuenies et
praesta petenti quod te precibus rogo et tenens lugubrem eius
manum ad lumen conabatur adtrahere tunc apollonius in iracundia
uersus surrexit et calce eam percussit et impulsa uirgo cecidit
et de naribus eius coepit sanguis effluere et sedens puella
coepit flere et dicere o ardua potestas caelorum quae me
pateris innocentem tantis calamitatibus ab ipsis natiuitatis meae
exordiis fatigari nam statim ut nata sum in mari inter fluctus
et procellas mater mea secundis ad stomachum redeuntibus mortua
est et sepultura ei terrae negata ornata a patre meo demissaque
in loculum cum xx sestertiis neptuno est tradita post haec ego
stranguillioni et dionysiadi impiis a patre tradita cum
ornamentis et uestibus usque ad necem ueni perfidia huius iussa
puniri a seruo eius piratis superuenientibus rapta sum et in
hanc urbem lenoni addicta deus redde tyrio apollonio patri meo
qui ut matrem meam lugeret stranguillioni et dionysiadi impiis
me dereliquit

 apollonius haec signa audiens exclamauit cum lacrimis uoce
magna currite famuli currite amici et anxianti patri finem
imponite qui audientes clamorem cucurrerunt omnes serui
currit et athenagora ciuitatis illius princeps et inuenit
apollonium supra collum tarsiae flentem et dicentem haec est
filia mea tarsia quam lugeo cuius causa rediuiuas lacrimas et
renouatum luctum assumpseram nam ego sum apollonius tyrius qui
te commendaui stranguillioni dic mihi quae dicta est nutrix
tua et illa dixit lycoris apollonius adhuc uehementius
clamare coepit tu es filia mea et illa dixit si tarsiam
quaeris ego sum tunc erigens se et proiectis uestibus
lugubribus induit uestes mundissimas et apprehensam eam
osculabatur et flebat uidens eos athenagora utrosque in amplexu
cum lacrimis inhaerentes et ipse amarissime flebat et narrabat
quomodo sibi olim hoc ordine puella in lupanari posita uniuersa
narrasset et quantum temporis esset quod a piratis abducta et
addicta fuisset et mittens se athenagora ad pedes apollonii
dixit per deum uiuum te adiuro qui te patrem restituit filiae
ne alii tarsiam tradas nam ego sum princeps huius ciuitatis et
mea ope permansit uirgo apollonius ait ego huic tantae
bonitati et pietati possum esse contrarius immo opto quia uotum
feci non depositurum me luctum nisi filiam meam nuptum
tradidero hoc uero restat ut filia mea uindicetur de hoc lenone
quem sustinuit inimicum his auditis athenagora dicto citius ad
curiam mittit et conuocatis omnibus maioribus ciuitatis clamauit
uoce magna dicens currite ciues piissimi subuenite ciuitati
ne pereat propter unum infamem

 at ubi dictum est athenagoram principem hac uoce in foro
clamasse concursus ingens factus est et tanta commotion fuit
populi ut domi nec uir nec femina remaneret omnibus autem
concurrentibus magna uoce dixit ciues mytilenes sciatis tyrium
apollonium regem magnum huc uenisse et classes nauium exercitu
proximante euersurus est ciuitatem lenonis causa qui tarsiam
filiam suam constituit in lupanar ut ergo saluetur ciuitas
deducatur ad eum leno et uindicet se de eo ut non tota ciuitas
pereat his auditis comprehensus est leno et uinctis a tergo
manibus ad forum ab auriculis ducitur fit tribunal ingens et
indutus apollonius regia ueste omni squalore deposito atque
tonsus capite diademate imposito cum filia sua tribunal
ascendit et tenens eam in amplexu coram populo loqui lacrimis
impediebatur athenagora uix manu imperat plebi ut tacerent
quibus silentibus ait ciues mytilenes quos pristina fides
tenet et nunc repentina causa coagulauit in unum uidetis tarsiam
a patre suo hodie cognitam quam cupidissimus leno ad nos
expoliandos usque hodie depressit quae uestra pietate uirgo
permansit ut ergo pietati uestrae plenius gratias referat natae
eius procurate uindictam omnes una uoce dixerunt leno uiuus
ardeat et bona eius puellae addicantur adducitur ignibus leno
uillicus eius cum uniuersis puellis et facultatibus tarsiae
traditur ait tarsia uillico dono tibi uitam quia beneficio
tuo uirgo permansi et donauit ei x talenta et libertatem
deinde cunctis puellis coram se praesentatis ait quicquid de
corpore uestro illi contulistis infausto uobis habete et quia
seruistis mecum mecum liberae estote

 et erigens se tyrius apollonius alloquitur populum dicens
gratias pietati uestrae refero uenerandi et piissimi ciues
quorum longa fides pietatem praebuit quietem tribuit salutem
exhibuit gloriam educauit uestrum est quod rediuiuis
uulneribus rediuiua uita successit uestrum est quod fraudulenta
mors cum suo luctu detecta est uestrum est quod uirginitas
nulla bella sustinuit uestrum est quod paternis amplexibus
unica restituta est filia pro hoc tanto beneficio uestro ad
restituenda ciuitatis uestrae moenia auri pondo l dono quod cum
in praesenti fecisset fuderunt ei statuam ingentem in prora
nauis stantem et calcantem caput lenonis et filiam in dextro
brachio tenentem et in base scripserunt tyrio apollonio
restauratori aedium nostrarum et tarsiae sanctissimae uirgini
filiae eius uniuersus populus mytilenae ob nimium amorem aeternum
decus memoriae dedit et intra paucos dies tradidit filiam suam
in coniugio athenagorae cum ingenti laetitia totius ciuitatis

 et cum eo et cum filia uolens per tarsum transeundo redire in
patriam suam uidit in somnis quendam angelico uultu sibi
dicentem apolloni iter ad ephesum dirige et intra templum
dianae cum filia et genero tuo casus tuos omnes expone postea
tarso filiam tuam uindica innocentem apollonius expergefactus
indicat genero et filiae somnium et illi dixerunt fac domine
quod tibi uidetur et iussit gubernatori ephesum petere felici
cursu perueniunt ephesum et descendens cum suis ephesum
templum petit dianae ubi coniunx eius inter sacerdotes
principatum tenebat et rogat sibi aperire sacrarium dicitur
illi matri omnium sacerdotum uenisse regem nescio quem cum filia
et genero suo cum nimiis donis hoc audito gemmis regalibus caput
ornauit et in uestitu purpureo uenit uirginum constipata
cateruis erat enim effigie decora et ob nimium castitatis
amorem asserebant omnes nullam esse tam gratam dianae quam
uidens apollonius cum filia et genero corruunt ad pedes eius
tantus enim pulchritudinis eius emanabat splendor ut ipsa dea
esse uideretur et aperto sacrario oblatisque muneribus coepit
dicere ego ab adulescentia mea rex natus tyro apollonius sum
appellatus et cum ad omnem scientiam peruenissem nec esset ars
aliqua quae a nobilibus et regibus exerceretur quam ego nescirem
regis antiochi quaestionem exsolui ut filiam eius in matrimonio
caperem sed ille ei foedissima sorte sociatus cui pater natura
fuerat constitutus per impietatem coniunx effectus est et me
machinabatur occidere quem dum fugio naufragus a cyrenensi rege
archistrate eo usque gratissime susceptus sum ut filiam eius
mererer accipere quae cum desiderassem properare ad patrium
regnum et hanc filiam meam quam coram te magna diana
praesentare iussisti  postea in naui peperit et emisit
spiritum quam ego regio indui habitu et in loculum cum xx
sestertiis dimisi in mare ut inuenta digne sepeliretur hanc
uero famulam tuam filiam meam nutriendam iniquis hominibus
commendaui et in aegypti partibus luxi xiiii annis uxorem unde
adueniens ut filiam meam repeterem dixerunt esse defunctam et
dum rediuiuo luctu inuoluerer mori cupienti filiam meam
reddidisti

 cumque haec et his similia narrat leuauit se archistratis
uxor ipsius et rapuit eum in amplexu apollonius nesciens esse
coniugem suam repellit eam a se at illa cum lacrimis uoce magna
clamauit dicens ego sum coniunx tua regis archistratis filia
et mittens se iterum in amplexu eius coepit dicere tu es tyrius
apollonius meus apollonius tu es magister meus qui me
docuisti tu es qui me a patre accepisti archistrate tu es
quem naufragum adamaui non causa libidinis sed sapientiae ducta
ubi est filia mea et ostendit ei tarsiam dicens haec est
et flebant inuicem omnes sonuit per ephesum tyrium apollonium
regem uxorem suam archistratem cognouisse quam ipsi sacerdotem
habebant fit laetitia ingens coronatur ciuitas organa
disponuntur fit apollonio conuiuium a ciuibus laetantur omnes
ipsa uero constituit sacerdotem quae sequens ei erat et casta
caraque et cum ephesiorum gaudio et lacrimis cum marito filia
et genero nauem ascendit

 ueniens igitur tyrius apollonius antiochiam ubi regnum
reseruatum suscepit pergit inde tyrum et constituit regem loco
suo athenagoram generum suum et cum eo et cum filia sua et
coniuge sua et cum exercitu regio nauigans uenit tarsum et
iussit statim comprehendi stranguillionem et dionysiadem uxorem
suam et sedenti sibi adduci quibus adductis coram omnibus
ciuibus dixit ciues beatissimi tarsi numquid apollonio tyrio
exstitit aliquis ingratus uestrum at illi omnes una uoce
dixerunt te regem te patriae patrem diximus propter te et
mori libenter optauimus cuius ope periculum famis effugimus pro
hoc et statua a nobis posita in biga testatur et apollonius
ait commendaui filiam meam stranguillioni et dionysiadi uxori
eius hanc mihi reddere noluerunt scelerata mulier ait bone
domine quid tu ipse titulum legisti monumenti apollonius
exclamauit domina tarsia nata dulcis si quis tamen apud
inferos sensus est relinque tartaream domum et genitoris tui
uocem exaudi puella de post tribunal regio habitu circumdata
capite uelato processit et reuelata facie malae mulieri dixit
dionysias saluto te ego ab inferis reuocata mulier scelerata
ut uidit eam toto corpore contremuit mirantur ciues et gaudent
et iussit tarsia theophilum uillicum uenire cui ait theophile
ut possim tibi ignoscere clara uoce responde quis me
interficiendam tibi obligauit uillicus respondit dionysia
domina mea tunc ciues omnes rapuerunt stranguillionem et
dionysiadem et extra ciuitatem lapidauerunt uolentes et
theophilum occidere tarsiae interuentu non tangitur et ait
tarsia nisi iste ad testandum deum horarum mihi spatium
tribuisset modo uestra pietas me non defendisset quem
manumissum abire incolumem praecepit et sceleratae filiam secum
tarsia tulit

 apollonius uero addens laetitiam populo dedit munera
restaurans thermas moenia murorum turres moratus autem ibi ui
mensibus nauigat cum suis ad pentapolim ciuitatem cyrenen
ingreditur ad regem archistratem coronatur ciuitas ponuntur
organa gaudet in ultima senectute sua rex archistrates uidet
neptem cum matre filiam cum marito regis nepotes regis filios
ueneratur et in osculo apollonii et filiae integro anno
perdurat post haec laetus moritur perfecta aetate in manibus
eorum medietatem regni sui apollonio relinquens et medietatem
filiae suae

his omnibus peractis dum deambulat apollonius iuxta mare uidit
piscatorem illum a quo fuerat naufragus susceptus et iussit eum
comprehendi uidit piscator se a militibus duci occidendum se
putabat et ingressus apollonius coram coniuge sua iussit eum
adduci et ait domina coniunx hic est paranymphus meus qui
olim mihi opera naufrago dedit et ut ad te peruenirem ostendit
itinera et dixit ei benignissime uetule ego sum tyrius
apollonius cui dimidium tribunarium tuum dedisti et donauit ei
cc sestertia seruos et ancillas uestes et fecit eum comitem
usque dum uixit hellenicus uero qui ei de antiocho nuntiauerat
apollonio procedenti obtulit se et ait domine mi rex memor
esto hellenici serui tui et apprehendens manum eius apollonius
erexit eum et osculari coepit fecit diuitem ordinauit comitem
his expletis genuit de coniuge sua filium quem in loco aui eius
archistratis constituit regem ipse autem cum coniuge sua benigne
uixit annis septuaginta iiii tenuit regnum antiochiae tyri et
cyrenensium quietam uitam per omne tempus suum uixit casus
suos suorumque ipse descripsit et duo uolumina fecit unum dianae
in templo ephesiorum aliud in bibliotheca sua exposuit

explicit

