 commentariorum belli ciuilis liber primus litteris a fabio c caesaris consulibus redditis aegre ab his impetratum est summa tribunorum plebis contentione ut in senatu recitarentur ut uero ex litteris ad senatum referretur impetrari non potuit referunt consules de re publica in ciuitate l lentulus consul senatu reique publicae se non defuturum pollicetur si audacter ac fortiter sententias dicere uelint sin caesarem respiciant atque eius gratiam sequantur ut superioribus fecerint temporibus se sibi consilium capturum neque senatus auctoritati obtemperaturum habere se quoque ad caesaris gratiam atque amicitiam receptum in eandem sententiam loquitur scipio pompeio esse in animo rei publicae non deesse si senatus sequatur si cunctetur atque agat lenius nequiquam eius auxilium si postea uelit senatum imploraturum   haec scipionis oratio quod senatus in urbe habebatur pompeiusque aberat ex ipsius ore pompei mitti uidebatur dixerat aliquis leniorem sententiam ut primo m marcellus ingressus in eam orationem non oportere ante de ea re ad senatum referri quam dilectus tota italia habiti et exercitus conscripti essent quo praesidio tuto et libere senatus quae uellet decernere auderet ut m calidius qui censebat ut pompeius in suas prouincias proficisceretur nequae esset armorum causa timere caesarem ereptis ab eo duabus legionibus ne ad eius periculum reseruare et retinere eas ad urbem pompeius uideretur ut m rufus qui sententiam calidi paucis fere mutatis uerbis sequebatur hi omnes conuicio l lentuli consulis correpti exagitabantur lentulus sententiam calidi pronuntiaturum se omnino negauit marcellus perterritus conuiciis a sua sententia discessit sic uocibus consulis terrore praesentis exercitus minis amicorum pompei plerique compulsi inuiti et coacti scipionis sententiam sequuntur uti ante certam diem caesar exercitum dimittat si non faciat eum aduersus rem publicam facturum uideri intercedit m antonius q cassius tribuni plebis refertur confestim de intercessione tribunorum dicuntur sententiae graues ut quisque acerbissime crudelissimeque dixit ita quam maxime ab inimicis caesaris conlaudatur  misso ad uesperum senatu omnes qui sunt eius ordinis a pompeio euocantur laudat promptos pompeius atque in posterum confirmat segniores castigat atque incitat multi undique ex ueteribus pompei exercitibus spe praemiorum atque ordinum euocantur multi ex duabus legionibus quae sunt traditae a caesare  arcessuntur conpletur urbs et ipsum comitium tribunis centurionibus euocatis omnes amici consulum necessarii pompei atque ii qui ueteres inimicitias cum caesare gerebant in senatum coguntur quorum uocibus et concursu terrentur infirmiores dubii confirmantur plerisque uero libere decernendi potestas eripitur pollicetur l piso censor sese iturum ad caesarem item l roscius praetor qui de his rebus eum doceant sex dies ad eam rem conficiendam spatii postulant dicuntur etiam ab nonnullis sententiae ut legati ad caesarem mittantur qui uoluntatem senatus ei proponant  omnibus his resistitur omnibusque oratio consulis scipionis catonis opponitur catonem ueteres inimicitiae caesaris incitant et dolor repulsae lentulus aeris alieni magnitudine et spe exercitus ac prouinciarum et regum appellandorum largitionibus mouetur seque alterum fore sullam inter suos gloriatur ad quem summa imperii redeat scipionem eadem spes prouinciae atque exercituum impellit quos se pro necessitudine partiturum cum pompeio arbitratur simul iudiciorum metus atque ostentatio sui et adulatio potentium qui in re publica iudiciisque tum plurimum pollebant ipse pompeius ab inimicis caesaris incitatus et quod neminem dignitate secum exaequari uolebat totum se ab eius amicitia auerterat et cum communibus inimicis in gratiam redierat quorum ipse maximam partem illo    adfinitatis tempore iniunxerat caesari simul infamia duarum legionum permotus quas ab itinere asiae syriaeque ad suam potentiam dominatumque conuerterat rem ad arma deduci studebat   his de causis aguntur omnia raptim atque turbate nec docendi caesaris propinquis eius spatium datur nec tribunis plebis sui periculi deprecandi neque etiam extremi iuris intercessione retinendi quod l sulla reliquerat facultas tribuitur sed de sua salute septimo die cogitare coguntur quod illi turbulentissimi superioribus temporibus tribuni plebis post octo denique menses uariarum actionum respicere ac timere consuerant decurritur ad illud extremum atque ultimum senatus consultum quo nisi paene in ipso urbis incendio atque in desperatione omnium salutis latorum audacia numquam ante descensum est dent operam consules praetores tribuni plebis quique pro consulibus sunt ad urbem nequid res publica detrimenti capiat haec senatus consulto perscribuntur a d uii id ian itaque u primis diebus quibus haberi senatus potuit qua ex die consulatum iniit lentulus biduo excepto comitiali et de imperio caesaris et de amplissimis uiris tribunis plebis grauissime acerbissimeque decernitur profugiunt statim ex urbe tribuni plebis seseque ad caesarem conferunt is eo tempore erat rauennae exspectabatque suis lenissimis postulatis responsa siqua hominum aequitate res ad otium deduci posset  proximis diebus habetur extra urbem senatus pompeius eadem illa quae per scipionem ostenderat agit senatus uirtutem constantiamque conlaudat copias suas exponit legiones habere sese paratas x praeterea cognitum compertumque sibi alieno esse animo in caesarem milites neque iis posse persuaderi uti eum defendant aut sequantur de reliquis rebus ad senatum  refertur tota italia dilectus habeatur faustus sulla pro praetore in mauretaniam mittatur pecunia uti ex aerario pompeio detur refertur etiam de rege iuba ut socius sit atque amicus marcellus non passurum in praesentia negat de fausto impedit philippus tribunus plebis de reliquis rebus senatus consulta perscribuntur prouinciae priuatis decernuntur duae consulares reliquae praetoriae scipioni obuenit syria l domitio gallia philippus et cotta priuato consilio praetereuntur neque eorum sortes deiciuntur in reliquas prouincias praetores mittuntur neque exspectantquod superioribus annis accideratut de eorum imperio ad populum feratur paludatique uotis nuncupatis exeant consulesquod ante id tempus accidit nunquam    ex urbe proficiscuntur lictoresque habent in urbe et capitolio priuati contra omnia uetustatis exempla tota italia dilectus habentur arma imperantur pecuniae a municipiis exiguntur e fanis tolluntur omnia diuina humanaque iura permiscentur  quibus rebus cognitis caesar apud milites contionatur omnium temporum iniurias inimicorum in se commemorat a quibus deductum ac deprauatum pompeium queritur inuidia atque obtrectatione laudis suae cuius ipse honori et dignitati semper fauerit adiutorque fuerit nouum in re publica introductum exemplum queritur ut tribunicia intercessio armis uotaretur atque opprimeretur quae superioribus annis sine armis esset restituta sullam nudata omnibus rebus tribunicia  potestate tamen intercessionem liberam reliquisse pompeium qui amissa restituisse uideatur bona etiam quae ante habuerint ademisse quotienscumque sit decretum darent operam magistratus nequid res publica detrimenti caperet qua uoce et quo senatus consulto populus romanus ad arma sit uocatus factum in perniciosis legibus in ui tribunicia in secessione populi templis locisque editioribus occupatis atque haec superioris aetatis exempla expiata saturnini atque gracchorum casibus docet quarum rerum illo tempore nihil factum ne cogitatum quidem nulla lex promulgata non cum populo agi coeptum nulla secessio facta hortatur cuius imperatoris ductu uiiii annis rem publicam felicissime gesserint plurimaque proelia secunda fecerint omnem galliam germaniamque pacauerint ut eius existimationem dignitatemque ab inimicis defendant conclamant legionis xiii quae aderat militeshanc enim initio tumultus euocauerat reliquae nondum conuenerantsese paratos esse imperatoris sui tribunorumque plebis iniurias defendere  cognita militum uoluntate ariminum cum ea legione proficiscitur ibique tribunos plebis qui ad eum confugerant conuenit reliquas legiones ex hibernis euocat et subsequi iubet eo l caesar adulescens uenit cuius pater caesaris erat legatus is reliquo sermone confecto cuius rei causa uenerat habere se a pompeio ad eum priuati officii mandata demonstrat uelle pompeium se caesari purgatum ne ea quae rei publicae causa egerit in suam contumeliam uertat semper se rei publicae commoda priuatis necessitudinibus habuisse potiora caesarem quoque pro sua dignitate debere et studium et  iracundiam suam rei publicae dimittere neque adeo grauiter irasci inimicis ut cum illis nocere se speret rei publicae noceat pauca eiusdem generis addit cum excusatione pompei coniuncta eadem fere atque eisdem uerbis praetor roscius agit cum caesare sibique pompeium commemorasse demonstrat  quae res etsi nihil ad leuandas iniurias pertinere uidebantur tamen idoneos nactus homines per quos ea quae uellet ad eum perferrentur petit ab utroque quoniam pompei mandata ad se detulerint ne grauentur sua quoque ad eum postulata deferre si paruo labore magnas controuersias tollere atque omnem italiam metu liberare possint sibi semper primam fuisse dignitatem uitaque potiorem doluisse se quod populi romani beneficium sibi per contumeliam ab inimicis extorqueretur ereptoque semenstri imperio in urbem retraheretur cuius absentis rationem haberi proximis comitiis populus iussisset tamen hanc iacturam honoris sui rei publicae causa aequo animo tulisse cum litteras ad senatum miserit ut omnes ab exercitibus discederent ne id quidem impetrauisse tota italia dilectus haberi retineri legiones ii quae ab se simulatione parthici belli sint abductae ciuitatem esse in armis quonam haec omnia nisi ad suam perniciem pertinere sed tamen ad omnia se descendere paratum atque omnia pati rei publicae causa proficiscatur pompeius in suas prouincias ipsi exercitus dimittant discedant in italia omnes ab armis metus e ciuitate tollatur libera comitia atque omnis res publica senatui populoque romano permittatur haec quo facilius certisque condicionibus fiant et iureiurando sanciantur aut ipse propius accedat aut se patiatur accedere fore uti per conloquia omnes controuersiae componantur   acceptis mandatis roscius cum caesare capuam peruenit ibique consules pompeiumque inuenit postulata caesaris renuntiat illi re deliberata respondent scriptaque ad eum mandata per eosdem remittunt quorum haec erat summa caesar in galliam reuerteretur arimino excederet exercitus dimitteret quae si fecisset pompeium in hispanias iturum interea quoad fides esset data caesarem facturum quae polliceretur non intermissuros consules pompeiumque dilectus  erat iniqua condicio postulare ut caesar arimino excederet atque in prouinciam reuerteretur ipsum et prouincias et legiones alienas tenere exercitum caesaris uelle dimitti dilectus habere polliceri se in prouinciam iturum neque ante quem diem iturus sit definire ut si peracto consulatu caesaris non profectus esset nulla tamen mendaci religione obstrictus uideretur tempus uero conloquio non dare neque accessurum polliceri magnam pacis desperationem adferebat itaque ab arimino m antonium cum cohortibus u arretium mittit ipse arimini cum duabus legionibus subsistit ibique dilectum habere instituit pisaurum fanum anconam singulis cohortibus occupat  interea certior factus iguium thermum praetorem cohortibus u tenere oppidum munire omniumque esse iguinorum optimam erga se uoluntatem curionem cum                                        tribus cohortibus quas pisauri et arimini habebat mittit cuius aduentu cognito diffisus municipii uoluntati thermus cohortes ex urbe reducit et profugit milites in itinere ab eo discedunt ac domum reuertuntur curio  summa omnium uoluntate iguium recipit quibus rebus cognitis confisus municipiorum uoluntatibus caesar cohortes legionis xiii ex praesidiis deducit auximumque proficiscitur quod oppidum attius cohortibus introductis tenebat dilectumque toto piceno circummissis senatoribus habebat  aduentu caesaris cognito decuriones auximi ad attium uarum frequentes conueniunt docent sui iudicii rem non esse neque se neque reliquos municipes pati posse c caesarem imperatorem bene de re publica meritum tantis rebus gestis oppido moenibusque prohiberi proinde habeat rationem posteritatis et periculi sui quorum oratione permotus uarus praesidium quod introduxerat ex oppido educit ac profugit hunc ex primo ordine pauci caesaris consecuti milites consistere coegerunt commisso proelio deseritur a suis uarus nonnulla pars militum domum discedit reliqui ad caesarem perueniunt atque una cum iis deprensus l pupius primi pili centurio adducitur qui hunc eundem ordinem in exercitu cn pompei antea duxerat at caesar milites attianos conlaudat pupium dimittit auximatibus agit gratias seque eorum facti memorem fore pollicetur  quibus rebus romam nuntiatis tantus repente terror inuasit ut cum lentulus consul ad aperiendum aerarium uenisset ad pecuniamque pompeio ex senatus consulto proferendam protinus aperto sanctiore aerario ex urbe profugeret caesar enim aduentare iam iamque et adesse eius equites falso nuntiabantur hunc marcellus collega et plerique magistratus consecuti sunt cn pompeius pridie eius diei ex urbe profectus iter ad legiones habebat quas a caesare acceptas in apulia  hibernorum causa disposuerat dilectus circa urbem intermittuntur nihil citra capuam tutum esse omnibus uidetur capuae primum sese confirmant et colligunt dilectumque colonorum qui lege iulia capuam deducti erant habere instituunt gladiatoresque quos ibi caesar in ludo habebat ad forum productos lentulus spe libertatis confirmat atque iis equos attribuit et se sequi iussit quos postea monitus ab suis quod ea res omnium iudicio reprehendebatur circum familias conuentus campaniae custodiae causa distribuit  auximo caesar progressus omnem agrum picenum percurrit cunctae earum regionum praefecturae libentissimis animis eum recipiunt exercitumque eius omnibus rebus iuuant etiam cingulo quod oppidum labienus constituerat suaque pecunia exaedificauerat ad eum legati ueniunt quaeque imperauerit se cupidissime facturos pollicentur milites imperat mittunt interea legio xii caesarem consequitur cum his duabus asculum picenum proficiscitur id oppidum lentulus spinther x cohortibus tenebat qui caesaris aduentu cognito profugit ex oppido cohortesque secum abducere conatus a magna parte militum deseritur relictus in itinere cum paucis incidit in uibullium rufum missum a pompeio in agrum picenum confirmandorum hominum causa a quo factus uibullius certior quae res in piceno gererentur milites ab eo accipit ipsum dimittit item ex finitimis regionibus quas potest contrahit cohortes ex dilectibus pompeianis in his camerino fugientem lucilium hirrum cum sex cohortibus quas ibi in praesidio  habuerat excipit quibus coactis xiii efficit cum his ad domitium ahenobarbum corfinium magnis itineribus peruenit caesaremque adesse cum legionibus duabus nuntiat domitius per se circiter xx cohortes alba ex marsis et paelignis finitimis ab regionibus coegerat  recepto firmo expulsoque lentulo caesar conquiri milites qui ab eo discesserant dilectumque institui iubet ipse unum diem ibi rei frumentariae causa moratus corfinium contendit eo cum uenisset cohortes u praemissae a domitio ex oppido pontem fluminis interrumpebant qui erat ab oppido milia passuum circiter iii ibi cum antecursoribus caesaris proelio commisso celeriter domitiani a ponte repulsi se in oppidum receperunt caesar legionibus transductis ad oppidum constitit iuxtaque murum castra posuit  re cognita domitius ad pompeium in apuliam peritos regionum magno proposito praemio cum litteris mittit qui petant atque orent ut sibi subueniat caesarem duobus exercitibus et locorum angustiis facile intercludi posse frumentoque prohiberi quod nisi fecerit se cohortesque amplius xxx magnumque numerum senatorum atque equitum romanorum in periculum esse uenturum interim suos cohortatus tormenta in muris disponit certasque cuique partes ad custodiam urbis attribuit militibus in contione agros ex suis possessionibus pollicetur quaterna in singulos iugera et pro rata parte centurionibus euocatisque  interim caesari nuntiatur sulmonenses quod oppidum a corfinio uii milium interuallo abest cupere ea facere quae uellet sed a q lucretio senatore et attio paeligno prohiberi qui id oppidum uii cohortium prae  sidio tenebant mittit eo m antonium cum legionis xiii cohortibus u sulmonenses simulatque signa nostra uiderunt portas aperuerunt uniuersique et oppidani et milites obuiam gratulantes antonio exierunt lucretius et attius de muro se deiecerunt attius ad antonium deductus petit ut ad caesarem mitteretur antonius cum cohortibus et attio eodem die quo profectus erat reuertitur caesar eas cohortes cum exercitu suo coniunxit attiumque incolumem dimisit caesar primis diebus castra magnis operibus munire et ex finitimis municipiis frumentum comportare reliquasque copias exspectare instituit eo triduo legio uiii ad eum uenit cohortesque ex nouis galliae dilectibus xxii equitesque ab rege norico circiter ccc quorum aduentu altera castra ad alteram oppidi partem ponit his castris curionem praefecit reliquis diebus oppidum uallo castellisque circumuenire instituit cuius operis maxima parte effecta eodem fere tempore missi ad pompeium reuertuntur  litteris perlectis domitius dissimulans in consilio pronuntiat pompeium celeriter subsidio uenturum hortaturque eos ne animo deficiant quaeque usui ad defendendum oppidum sint parent ipse arcano cum paucis familiaribus suis conloquitur consiliumque fugae capere constituit cum uultus domiti cum oratione non consentiret atque omnia trepidantius timidiusque ageret quam superioribus diebus consuesset multumque cum suis consiliandi causa secreto praeter consuetudinem conloqueretur concilia conuentusque hominum fugeret res diutius tegi dissimularique non potuit pompeius enim rescripserat sese rem in summum periculum deducturum non esse neque suo consilio aut uoluntate domitium se in oppidum corfinium contulisse proinde  siqua fuisset facultas ad se cum omnibus copiis ueniret id ne fieri posset obsidione atque oppidi circummunitione fiebat  diuulgato domiti consilio milites qui erant corfinii primo uesperi secessionem faciunt atque ita inter se per tribunos militum centurionesque atque honestissimos sui generis conloquuntur obsideri se a caesare opera munitionesque prope esse perfectas ducem suum domitium cuius spe atque fiducia permanserint proiectis omnibus fugae consilium capere debere se suae salutis rationem habere ab his primo marsi dissentire incipiunt eamque oppidi partem quae munitissima uideretur occupant tantaque inter eos dissensio exsistit ut manum conserere atque armis dimicare conentur post paulo tamen internuntiis ultro citroque missis quae ignorabant de l domiti fuga cognoscunt itaque omnes uno consilio domitium productum in publicum circumsistunt et custodiunt legatosque ex suo numero ad caesarem mittunt sese paratos esse portas aperire quaeque imperauerit facere et l domitium uiuum in eius potestatem tradere  quibus rebus cognitis caesar etsi magni interesse arbitrabatur quam primum oppido potiri cohortesque ad se in castra traducere nequa aut largitioni                                bus aut animi confirmatione aut falsis nuntiis commutatio fieret uoluntatis quod saepe in bello paruis momentis magni casus intercederent tamen ueritus ne militum introitu et nocturni temporis licentia oppidum diriperetur eos qui uenerant conlaudat atque in oppidum dimittit portas murosque adseruari iubet ipse iis operibus quae facere instituerat milites disponit non certis spatiis intermissis ut erat superiorum dierum  consuetudo sed perpetuis uigiliis stationibusque ut contingant inter se atque omnem munitionem expleant tribunos militum et praefectos circummittit atque hortatur non solum ab eruptionibus caueant sed etiam singulorum hominum occultos exitus adseruent neque uero tam remisso ac languido animo quisquam omnium fuit qui ea nocte conquieuerit tanta erat summae rerum exspectatio ut alius in aliam partem mente atque animo traheretur quid ipsis corfiniensibus quid domitio quid lentulo quid reliquis accideret qui quosque euentus exciperent  quarta uigilia circiter lentulus spinther de muro cum uigiliis custodibusque nostris conloquitur uelle si sibi fiat potestas caesarem conuenire facta potestate ex oppido mittitur neque ab eo prius domitiani milites discedunt quam in conspectum caesaris deducatur cum eo de salute sua agit orat atque obsecrat ut sibi parcat ueteremque amicitiam commemorat caesarisque in se beneficia exponit quae erant maxima quod per eum in collegium pontificum uenerat quod prouinciam hispaniam ex praetura habuerat quod in petitione consulatus erat subleuatus cuius orationem caesar interpellat se non maleficii causa ex prouincia egressum sed uti se a contumeliis inimicorum defenderet ut tribunos plebis in ea re ex ciuitate expulsos in suam dignitatem restitueret et se et populum romanum factione paucorum oppressum in libertatem uindicaret cuius oratione confirmatus lentulus ut in oppidum reuerti liceat petit quod de sua salute inpetrauerit fore etiam reliquis ad suam spem solacio adeo esse perterritos nonnullos ut suae uitae durius consulere cogantur facta potestate discedit   caesar ubi luxit omnes senatores senatorumque liberos tribunos militum equitesque romanos ad se produci iubet erant quinque senatorii ordinis l domitius p lentulus spinther l caecilius spinther rufus sex quintilius uarus quaestor l rubrius praeterea filius domiti aliique complures adulescentes et magnus numerus equitum romanorum et decurionum quos ex municipiis domitius euocauerat hos omnes productos a contumeliis militum conuiciisque prohibet pauca apud eos loquitur quod sibi a parte eorum gratia relata non sit pro suis in eos maximis beneficiis dimittit omnes incolumes hs lx quod aduexerat domitius atque in publico deposuerat adlatum ad se ab quattuoruiris corfiniensibus domitio reddit ne continentior in uita hominum quam in pecunia fuisse uideatur etsi eam pecuniam publicam esse constabat datamque a pompeio in stipendium milites domitianos sacramentum apud se dicere iubet atque eo die castra mouet iustumque iter conficit uii omnino dies ad corfinium commoratus et per fines marrucinorum frentranorum larinatium in apuliam peruenit  pompeius his rebus cognitis quae erant ad corfinium gestae luceria proficiscitur canusium atque inde brundisium copias undique omnes ex nouis dilectibus ad se cogi iubet seruos pastores armat atque iis equos attribuit ex his circiter ccc equites conficit l manlius praetor alba cum cohortibus sex profugit rutilius lupus praetor tarracina cum tribus quae procul equitatum caesaris conspicatae cui praeerat uibius curius relicto praetore signa ad cu  rium transferunt atque ad eum transeunt item reliquis itineribus nonnullae cohortes in agmen caesaris aliae in equites incidunt reducitur ad eum deprensus ex itinere n magius cremona praefectus fabrum cn pompei quem caesar ad eum remittit cum mandatis quoniam ad id tempus facultas conloquendi non fuerit atque ipse brundisium sit uenturus interesse rei publicae et communis salutis se cum pompeio conloqui neque uero idem profici longo itineris spatio cum per alios condiciones ferantur ac si coram de omnibus condicionibus disceptetur  his datis mandatis brundisium cum legionibus ui peruenit ueteranis iii et reliquis quas ex nouo dilectu confecerat atque in itinere conpleuerat domitianas enim cohortes protinus a corfinio in siciliam miserat repperit consules dyrrachium profectos cum magna parte exercitus pompeium remanere brundisii cum cohortibus xx neque certum inueniri poterat obtinendine brundisi causa ibi remansisset quo facilius omne hadriaticum mare ex ultimis italiae partibus regionibusque graeciae in potestate haberet atque ex utraque parte bellum administrare posset an inopia nauium ibi restitisset ueritusque ne ille italiam dimittendam non existimaret exitus administrationesque brundisini portus inpedire instituit quorum operum haec erat ratio qua fauces erant angustissimae portus moles atque aggerem ab utraque parte litoris iaciebat quod his locis erat uadosum mare longius progressus  cum agger altiore aqua contineri non posset rates duplices quoquouersus pedum xxx e regione molis conlocabat has quaternis ancoris ex iu angulis destinabat ne fluctibus mouerentur his perfectis conlocatisque alias deinceps pari magnitudine rates iungebat has terra atque aggere integebat ne aditus atque incursus ad defendendum impediretur a fronte atque ab utroque latere cratibus ac pluteis protegebat in quarta quaque earum turres binorum tabulatorum excitabat quo commodius ab impetu nauium incendiisque defenderet  contra haec pompeius naues magnas onerarias quas in portu brundisino deprehenderat adornabat ibi turres cum ternis tabulatis erigebat easque multis tormentis et omni genere telorum completas ad opera caesaris adpellebat ut rates perrumperet atque opera disturbaret sic cotidie utrimque eminus fundis sagittis reliquisque telis pugnabatur atque haec caesar ita administrabat ut condiciones pacis dimittendas non existimaret ac tametsi magnopere admirabatur magium quem ad pompeium cum mandatis miserat ad se non remitti atque ea res saepe temptata etsi impetus eius consiliaque tardabat tamen omnibus rebus in eo perseuerandum putabat itaque caninium rebilum legatum familiarem necessariumque scriboni libonis mittit ad eum conloquii causa mandat ut libonem de concilianda pace hortetur in primis ut ipse cum pompeio conloqueretur postulat magno opere sese confidere demonstrat si eius rei sit potestas facta fore ut aequis condicionibus ab armis discedatur cuius rei magnam partem laudis atque existimationis ad libonem peruenturam si illo auctore atque agente ab armis  sit discessum libo a conloquio canini digressus ad pompeium proficiscitur paulo post renuntiat quod consules absint sine illis non posse agi de compositione ita saepius rem frustra temptatam caesar aliquando dimittendam sibi iudicat et de bello agendum  prope dimidia parte operis a caesare effecta diebusque in ea re consumptis ix naues a consulibus dyrrachio remissae quae priorem partem exercitus eo deportauerant brundisium reuertuntur pompeius siue operibus caesaris permotus siue etiam quod ab initio italia excedere constituerat aduentu nauium profectionem parare incipit et quo facilius impetum caesaris tardaret ne sub ipsa profectione milites oppidum inrumperent portas obstruit uicos plateasque inaedificat fossas transuersas uiis praeducit atque ibi sudes stipitesque praeacutos defigit haec leuibus cratibus terraque inaequat aditus autem atque itinera duo quae extra murum ad portum ferebant maximis defixis trabibus atque eis praeacutis praesepit his paratis rebus milites silentio naues conscendere iubet expeditos autem ex euocatis cum sagittariis funditoribusque raros in muro turribusque disponit hos certo signo                              reuocare constituit cum omnes milites naues conscendissent atque iis expedito loco actuaria nauigia relinquit  brundisini pompeianorum militum iniuriis atque ipsius pompei contumeliis permoti caesaris rebus fauebant itaque cognita pompei profectione concursantibus illis atque in ea re occupatis uolgo ex tectis significabant per quos re cognita caesar scalas parari militesque armari iubet nequam rei gerendae facultatem dimittat pompeius sub noctem naues soluit qui erant  in muro custodiae causa conlocati eo signo quod conuenerat reuocantur notisque itineribus ad naues decurrunt milites positis scalis muros ascendunt sed moniti a brundisinis ut uallum caecum fossasque caueant subsistunt et longo itinere ab his circumducti ad portum perueniunt duasque naues cum militibus quae ad moles caesaris adhaeserant scaphis lintribusque reprehendunt reprehensas excipiunt  caesar etsi ad spem conficiendi negoti maxime probabat coactis nauibus mare transire et pompeium sequi priusquam ille sese transmarinis auxiliis confirmaret tamen eius rei moram temporisque longinquitatem timebat quod omnibus coactis nauibus pompeius praesentem facultatem insequendi sui ademerat relinquebatur ut ex longinquioribus regionibus galliae picenique et a freto naues essent exspectandae id propter anni tempus longum atque impeditum uidebatur interea ueterem exercitum duas hispanias confirmari quarum erat altera maximis beneficiis pompei deuincta auxilia equitatum parari galliam italiamque temptari se absente nolebat  itaque in praesentia pompei sequendi rationem omittit in hispaniam proficisci constituit duumuiris municipiorum omnium imperat ut naues conquirant brundisiumque deducendas curent mittit in sardiniam cum legione una ualerium legatum in siciliam curionem pro praetore cum legionibus iiii eundem cum siciliam recepisset protinus in africam traducere exercitum iubet sardiniam obtinebat m cotta siciliam m cato africam sorte tubero obtinere debebat caralitani simul ad se ualerium mitti audierunt nondum  profecto ex italia sua sponte cottam ex oppido eiciunt ille perterritus quod omnem prouinciam consentire intellegebat ex sardinia in africam profugit cato in sicilia naues longas ueteres reficiebat nouas ciuitatibus imperabat haec magno studio agebat in lucanis bruttiisque per legatos suos ciuium romanorum dilectus habebat equitum peditumque certum numerum a ciuitatibus siciliae exigebat quibus rebus paene perfectis aduentu curionis cognito queritur in contione sese proiectum ac proditum a cn pompeio qui omnibus rebus imparatissimis non necessarium bellum suscepisset et ab se reliquisque in senatu interrogatus omnia sibi esse ad bellum apta ac parata confirmauisset haec in contione questus ex prouincia fugit  nacti uacuas prouincias ab imperiis sardiniam ualerius curio siciliam cum exercitibus eo perueniunt tubero cum in africam uenisset inuenit in prouincia cum imperio attium uarum qui ad auximum ut supra demonstrauimus amissis cohortibus protinus ex fuga in africam peruenerat atque eam sua sponte uacuam occupauerat dilectuque habito duas legiones effecerat hominum et locorum notitia et usu eius prouinciae nactus aditus ad ea conanda quod paucis ante annis ex praetura eam prouinciam obtinuerat hic uenientem uticam nauibus tuberonem portu atque oppido prohibet neque adfectum ualetudine filium exponere in terra patitur sed sublatis ancoris excedere eo loco cogit  his rebus confectis caesar ut reliquum tempus a labore intermitteretur milites in proxima municipia deducit ipse ad urbem proficiscitur coacto senatu iniurias inimicorum commemorat docet se nullum extra  ordinarium honorem adpetisse sed exspectato legitimo tempore consulatus eo fuisse contentum quod omnibus ciuibus pateret latum ab x tribunis plebis contradicentibus inimicis catone uero acerrime repugnante et pristina consuetudine dicendi mora dies extrahente ut sui ratio absentis haberetur ipso consule pompeio qui si inprobasset cur ferri passus esset si probasset cur se uti populi beneficio prohibuisset patientiam proponit suam cum de exercitibus dimittendis ultro postulauisset in quo iacturam dignitatis atque honoris ipse facturus esset acerbitatem inimicorum docet qui quod ab altero postularent in se recusarent atque omnia permisceri mallent quam imperium exercitusque dimittere iniuriam in eripiendis legionibus praedicat crudelitatem et insolentiam in circumscribendis tribunis plebis condiciones a se latas expetita conloquia et denegata commemorat pro quibus rebus hortatur ac postulat ut rem publicam suscipiant atque una secum administrent sin timore defugiant illis se oneri non futurum et per se rem publicam administraturum legatos ad pompeium de compositione mitti oportere neque se reformidare quod in senatu pompeius paulo ante dixisset ad quos legati mitterentur his auctoritatem attribui timoremque eorum qui mitterent significari tenuis atque infirmi haec animi uideri se uero ut operibus anteire studuerit sic iustitia et aequitate uelle superare  probat rem senatus de mittendis legatis sed qui mitterentur non reperiebantur maximeque timoris  causa pro se quisque id munus legationis recusabat pompeius enim discedens ab urbe in senatu dixerat eodem se habiturum loco qui romae remansissent et qui in castris caesaris fuissent sic triduum disputationibus excusationibusque extrahitur subicitur etiam l metellus tribunus plebis ab inimicis caesaris qui hanc rem distrahat reliquasque res quascumque agere instituerit impediat cuius cognito consilio caesar frustra diebus aliquot consumptis ne reliquum tempus amittat infectis iis quae agere destinauerat ab urbe proficiscitur atque in ulteriorem galliam peruenit  quo cum uenisset cognoscit missum in hispaniam a pompeio uibullium rufum quem paucis ante diebus corfinio captum ipse dimiserat profectum item domitium ad occupandam massiliam nauibus actuariis uii quas igilii et in cosano a priuatis coactas seruis libertis colonis suis compleuerat praemissos etiam legatos massilienses domum nobiles adulescentes quos ab urbe discedens pompeius erat adhortatus ne noua caesaris officia ueterum suorum beneficiorum in eos memoriam expellerent quibus mandatis acceptis massilienses portas caesari clauserant albicos barbaros homines qui in eorum fide antiquitus erant montesque supra massiliam incolebant ad se uocauerant frumentum ex finitimis regionibus atque ex omnibus castellis in urbem conuexerant armorum officinas in urbe instituerant muros portas classem reficiebant  euocat ad se caesar massilia xu primos cum his agit ne initium inferendi belli a massiliensibus oriatur debere eos italiae totius auctoritatem sequi  potius quam unius hominis uoluntati obtemperare reliqua quae ad eorum sanandas mentes pertinere arbitrabatur commemorat cuius orationem legati domum referunt atque ex senatus auctoritate haec caesari renuntiant intellegere se diuisum esse populum romanum in partes duas neque sui iudicii neque suarum esse uirium discernere utra pars iustiorem habeat causam principes uero esse earum partium cn pompeium et c caesarem patronos ciuitatis quorum alter agros uolcarum arecomicorum et heluiorum publice iis concesserit alter bello uictos sallyas adtribuerit uectigaliaque auxerit quare paribus eorum beneficiis parem se quoque uoluntatem tribuere debere et neutrum eorum contra alterum iuuare aut urbe ac portibus recipere  haec dum inter eos aguntur domitius nauibus massiliam peruenit atque ab iis receptus urbi praeficitur summa ei belli administrandi permittitur eius imperio classem quoquouersus dimittunt onerarias naues quas ubique possunt deprehendunt atque in portum deducunt parum clauis aut materia atque armamentis instructis ad reliquas armandas reficiendasque utuntur frumenti quod inuentum est in publicum                 conferunt reliquas merces commeatusque ad obsidionem urbis si accidat reseruant quibus iniuriis permotus caesar legiones tres massiliam adducit turres uineasque ad oppugnationem urbis agere naues longas arelate numero xii facere instituit quibus effectis ar  matisque diebus xxx a qua die materia caesa est adductisque massiliam his d brutum praeficit c trebonium legatum ad oppugnationem massiliae relinquit  dum haec parat atque administrat c fabium legatum cum legionibus iii quas narbone circumque ea loca hiemandi causa disposuerat in hispaniam praemittit celeriterque saltus pyrenaeos occupari iubet qui eo tempore ab l afranio legato praesidiis tenebantur reliquas legiones quae longius hiemabant subsequi iubet fabius ut erat imperatum adhibita celeritate praesidium ex saltu deiecit magnisque itineribus ad exercitum afrani contendit  aduentu l uibulli rufi quem a pompeio missum in hispaniam demonstratum est afranius et petreius et uarro legati pompei quorum unus hispaniam citeriorem tribus legionibus alter ulteriorem a saltu castulonensi ad anam duabus legionibus tertius ab ana uettonum agrum lusitaniamque pari numero legionum optinebat officia inter se partiuntur uti petreius ex lusitania per uettones cum omnibus copiis ad afranium proficiscatur uarro cum iis quas habebat legionibus omnem ulteriorem hispaniam tueatur his rebus constitutis equites auxiliaque toti lusitaniae a petreio celtiberiae cantabris barbarisque omnibus qui ad oceanum pertinent ab afranio imperantur quibus coactis celeriter petreius per uettones ad afranium peruenit constituuntque communi consilio bellum ad ilerdam propter ipsius loci opportunitatem gerere  erant ut supra demonstratum est legiones afrani iii petrei duae praeterea scutatae citerioris prouin  ciae et caetratae ulterioris hispaniae cohortes circiter lxxx equitumque utriusque prouinciae circiter u milia caesar legiones in hispaniam praemiserat ad sex milia auxilia peditum ad ui milia equitum iii milia quae omnibus superioribus bellis habuerat et parem ex gallia numerum quam ipse pacauerat nominatim ex omnibus ciuitatibus nobilissimo et fortissimo quoque euocato huc optimi generis hominum ex aquitanis montanisque qui galliam prouinciam attingunt    audierat pompeium per mauretaniam cum legionibus iter in hispaniam facere confestimque esse uenturum simul a tribunis militum centurionibusque mutuas pecunias sumpsit has exercitui distribuit quo facto duas res consecutus est quod pignore animos centurionum deuinxit et largitione militum uoluntates redemit  fabius finitimarum ciuitatum animos litteris nuntiisque temptabat in sicori flumine pontes effecerat duos distantes inter se milia passuum iiii his pontibus pabulatum mittebat quod ea quae citra flumen fuerant superioribus diebus consumpserat hoc idem fere atque eadem de causa pompeiani exercitus duces faciebant crebroque inter se equestribus proeliis contendebant huc cum cotidiana consuetudine egressae pabulatoribus praesidio propiore ponte legiones fabianae duae flumen transissent impedimentaque et omnis equitatus sequeretur subito ui uentorum et aquae magnitudine pons est interruptus et reliqua multitudo equitum  interclusa quo cognito a petreio et afranio ex aggere atque cratibus quae flumine ferebantur celeriter suo ponte afranius quem oppido castrisque coniunctum habebat legiones iiii equitatumque omnem traiecit duabusque fabianis occurrit legionibus cuius aduentu nuntiato l plancus qui legionibus praeerat necessaria re coactus locum capit superiorem diuersamque aciem in duas partes constituit ne ab equitatu circumueniri posset ita congressus impari numero magnos impetus legionum equitatusque sustinet commisso ab equitibus proelio signa legionum duarum procul ab utrisque conspiciuntur quas c fabius ulteriore ponte subsidio nostris miserat suspicatus fore id quod accidit ut duces aduersariorum occasione et beneficio fortunae ad nostros opprimendos uterentur quarum aduentu proelium dirimitur ac suas uterque legiones reducit in castra  eo biduo caesar cum equitibus dcccc quos sibi praesidio reliquerat in castra peruenit pons qui fuerat tempestate interruptus paene erat refectus hunc noctu perfici iussit ipse cognita locorum natura ponti castrisque praesidio sex cohortes relinquit atque omnia impedimenta et postero die omnibus copiis triplici instructa acie ad ilerdam proficiscitur et sub castris afrani consistit et ibi paulisper sub armis moratus facit aequo loco pugnandi potestatem potestate facta afranius copias educit et in medio colle sub castris constituit caesar ubi cognouit per afranium stare quominus proelio dimicaretur ab infimis radicibus montis intermissis circiter passibus cccc castra facere constituit et ne in opere faciundo milites repentino hostium incursu exterrerentur atque opere prohiberentur uallo muniri uetuit quod eminere et  procul uideri necesse erat sed a fronte contra hostem pedum xu fossam fieri iussit et prima et secunda acies in armis ut ab initio constituta erat permanebat post hos opus in occulto a iii acie fiebat sic omne prius est perfectum opus quam intellegeretur ab afranio castra muniri sub uesperum caesar intra hanc fossam legiones reducit atque ibi sub armis proxima nocte conquiescit  postero die omnem exercitum intra fossam continet et quod longius erat agger petendus in praesentia similem rationem operis instituit singulaque latera castrorum singulis attribuit legionibus munienda fossasque ad eandem magnitudinem perfici iubet reliquas legiones in armis expeditas contra hostem constituit afranius petreiusque terrendi causa atque operis impediendi copias suas ad infimas montis radices producunt et proelio lacessunt neque idcirco caesar opus intermittit confisus praesidio legionum trium et munitione fossae illi non diu commorati nec longius ab infimo colle progressi copias in castra reducunt tertio die caesar uallo castra communit reliquas cohortes quas in superioribus castris reliquerat impedimentaque ad se traduci iubet  erat inter oppidum ilerdam et proximum collem ubi castra petreius atque afranius habebant planities circiter passuum ccc atque in hoc fere medio spatio tumulus erat paulo editior quem si occupauisset caesar et communiuisset ab oppido et ponte et commeatu omni quem in oppidum contulerant se interclusurum aduersarios confidebat hoc sperans legiones iii ex castris  educit acieque in locis idoneis structa unius legionis antesignanos procurrere atque eum tumulum occupare iubet qua re cognita celeriter quae in statione pro castris erant afrani cohortes breuiore itinere ad eundem occupandum locum mittuntur contenditur proelio et quod prius in tumulum afraniani uenerant nostri repelluntur atque aliis submissis subsidiis terga uertere seque ad signa legionum recipere coguntur  genus erat pugnae militum illorum ut magno impetu primo procurrerent audacter locum caperent ordines suos non magno opere seruarent rari dispersique pugnarent si premerentur pedem referre et loco excedere non turpe existimarent cum lusitanis reliquisque barbaris continenter bellum gerentes barbaro quodam genere pugnae adsuefacti quod fere fit quibus quisque in locis miles inueterauerit ut multum earum regionum consuetudine moueatur haec tum ratio nostros perturbauit insuetos huius generis pugnae circumiri enim sese ab aperto latere procurrentibus singulis arbitrabantur ipsi autem suos ordines seruare neque ab signis discedere neque sine graui causa eum locum quem ceperant dimitti censuerant oportere itaque perturbatis antesignanis legio quae in eo cornu constiterat locum non tenuit atque in proximum collem sese recepit  caesar paene omni acie perterrita quod praeter opinionem consuetudinemque acciderat cohortatus suos                              legionem nonam subsidio ducit hostem insolenter atque acriter nostros insequentem supprimit rursusque terga uertere seque ad oppidum ilerdam recipere et sub muro  consistere cogit sed nonae legionis milites elati studio dum sarcire acceptum detrimentum uolunt temere insecuti longius fugientis in locum iniquum progrediuntur et sub montem in quo erat oppidum positum ilerda succedunt hinc se recipere cum uellent rursus illi ex loco superiore nostros premebant praeruptus locus erat utraque ex parte derectus ac tantum in latitudinem patebat ut tres instructae cohortes eum locum explerent ut neque subsidia a lateribus submitti neque equites laborantibus usui esse possent ab oppido autem decliuis locus tenui fastigio uergebat in longitudinem passus circiter cccc hac nostris erat receptus quod eo incitati studio inconsultius processerant hoc pugnabatur loco et propter angustias iniquo et quod sub ipsis radicibus montis constiterant ut nullum frustra telum in eos mitteretur tamen uirtute et patientia nitebantur atque omnia uulnera sustinebant augebantur illis copiae atque ex castris cohortes per oppidum crebro submittebantur ut integri defessis succederent hoc idem caesar facere cogebatur ut submissis in eundem locum cohortibus defessos reciperet  hoc cum esset modo pugnatum continenter horis quinque nostrique grauius a multitudine premerentur consumptis omnibus telis gladiis destrictis impetum aduersus montem in cohortis faciunt paucisque deiectis reliquos sese conuertere cogunt submotis sub murum cohortibus ac nonnulla parte propter terrorem in oppidum compulsis facilis est nostris receptus datus equitatus autem noster ab utroque latere etsi deiectis atque inferioribus locis constiterat tamen summa in iugum uirtute conititur atque inter duas acies perequitans commodiorem ac tutiorem nostris receptum dat ita uario  certamine pugnatum est nostri in primo congressu circiter lxx ceciderunt in his q fulginius ex primo hastato legionis xiiii qui propter eximiam uirtutem ex inferioribus ordinibus in eum locum peruenerat uulnerantur amplius dc ex afranianis interficiuntur t caecilius primi pili centurio et praeter eum centuriones iiii milites amplius cc  sed haec eius diei praefertur opinio ut se utrique superiores discessisse existimarent afraniani quod cum esse omnium iudicio inferiores uiderentur comminus tamdiu stetissent et nostrorum impetum sustinuissent et initio locum tumulumque tenuissent quae causa pugnandi fuerat et nostros primo congressu terga uertere coegissent nostri autem quod iniquo loco atque impari congressi numero quinque horis proelium sustinuissent quod montem gladiis destrictis ascendissent quod ex loco superiore terga uertere aduersarios coegissent atque in oppidum compulissent illi eum tumulum pro quo pugnatum est magnis operibus muniuerunt praesidiumque ibi posuerunt  accidit etiam repentinum incommodum biduo quo haec gesta sunt tanta enim tempestas cooritur ut numquam illis locis maiores aquas fuisse constaret tum autem ex omnibus montibus niues proluit ac summas ripas fluminis superauit pontisque ambos quos c fabius fecerat uno die interrupit quae res magnas difficultates exercitui caesaris attulit castra enim ut supra demonstratum est cum essent inter flumina duo sicorim et cingam spatio milium xxx neutrum horum transiri poterat necessarioque omnes his angustiis continebantur neque ciuitates quae ad caesaris amicitiam accesserant frumentum supportare neque ii qui pabulatum longius pro  gressi erant interclusi fluminibus reuerti neque maximi commeatus qui ex italia galliaque ueniebant in castra peruenire poterant tempus erat autem difficillimum quo neque frumenta in cauernis erant neque multum a maturitate aberant ac ciuitates exinanitae quod afranius paene omne frumentum ante caesaris aduentum ilerdam conuexerat reliqui siquid fuerat caesar superioribus diebus consumpserat pecora quod secundum poterat esse inope re subsidium propter bellum finitimae ciuitates longius remouerant qui erant pabulandi aut frumentandi causa progressi hos leuis armaturae lusitani peritique earum regionum caetrati citerioris hispaniae consectabantur quibus erat procliue tranare flumen quod consuetudo eorum omnium est ut sine utribus ad exercitum non eant  at exercitus afrani omnium rerum abundabat copia multum erat frumentum prouisum et conuectum superioribus temporibus multum ex omni prouincia comportabatur magna copia pabuli suppetebat harum omnium rerum facultates sine ullo periculo pons ilerdae praebebat et loca trans flumen integra quo omnino caesar adire non poterat  hae permanserunt aquae dies complures conatus est caesar reficere pontes sed nec magnitudo fluminis permittebat neque ad ripam dispositae cohortes aduersariorum perfici patiebantur quod illis prohibere erat facile cum ipsius fluminis natura atque aquae magnitudine tum quod ex totis ripis in unum atque angustum locum tela iaciebantur atque erat difficile eodem tempore rapidissimo flumine opera perficere et tela uitare   nuntiatur afranio magnos commeatus qui iter habebant ad caesarem ad flumen constitisse uenerant eo sagittarii ex rutenis equites ex gallia cum multis carris magnisque impedimentis ut fert gallica consuetudo erant praeterea cuiusque generis hominum milia circiter ui cum seruis liberisque sed nullus ordo nullum imperium certum cum suo quisque consilio uteretur atque omnes sine timore iter facerent usi superiorum temporum atque itinerum licentia erant complures honesti adulescentes senatorum filii et ordinis equestris erant legationes ciuitatum erant legati caesaris hos omnis flumina continebant ad hos opprimendos cum omni equitatu tribusque legionibus afranius de nocte proficiscitur inprudentisque ante missis equitibus adgreditur celeriter sese tamen galli equites expediunt proeliumque committunt ii dum pari certamine res geri potuit magnum hostium numerum pauci sustinuere sed ubi signa legionum adpropinquare coeperunt paucis amissis sese in proximos montes conferunt hoc pugnae tempus magnum attulit nostris ad salutem momentum nacti enim spatium se in loca superiora receperunt desiderati sunt eo die sagittarii circiter cc equites pauci calonum atque impedimentorum non magnus numerus  his tamen omnibus annona creuit quae fere res non solum inopia praesenti sed etiam futuri temporis timore ingrauescere consueuit iamque ad denarios l in singulos modios annona peruenerat et militum uires inopia frumenti deminuerat atque incommoda in dies augebantur et tam paucis diebus magna erat rerum  facta commutatio ac se fortuna inclinauerat ut nostri magna inopia necessariarum rerum conflictarentur illi omnibus abundarent rebus superioresque haberentur caesar iis ciuitatibus quae ad eius amicitiam accesserant quod minor erat frumenti copia pecus imperabat calones ad longinquiores ciuitates dimittebat ipse praesentem inopiam quibus poterat subsidiis tutabatur  haec afranius petreiusque et eorum amici pleniora etiam atque uberiora romam ad suos perscribebant multa rumores adfingebant ut paene bellum confectum uideretur quibus litteris nuntiisque romam perlatis magni domum concursus ad afranium magnaeque gratulationes fiebant multi ex italia ad cn pompeium proficiscebantur alii ut principes talem nuntium attulisse alii ne euentum belli exspectasse aut ex omnibus nouissimi uenisse uiderentur  cum in his angustiis res esset atque omnes uiae ab afranianis militibus equitibusque obsiderentur nec pontes perfici possent imperat militibus caesar ut naues faciant cuius generis eum superioribus annis usus britanniae docuerat carinae ac prima statumina ex leui materia fiebant reliquum corpus nauium uiminibus contextum coriis integebatur has perfectas carris iunctis deuehit noctu milia passuum a castris xxii militesque his                                      nauibus flumen transportat continentemque ripae collem improuiso occupat hunc celeriter priusquam ab aduer  sariis sentiatur communit huc legionem postea transicit atque ex utraque parte pontem institutum biduo perficit ita commeatus et qui frumenti causa processerant tuto ad se recipit et rem frumentariam expedire incipit  eodem die equitum magnam partem flumen transiecit qui inopinantes pabulatores et sine ullo dissipatos timore adgressi magnum numerum iumentorum atque hominum intercipiunt cohortibusque caetratis subsidio missis scienter in duas partes sese distribuunt alii ut praesidio sint praedae alii ut uenientibus resistant atque eos propellant unamque cohortem quae temere ante ceteras extra aciem procurrerat seclusam ab reliquis circumueniunt atque interficiunt incolumesque cum magna praeda eodem ponte in castra reuertuntur  dum haec ad ilerdam geruntur massilienses usi l domiti consilio nauis longas expediunt numero xuii quarum erant xi tectae multa huc minora nauigia addunt ut ipsa multitudine nostra classis terreatur magnum numerum sagittariorum magnum albicorum de quibus supra demonstratum est inponunt atque hos praemiis pollicitationibusque incitant certas sibi deposcit nauis domitius atque has colonis pastoribusque quos secum adduxerat complet sic omnibus rebus instructa classe magna fiducia ad nostras nauis procedunt quibus praeerat d brutus hae ad insulam quae est contra massiliam stationes obtinebant  erat multo inferior numero nauium brutus sed electos ex omnibus legionibus fortissimos uiros antesignanos centuriones caesar ei classi attribuerat qui sibi id muneris depoposcerant hi manus ferreas atque  harpagones parauerant magnoque numero pilorum tragularum reliquorumque telorum se instruxerant ita cognito hostium aduentu suas naues ex portu educunt cum massiliensibus confligunt pugnatum est utrimque fortissime atque acerrime neque multum albici nostris uirtute cedebant homines asperi et montani et exercitati in armis atque hi modo digressi a massiliensibus recentem eorum pollicitationem animis continebant pastoresque domiti spe libertatis excitati sub oculis domini suam probare operam studebant  ipsi massilienses et celeritate nauium et scientia gubernatorum confisi nostros eludebant impetusque eorum non excipiebant et quoad licebat latiore uti spatio producta longius acie circumuenire nostros aut pluribus nauibus adoriri singulas aut remos transcurrentes detergere si possent contendebant cum propius erat necessario uentum ab scientia gubernatorum atque artificiis ad uirtutem montanorum confugiebant nostri quom minus exercitatis remigibus minusque peritis gubernatoribus utebantur qui repente ex onerariis nauibus erant producti nequedum etiam uocabulis armamentorum cognitis tum etiam tarditate et grauitate nauium impediebantur factae enim subito ex umida materia non eundem usum celeritatis habuerant itaque dum locus comminus pugnandi daretur aequo animo singulas binis nauibus obiciebant atque iniecta manu ferrea et retenta utraque naui diuersi pugnabant atque in hostium naues transcendebant et magno numero albicorum et pastorum interfecto partem nauium deprimunt nonnullas cum  hominibus capiunt reliquas in portum compellunt eo die naues massiliensium cum his quae sunt captae intereunt uiiii  hoc cum primum caesari ad ilerdam nuntiatur simul perfecto ponte celeriter fortuna mutatur illi perterriti uirtute equitum minus libere minus audacter uagabantur alias non longo a castris progressi spatio ut celerem receptum haberent angustius pabulabantur alias longiore circuitu custodias stationesque equitum uitabant aut aliquo accepto detrimento aut procul equitatu uiso ex medio itinere proiectis sarcinis refugiebant postremo et plures intermittere dies et praeter consuetudinem omnium noctu constituerant pabulari  interim oscenses et calagurritani qui erant cum oscensibus contributi mittunt ad eum legatos seseque imperata facturos pollicentur hos tarraconenses et iacetani et ausetani et paucis post diebus illurgauonenses qui flumen hiberum attingunt insequuntur petit ab his omnibus ut se frumento iuuent pollicentur atque omnibus undique conquisitis iumentis in castra deportant transit etiam cohors illurgauonensis ad eum cognito ciuitatis consilio et signa ex statione transfert magna celeriter commutatio rerum perfecto ponte magnis quinque ciuitatibus ad amicitiam adiunctis expedita re frumentaria exstinctis rumoribus de auxiliis legionum quae cum pompeio per mauretaniam uenire dicebantur multae longinquiores ciuitates ab afranio desciscunt et caesaris amicitiam sequuntur   quibus rebus perterritis animis aduersariorum caesar ne semper magno circuitu per pontem equitatus esset mittendus nactus idoneum locum fossas pedum xxx in latitudinem complures facere instituit quibus partem aliquam sicoris auerteret uadumque in eo flumine efficeret his paene effectis magnum in timorem afranius petreiusque perueniunt ne omnino frumento pabuloque intercluderentur quod multum caesar equitatu ualebat itaque constituunt ipsi locis excedere et in celtiberiam bellum transferre huic consilio subfragabatur etiam illa res quod ex duobus contrariis generibus quae superiore bello cum l sertorio steterant ciuitates uictae nomen atque imperium absentis pompei timebant quae in amicitia manserant pompei magnis adfectae beneficiis eum diligebant caesaris autem erat in barbaris nomen obscurius hic magnos equitatus magnaque auxilia exspectabant et suis locis bellum in hiemem ducere cogitabant hoc inito consilio toto flumine hibero nauis conquiri et otogesam adduci iubent id erat oppidum positum ad hiberum miliaque passuum a castris aberat xxx ad eum locum fluminis nauibus iunctis pontem imperant fieri legionesque duas flumen sicorim transducunt castraque muniunt uallo pedum xii  qua re per exploratores cognita summo labore militum caesar continuato diem noctemque opere in flumine auertendo huc iam deduxerat rem ut equites etsi difficulter atque aegre fiebat possent tamen atque auderent flumen transire pedites uero tantummodo  umeris ac summo pectore extarent et cum altitudine aquae tum etiam rapiditate fluminis ad transeundum impedirentur sed tamen eodem fere tempore pons in hibero prope effectus nuntiabatur et in sicori uadum reperiebatur  iam uero eo magis illi maturandum iter existimabant itaque duabus auxiliaribus cohortibus ilerdae praesidio relictis omnibus copiis sicorim transeunt et cum duabus legionibus quas superioribus diebus traduxerant castra coniungunt relinquebatur caesari nihil nisi uti equitatu agmen aduersariorum male haberet et carperet pons enim ipsius magnum circuitum habebat ut multo breuiore itinere illi ad hiberum peruenire possent equites ab eo missi flumen transeunt et cum de tertia uigilia petreius atque afranius castra mouissent repente sese ad nouissimum agmen ostendunt et magna multitudine circumfusa morari atque iter impedire incipiunt  prima luce ex superioribus locis quae caesaris castris erant coniuncta cernebatur equitatus nostri proelio nouissimos illorum premi uehementer ac nonnumquam sustinere extremum agmen atque interrumpi alias ferri signa et uniuersarum cohortium impetu nostros propelli dein rursus conuerso hoste insequi totis uero castris milites circulari et dolere hostem ex manibus dimitti bellum necessario longius duci centurionesque tribunosque militum adire atque obsecrare ut per eos caesar certior fieret ne labori suo neu peri  culo parceret paratos esse sese posse et audere ea transire flumen qua traductus esset equitatus quorum studio et uocibus excitatus caesar etsi timebat tantae magnitudini fluminis exercitum obicere conandum tamen atque experiendum iudicat itaque infirmiores milites ex omnibus centuriis deligi iubet quorum aut animus aut                                                 uires uidebantur sustinere non posse hos cum legione una praesidio castris relinquit reliquas legiones expeditas educit magnoque numero iumentorum in flumine supra atque infra constituto traducit exercitum paucis ex his militibus arma in flumine abrepta sunt ipsi ab equitatu excipiuntur ac subleuantur interit tamen nemo traducto incolumi exercitu copias instruit triplicemque aciem ducere incipit ac tantum fuit in militibus studii ut milium ui ad iter addito ad uadum circuitu magnaque ad uadum fluminis mora interposita eos qui de tertia uigilia exissent ante horam diei uiiii consequerentur  quos ubi afranius procul uisos cum petreio conspexit noua re perterritus locis superioribus consistit aciemque instruit caesar in campis exercitum reficit ne defessum proelio obiciat rursus conantis progredi insequitur et moratur illi necessario maturius quam constituerant castra ponunt suberant enim montes atque a milibus passuum u itinera difficilia atque angusta excipiebant hos montes intrare cupiebant ut equitatum effugerent caesaris praesidiisque in angustiis conlocatis exercitum itinere prohiberent ipsi sine periculo ac timore hiberum copias traducerent quod fuit  illis conandum atque omni ratione efficiendum sed totius diei pugna atque itineris labore defessi rem in posterum diem distulerunt caesar quoque in proximo colle castra ponit  media circiter nocte iis qui aquandi causa longius a castris processerant ab equitibus correptis fit ab his certior caesar duces aduersariorum silentio copias castris educere quo cognito signum dari iubet et uasa militari more conclamari illi exaudito clamore ueriti ne noctu impediti sub onere confligere cogerentur aut ne ab equitatu caesaris in angustiis tenerentur iter supprimunt copiasque in castris continent postero die petreius cum paucis equitibus occulte ad exploranda loca proficiscitur hoc idem fit ex castris caesaris mittitur l decidius saxa cum paucis qui loci naturam perspiciat uterque idem suis renuntiat u milia passuum proxima intercedere itineris campestris inde excipere loca aspera et montuosa qui prior has angustias occupauerit ab hoc hostem prohiberi nihil esse negotii  disputatur in consilio a petreio atque afranio et tempus profectionis quaeritur plerique censebant ut noctu iter facerent posse prius ad angustias ueniri quam sentiretur alii quod pridie noctu conclamatum esset caesaris castris argumenti sumebant loco non posse clam exiri circumfundi noctu equitatum caesaris atque omnia loca atque itinera obsidere nocturnaque proelia esse uitanda quod perterritus miles in ciuili dissensione timori magis quam religioni consulere consuerit at luce multum per se pudorem omnium oculis  multum etiam tribunorum militum et centurionum praesentiam adferre quibus rebus coerceri milites et in officio contineri soleant quare omni ratione esse interdiu perrumpendum etsi aliquo accepto detrimento tamen summa exercitus salua locum quem petant capi posse haec uincit in consilio sententia et prima luce postridie constituunt proficisci  caesar exploratis regionibus albente caelo omnes copias castris educit magnoque circuitu nullo certo itinere exercitum ducit nam quae itinera ad hiberum atque otogesam pertinebant castris hostium oppositis tenebantur ipsi erant transcendendae ualles maximae ac difficillimae saxa multis locis praerupta iter impediebant ut arma per manus necessario traderentur militesque inermes subleuatique alii ab aliis magnam partem itineris conficerent sed hunc laborem recusabat nemo quod eum omnium laborum finem fore existimabant si hostem hibero intercludere et frumento prohibere potuissent  ac primo afraniani milites uisendi causa laeti ex castris procurrebant contumeliosisque uocibus prosequebantur nostros necessarii uictus inopia coactos fugere atque ad ilerdam reuerti erat enim iter a proposito diuersum contrariamque in partem iri uidebatur duces uero eorum consilium suum laudibus ferebant quod se castris tenuissent multumque eorum opinionem adiuuabat quod sine iumentis impedimentisque ad iter profectos uidebant ut non posse inopiam diutius sustinere  confiderent sed ubi paulatim retorqueri agmen ad dextram conspexerunt iamque primos superare regionem castrorum animaduerterunt nemo erat adeo tardus aut fugiens laboris quin statim castris exeundum atque occurrendum putaret conclamatur ad arma atque omnes copiae paucis praesidio relictis cohortibus exeunt rectoque ad hiberum itinere contendunt  erat in celeritate omne positum certamen utri prius angustias montesque occuparent sed exercitum caesaris uiarum difficultates tardabant afrani copias equitatus caesaris insequens morabatur res tamen ab afranianis huc erat necessario deducta ut si priores montis quos petebant attigissent ipsi periculum uitarent impedimenta totius exercitus cohortisque in castris relictas seruare non possent quibus interclusis exercitu caesaris auxilium ferri nulla ratione poterat confecit prior iter caesar atque ex magnis rupibus nactus planitiem in hac contra hostem aciem instruit afranius cum ab equitatu nouissimum agmen premeretur et ante se hostem uideret collem quendam nactus ibi constitit ex eo loco iiii caetratorum cohortis in montem qui erat in conspectu omnium excelsissimus mittit hunc magno cursu concitatos iubet occupare eo consilio uti ipse eodem omnibus copiis contenderet et mutato itinere iugis otogesam perueniret hunc cum obliquo itinere caetrati peterent conspicatus equitatus caesaris in cohortis impetum facit nec minimam partem temporis equitum uim caetrati sustinere potuerunt omnesque ab eis circumuenti in conspectu utriusque exercitus interficiuntur  erat occasio bene gerendae rei neque uero id caesarem fugiebat tanto sub oculis accepto detrimento  perterritum exercitum sustinere non posse praesertim circumdatum undique equitatu cum in loco aequo atque aperto confligeretur idque ex omnibus partibus ab eo flagitabatur concurrebant legati centuriones tribunique militum ne dubitaret proelium committere omnium esse militum paratissimos animos afranianos contra multis rebus sui timoris signa misisse quod suis non subuenissent quod de colle non decederent quod uix equitum incursus sustinerent conlatisque in unum locum signis conferti neque ordines neque signa seruarent quodsi iniquitatem loci timeret datum iri tamen aliquo loco pugnandi facultatem quod certe inde decedendum esset afranio nec sine aqua permanere posset  caesar in eam spem uenerat se sine pugna et sine uolnere suorum rem conficere posse quod re frumentaria aduersarios interclusisset cur etiam secundo proelio aliquos ex suis amitteret cur uolnerari pateretur optime meritos de se milites cur denique fortunam periclitaretur praesertim cum non minus esset imperatoris consilio superare quam gladio mouebatur etiam misericordia ciuium quos interficiendos uidebat quibus saluis atque incolumibus rem optinere malebat hoc consilium caesaris plerisque non probabatur milites uero palam inter se loquebantur quoniam talis occasio uictoriae dimitteretur etiam cum uellet caesar sese non esse pugnaturos ille in sua sententia perseuerat et paulum ex eo loco digreditur ut timorem aduersariis minuat petreius atque afranius oblata facultate in castra sese referunt caesar praesidiis in  montibus dispositis omni ad hiberum intercluso itinere quam proxime potest hostium castris castra communit  postero die duces aduersariorum perturbati quod omnem rei frumentariae fluminisque hiberi spem dimiserant de reliquis rebus consultabant erat unum iter ilerdam si reuerti uellent alterum si tarraconem peterent haec consiliantibus eis nuntiantur aquatores ab equitatu premi nostro qua re cognita crebras stationes disponunt equitum et cohortium alariarum legionariasque intericiunt cohortis uallumque ex castris ad aquam ducere incipiunt ut intra munitionem et sine              timore et sine stationibus aquari possent id opus inter se petreius atque afranius partiuntur ipsique perficiendi operis causa longius progrediuntur  quorum discessu liberam nacti milites conloquiorum facultatem uolgo procedunt et quem quisque in caesaris castris notum aut municipem habebat conquirit atque euocat primum agunt gratias omnes omnibus quod sibi perterritis pridie pepercissent eorum se beneficio uiuere deinde imperatoris fidem quaerunt rectene se illi sint commissuri et quod non ab initio fecerint armaque quod cum hominibus necessariis et consanguineis contulerint queruntur his prouocati sermonibus fidem ab imperatore de petrei atque afrani uita petunt nequod in se scelus concepisse neu suos prodidisse uideantur quibus confirmatis rebus se statim signa translaturos confirmant legatosque de pace primorum ordinum centuriones ad caesarem mittunt interim alii suos in castra inuitandi causa adducunt alii ab suis abducuntur adeo ut una  castra iam facta ex binis uiderentur compluresque tribuni militum et centuriones ad caesarem ueniunt seque ei commendant idem hoc fit a principibus hispaniae quos illi euocauerant et secum in castris habebant obsidum loco hi suos notos hospitesque quaerebant per quem quisque eorum aditum commendationis haberet ad caesarem afrani etiam filius adulescens de sua ac parentis sui salute cum caesare per sulpicium legatum agebat erant plena laetitia et gratulatione omnia et eorum qui tanta pericula uitasse et eorum qui sine uolnere tantas res confecisse uidebantur magnumque fructum suae pristinae lenitatis omnium iudicio caesar ferebat consiliumque eius a cunctis probabatur  quibus rebus nuntiatis afranius ab instituto opere discedit seque in castra recipit sic paratus ut uidebatur ut quicumque accidisset casus hunc quieto et aequo animo ferret petreius uero non deserit sese armat familiam cum hac et praetoria cohorte caetratorum barbarisque equitibus paucis beneficiariis suis quos suae custodiae causa habere consueuerat improuiso ad uallum aduolat conloquia militum interrumpit nostros repellit a castris quos deprendit interficit reliqui coeunt inter se et repentino periculo exterriti sinistras sagis inuoluunt gladiosque destringunt atque ita se a caetratis equitibusque defendunt castrorum propinquitate confisi seque in castra recipiunt et ab iis cohortibus quae erant in statione ad portas defenduntur  quibus rebus confectis flens petreius manipulos circumit militesque appellat neu se neu pompeium absentem imperatorem suum aduersariis ad supplicium  tradant obsecrat fit celeriter concursus in praetorium postulat ut iurent omnes se exercitum ducesque non deserturos neque prodituros neque sibi separatim a reliquis consilium capturos princeps in haec uerba iurat ipse idem iusiurandum adigit afranium subsequuntur tribuni militum centurionesque centuriatim producti milites idem iurant edicunt penes quem quisque sit caesaris miles ut producat productos palam in praetorio interficiunt sed plerosque ii qui receperant celant noctuque per uallum emittunt sic terror oblatus a ducibus crudelitas in supplicio noua religio iurisiurandi spem praesentis deditionis sustulit mentesque militum conuertit et rem ad pristinam belli rationem redegit  caesar qui milites aduersariorum in castra per tempus conloqui uenerant summa diligentia conquiri et remitti iubet sed ex numero tribunorum militum centurionumque nonnulli sua uoluntate apud eum remanserunt quos ille postea magno in honore habuit centuriones in priores ordines equites romanos in tribunicium restituit honorem  premebantur afraniani pabulatione aquabantur aegre frumenti copiam legionarii nonnullam habebant quod dierum xxii ab ilerda frumentum iussi erant efferre caetrati auxiliaresque nullam quorum erant et facultates ad parandum exiguae et corpora insueta ad onera portanda itaque magnus eorum cotidie numerus ad caesarem perfugiebat in his erat angustiis res sed ex propositis consiliis duobus explicitius uidebatur ilerdam reuerti quod ibi paulum  frumenti reliquerant ibi se reliquum consilium explicaturos confidebant tarraco aberat longius quo spatio plures rem posse casus recipere intellegebant hoc probato consilio ex castris proficiscuntur caesar equitatu praemisso qui nouissimum agmen carperet atque impediret ipse cum legionibus subsequitur nullum intercedebat tempus quin extremi cum equitibus proeliarentur  genus erat hoc pugnae expeditae cohortes nouissimum agmen claudebant pluresque in locis campestribus subsistebant si mons erat ascendendus facile ipsa loci natura periculum repellebat quod ex locis superioribus qui antecesserant desuper ascendentis protegebant cum uallis aut locus decliuis suberat neque ii qui antecesserant morantibus opem ferre poterant equites uero ex loco superiore in auersos tela coiciebant tum magno erat in periculo res relinquebatur ut cum eiusmodi locis esset adpropinquatum legionum signa consistere iuberent magnoque impetu equitatum repellerent eo submoto repente incitati cursu sese in uallis uniuersi demitterent atque ita transgressi rursus in locis superioribus consisterent nam tantum ab equitum suorum auxiliis aberant quorum numerum habebant magnum ut eos superioribus perterritos proeliis in medium reciperent agmen ultroque eos tuerentur quorum nulli ex itinere excedere licebat quin ab equitatu caesaris exciperetur  tali dum pugnatur modo lente atque paulatim  proceditur crebroque ut sint auxilio suis subsistunt ut tum accidit milia enim progressi iiii uehementiusque peragitati ab equitatu montem excelsum capiunt ibique una fronte contra hostem castra muniunt neque iumentis onera deponunt ubi caesaris castra posita tabernaculaque constituta et dimissos equites pabulandi causa animum aduerterunt sese subito proripiunt hora circiter sexta eiusdem diei et spem nacti morae discessu nostrorum equitum iter facere incipiunt qua re animum aduersa caesar relictis impedimentis cum legionibus subsequitur praesidio impedimentis paucas cohortis relinquit hora x subsequi pabulatores equitesque reuocari iubet celeriter equitatus ad cotidianum itineris officium reuertitur pugnatur acriter ad nouissimum agmen adeo ut paene terga conuertant compluresque milites etiam nonnulli centuriones interficiuntur instabat agmen caesaris atque uniuersum inminebat  tum uero neque ad explorandum idoneum locum castris neque ad progrediendum data facultate consistunt necessario et procul ab aqua et natura iniquo loco castra ponunt sed isdem de causis caesar quae supra sunt demonstratae proelio non lacessit et eo die tabernacula statui passus non est quo paratiores essent ad insequendum omnes siue noctu siue interdiu erumperent illi animaduerso uitio castrorum tota nocte munitiones proferunt castraque castris conuertunt hoc idem postero die a prima luce faciunt totumque in ea re diem consumunt sed quantum opere processerant et castra protulerant tanto aberant ab aqua longius et praesenti malo aliis malis remedia dabantur prima nocte aquandi causa nemo egreditur ex  castris proximo die praesidio in castris relicto uniuersas ad aquam copias educunt pabulatum emittitur nemo his eos suppliciis male haberi caesar et necessariam subire deditionem quam proelio decertare malebat conatur tamen eos uallo fossaque circummunire ut quam maxime repentinas eorum eruptiones demoretur quo necessario descensuros existimabat illi et inopia pabuli adducti et quo essent ad iter expeditiores omnia sarcinaria iumenta interfici iubent  in his operibus consiliisque biduum consumitur tertio die magna iam pars operis caesaris processerat illi impediendae reliquae munitionis causa hora circiter uiiii signo dato legiones educunt aciemque sub castris instruunt caesar ab opere legiones reuocat equitatum omnem conuenire iubet aciem instruit con                      tra opinionem enim militum famamque omnium uideri proelium defugisse magnum detrimentum adferebat sed isdem de causis quae sunt cognitae quominus dimicare uellet mouebatur atque hoc etiam magis quod spatii breuitas etiam in fugam coniectis aduersariis non multum ad summam uictoriae iuuare poterat non enim amplius pedum milibus duobus a castris castra distabant hinc duas partes acies occupabant duae tertia uacabat ad incursum atque impetum militum relicta si proelium committeretur propinquitas castrorum celerem superatis ex fuga receptum dabat hac de causa constituerat signa inferentibus resistere prior proelio non lacessere   acies erat afraniana duplex legionum u tertium in subsidiis locum alariae cohortes obtinebant caesaris triplex sed primam aciem quaternae cohortes ex u legionibus tenebant has subsidiariae ternae et rursus aliae totidem suae cuiusque legionis subsequebantur sagittarii funditoresque media continebantur acie equitatus latera cingebat tali instructa acie tenere uterque propositum uidebatur caesar ut nisi coactus proelium non committeret ille ut opera caesaris impediret producitur tamen res aciesque ad solis occasum continentur inde utrique in castra discedunt postero die munitiones institutas caesar parat perficere illi uadum fluminis sicoris temptare si transire possent qua re animaduersa caesar germanos leuis armaturae equitumque partem flumen traicit crebrasque in ripis custodias disponit  tandem omnibus rebus obsessi quartum iam diem sine pabulo retentis iumentis aquae lignorum frumenti inopia conloquium petunt et id si fieri possit semoto a militibus loco ubi id a caesare negatum et palam si conloqui uellent concessum est datur obsidis loco caesari filius afrani uenitur in eum locum quem caesar delegit audiente utroque exercitu loquitur afranius non esse aut ipsis aut militibus suscensendum quod fidem erga imperatorem suum cn pompeium conseruare uoluerint sed satis iam fecisse officio satisque supplicii tulisse perpessos omnium rerum inopiam nunc uero paene ut feras circummunitos prohiberi aqua prohiberi ingressu neque corpore dolorem neque animo ignominiam ferre posse itaque se  uictos confiteri orare atque obsecrare siqui locus misericordiae relinquatur ne ad ultimum supplicium progredi necesse habeant haec quam potest demississime et subiectissime exponit  ad ea caesar respondit nulli omnium has partis uel querimoniae uel miserationis minus conuenisse reliquos enim omnis officium suum praestitisse se qui etiam bona condicione et loco et tempore aequo confligere noluerit ut quam integerrima essent ad pacem omnia exercitum suum qui iniuria etiam accepta suisque interfectis quos in sua potestate habuerit conseruarit et texerit illius denique exercitus milites qui per se de concilianda pace egerint qua in re omnium suorum uitae consulendum putarint sic omnium ordinum partis in misericordia constitisse ipsos duces a pace abhorruisse eos neque conloquii neque indutiarum iura seruasse et homines imperitos et per conloquium deceptos crudelissime interfecisse accidisse igitur his quod plerumque hominibus nimia pertinacia atque adrogantia accidere soleat uti eo recurrant et id cupidissime petant quod paulo ante contempserint neque nunc se illorum humilitate neque aliqua temporis opportunitate postulare quibus rebus opes augeantur suae sed eos exercitus quos contra se multos iam annos aluerint uelle dimitti neque enim sex legiones alia de causa missas in hispaniam septimamque ibi conscriptam neque tot tantasque classis paratas neque submissos duces rei militaris peritos nihil horum ad pacandas hispanias nihil ad usum prouinciae prouisum quae propter diuturnitatem pacis nullum auxilium desiderarit omnia haec iam pridem contra se parari in se noui generis imperia constitui ut  idem ad portas urbanis praesideat rebus et duas bellicosissimas prouincias absens tot annos obtineat in se iura magistratuum commutari ne ex praetura et consulatu ut semper sed per paucos probati et electi in prouincias mittantur in se aetatis excusationem nihil ualere quin superioribus bellis probati ad optinendos exercitus euocentur in se uno non seruari quod sit omnibus datum semper imperatoribus ut rebus feliciter gestis aut cum honore aliquo aut certe sine ignominia domum reuertantur exercitumque dimittant quae tamen omnia et se tulisse patienter et esse laturum neque nunc id agere ut ab illis abductum exercitum teneat ipse quod tamen sibi difficile non sit sed ne illi habeant quo contra se uti possint proinde ut esset dictum prouinciis excederent exercitumque dimitterent si id sit factum se nociturum nemini hanc unam atque extremam esse pacis condicionem  id uero militibus fuit pergratum et iucundum ut ex ipsa significatione cognosci potuit ut qui aliquid iusti incommodi expectauissent ultro praemium missionis ferrent nam cum de loco et de tempore eius rei controuersia inferretur et uoce et manibus uniuersi ex uallo ubi constiterant significare coeperunt ut statim dimitterentur neque omni interposita fide firmum esse posse si in aliud tempus differretur paucis cum esset in utramque partem uerbis disputatum res huc deducitur ut ii qui habeant domicilium aut possessionem in hispania statim reliqui ad uarum flumen dimittantur nequid iis noceatur neu quis inuitus sacramentum dicere cogatur a caesare cauetur   caesar ex eo tempore dum ad flumen uarum ueniatur se frumentum daturum pollicetur addit etiam ut quid quisque eorum in bello amiserit quae sint penes milites suos iis qui amiserant restituatur militibus aequa facta aestimatione pecuniam pro his rebus dissoluit quascumque postea controuersias inter se milites habuerunt sua sponte ad caesarem in ius adierunt petreius atque afranius cum stipendium ab legionibus paene seditione facta flagitaretur cuius illi diem nondum uenisse dicerent caesar ut cognosceret postulatum est eoque utrique quod statuit contenti fuerunt parte circiter tertia exercitus eo biduo dimissa duas legiones suas antecedere reliquas subsequi iussit ut non longo inter se spatio castra facerent eique negotio q fufium calenum legatum praefecit hoc eius praescripto ex hispania ad uarum flumen est iter factum atque ibi reliqua pars exercitus dimissa est dum haec in hispania geruntur c trebonius legatus qui ad oppugnationem massiliae relictus erat duabus ex partibus aggerem uineas turresque ad oppidum agere instituit una erat proxima portu naualibusque altera ad portam qua est aditus ex gallia atque hispania ad id mare quod adiacet ad ostium rhodani massilia enim fere tribus ex oppidi partibus  mari adluitur reliqua quarta est quae aditum habeat ab terra huius quoque spatii pars ea quae ad arcem pertinet loci natura et ualle altissima munita longam et difficilem habet oppugnationem ad ea perficienda opera c trebonius magnam iumentorum atque hominum multitudinem ex omni prouincia uocat uimina materiamque comportari iubet quibus conparatis rebus aggerem in altitudinem pedum lxxx exstruit  sed tanti erant antiquitus in oppido omnium rerum ad bellum apparatus tantaque multitudo tormentorum ut eorum uim nullae contextae uiminibus uineae sustinere possent asseres enim pedum xii cuspidibus praefixi atque hi maximis balistis missi per quattuor ordines cratium in terram defigebantur itaque pedalibus lignis coniunctis inter se porticus integebantur atque hac agger inter manus proferebatur antecedebat testudo pedum lx aequandi loci causa facta item ex fortissimis lignis conuoluta omnibus rebus quibus ignis iactus et lapides defendi possent sed magnitudo operum altitudo muri atque turrium multitudo tormentorum omnem administrationem tardabat crebrae etiam per albicos eruptiones fiebant ex oppido ignesque aggeri et turribus inferebantur quae facile nostri milites repellebant magnisque ultro in      latis detrimentis eos qui eruptionem fecerant in oppidum reiciebant  interim l nasidius ab cn pompeio cum classe nauium iux in quibus paucae erant aeratae l domitio massiliensibusque subsidio missus freto siciliae imprudente atque inopinante curione peruehitur adpulsisque messanam nauibus atque inde propter repentinum terrorem principum ac senatus fuga facta ex naualibus eorum nauem unam deducit hac adiuncta ad reliquas naues cursum massiliam uersus perficit  praemissaque clam nauicula domitium massiliensisque de suo aduentu certiores facit eosque magnopere hortatur ut rursus cum bruti classe additis suis auxiliis confligant  massilienses post superius incommodum ueteres ad eundem numerum ex naualibus productas nauis refecerant summaque industria armauerantremigum gubernatorum magna copia subpetebatpiscatoriasque adiecerant atque contexerant ut essent ab ictu telorum remiges tuti has sagittariis tormentisque conpleuerunt tali modo instructa classe omnium seniorum matrum familiae uirginum precibus et fletu excitati extremo tempore ciuitati subuenirent non minore animo ac fiducia quam ante dimicauerant naues conscendunt communi enim fit uitio naturae ut inuisitatis atque incognitis rebus magis confidamus uehementiusque exterreamur ut tum accidit aduentus enim l nasidi summa spe et uoluntate ciuitatem conpleuerat nacti idoneum uentum ex portu exeunt et tauroentaquod est castellum massiliensiumad nasidium perueniunt ibique naues expediunt rursusque se ad confligendum animo confirmant et consilia communicant dextra pars attribuitur massiliensibus sinistra nasidio  eodem brutus contendit aucto nauium numero nam ad eas quae factae erant arelate per caesarem captiuae massiliensium accesserant sex has superioribus diebus refecerat atque omnibus rebus instruxerat itaque suos cohortatus quos integros superauissent ut uictos contemnerent plenus spei bonae atque animi aduersus eos proficiscitur facile erat ex castris c treboni atque omnibus superioribus locis prospi  cere in urbem ut omnis iuuentus quae in oppido remanserat omnesque superioris aetatis cum liberis atque uxoribus publicis locis custodiisque aut muro ad caelum manus tenderent aut templa deorum immortalium adirent et ante simulacra proiecti uictoriam ab dis exposcerent neque erat quisquam omnium quin in eius diei casu suarum omnium fortunarum euentum consistere existimaret nam et honesti ex iuuentute et cuiusque aetatis amplissimi nominatim euocati atque obsecrati nauis conscenderant ut siquid aduersi accidisset ne ad conandum quidem sibi quicquam reliqui fore uiderent si superauissent uel domesticis opibus uel externis auxiliis de salute urbis confiderent  commisso proelio massiliensibus res nulla ad uirtutem defuit sed memores eorum praeceptorum quae paulo ante ab suis acceperant hoc animo decertabant ut nullum aliud tempus ad conandum habituri uiderentur et quibus in pugna uitae periculum accideret non ita multo se reliquorum ciuium fatum antecedere existimarent quibus urbe capta eadem esset belli fortuna patienda diductisque nostris paulatim nauibus et artificio gubernatorum et mobilitati nauium locus dabatur et siquando nostri facultatem nacti ferreis manibus iniectis nauem religauerant undique suis laborantibus succurrebant neque uero coniuncti albici comminus pugnando deficiebant neque multum cedebant uirtute nostris simul ex minoribus nauibus magna uis eminus missa telorum multa nostris de improuiso imprudentibus atque inpeditis uulnera inferebant conspicataeque naues triremes duae nauem d bruti quae ex insigni facile agnosci poterat duabus  ex partibus sese in eam incitauerant sed tantum re prouisa brutus celeritate nauis enisus est ut paruo momento antecederet illae adeo grauiter inter se incitatae conflixerunt ut uehementissime utraque ex concursu laborarent altera uero praefracto rostro tota conlabefieret qua re animaduersa quae proximae ei loco ex bruti classe naues erant in eas inpeditas impetum faciunt celeriterque ambas deprimunt  sed nasidianae naues nullo usui fuerunt celeriterque pugna excesserunt non enim has aut conspectus patriae aut propinquorum praecepta ad extremum uitae periculum adire cogebant itaque ex eo numero nauium nulla desiderata est ex massiliensium classe u sunt depressae iiii captae una cum nasidianis profugit quae omnes citeriorem hispaniam petiuerunt at ex reliquis una praemissa massiliam huius nuntii perferendi gratia cum iam adpropinquaret urbi omnis sese multitudo ad cognoscendum effudit et re cognita tantus luctus excepit ut urbs ab hostibus capta eodem uestigio uideretur massilienses tamen nihilo setius ad defensionem urbis reliqua apparare coeperunt  est animaduersum ab legionariis qui dextram partem operis administrabant ex crebris hostium eruptionibus magno sibi esse praesidio posse si ibi pro castello ac receptaculo turrim ex latere sub muro fecissent quam primo ad repentinos incursus humilem paruamque fecerunt huc se referebant hinc siqua maior oppresserat uis propugnabant hinc ad repellendum et prosequendum hostem procurrebant patebat haec quoquouersus pedes xxx sed parietum crassitudo pedes u postea uero ut est rerum omnium magister usus hominum adhibita sollertia inuentum est  magno esse usui posse si haec esset in altitudinem turris elata id hac ratione perfectum est  ubi turris altitudo perducta est ad contabulationem eam in parietes instruxerunt ita ut capita tignorum extrema parietum structura tegerentur nequid emineret ubi ignis hostium adhaeresceret hanc insuper contignationem quantum tectum plutei ac uinearum passum est latericulo adstruxerunt supraque eum locum duo tigna transuersa iniecerunt non longe ab extremis parietibus quibus suspenderent eam contignationem quae turri tegimento esset futura supraque ea tigna derecto transuersas trabes iniecerunt easque axibus religauerunt has trabes paulo longiores atque eminentiores quam extremi parietes erant effecerunt ut esset ubi tegimenta praependere possent ad defendendos ictus ac repellendos cum infra eam contignationem parietes extruerentur eamque contabulationem summam lateribus lutoque constrauerunt nequid ignis hostium nocere posset centonesque insuper iniecerunt ne aut tela tormentis missa tabulationem perfringerent aut saxa ex catapultis latericium discuterent storias autem ex funibus ancorariis tres in longitudinem parietum turris latas iiii pedes fecerunt easque ex tribus partibus quae ad hostes uergebant eminentibus trabibus circum turrim praependentes religauerunt quod unum genus tegimenti aliis locis erant experti nullo telo neque tormento traici posse ubi uero ea pars turris quae erat perfecta tecta atque munita est ab omni ictu hostium pluteos ad alia opera  abduxerunt turris tectum per se ipsum pressionibus ex contignatione prima suspendere ac tollere coeperunt ubi quantum storiarum demissio patiebatur tantum eleuarant intra haec tegimenta abditi atque muniti parietes lateribus exstruebant rursusque alia pressione ad aedificandum sibi locum expediebant ubi tempus alterius contabulationis uidebatur tigna item ut primo tecta extremis lateribus instruebant exque ea contignatione rursus summam contabulationem storiasque eleuabant ita tuto ac sine ullo uulnere ac periculo ui tabulata exstruxerunt fenestrasque quibus in locis uisum est ad tormenta mittenda in struendo reliquerunt  ubi ex ea turri quae circum essent opera tueri se posse sunt confisi musculum pedes lx longum ex materia bipedali quem a turri latericia ad hostium turrim murumque perducerent facere instituerunt cuius musculi haec erat forma duae primum trabes in solo aeque longae distantes inter se pedes iiii conlocantur inque eis columellae pedum in altitudinem u defiguntur has inter se capreolis molli fastigio con                                                   iungunt ubi tigna quae musculi tegendi causa ponant conlocentur eo super tigna bipedalia iniciunt eaque laminis clauisque religant ad extremum musculi tectum trabesque extremas quadratas regulas iiii patentis digitos defigunt quae lateres qui super musculo struantur contineant ita fastigato atque ordinatim structo ut trabes erant in capreolis conlocatae in lateribus luto musculus ut ab igni qui ex muro iaceretur tutus  esset contegitur super lateres coria inducuntur ne canalibus aqua immissa lateres diluere posset coria autem ne rursus igni ac lapidibus corrumpantur centonibus conteguntur hoc opus omne tectum uineis ad ipsam turrim perficiunt subitoque inopinantibus hostibus machinatione nauali phalangis subiectis ad turrim hostium admouent ut aedificio iungatur  quo malo perterriti subito oppidani saxa quam maxima possunt uectibus promouent praecipitataque muro in musculum deuoluunt ictum firmitas materiae sustinet et quidquid incidit fastigio musculi elabitur id ubi uident mutant consilium cupas taeda ac pice refertas incendunt easque de muro in musculum deuoluunt inuolutae labuntur delapsae ab lateribus longuriis furcisque ab opere remouentur interim sub musculo milites uectibus infima saxa turris hostium quibus fundamenta continebantur conuellunt musculus ex turri latericia a nostris telis tormentisque defenditur hostes ex muro ac turribus submouentur non datur libera muri defendendi facultas conpluribus iam lapidibus ex illa quae suberat turri subductis repentina ruina pars eius turris concidit pars reliqua consequens procumbebat cum hostes urbis direptione perterriti inermes cum infulis se porta foras uniuersi proripiunt ad legatos atque exercitum supplices manus tendunt  qua noua re oblata omnis administratio belli consistit militesque auersi a proelio ad studium audiendi et cognoscendi feruntur ubi hostes ad legatos exercitumque peruenerunt uniuersi se ad pedes proiciunt orant ut aduentus caesaris expectetur captam  suam urbem uidere opera perfecta turrim subrutam itaque ab defensione desistere nullam exoriri moram posse quominus cum uenisset si imperata non facerent ad nutum e uestigio diriperentur docent si omnino turris concidisset non posse milites contineri quin spe praedae in urbem inrumperent urbemque delerent haec atque eiusdem generis complura ut ab hominibus doctis magna cum misericordia fletuque pronuntiantur  quibus rebus commoti legati milites ex opere deducunt oppugnatione desistunt operibus custodias relinquunt indutiarum quodam genere misericordia facto aduentus caesaris expectatur nullum ex muro nullum a nostris mittitur telum ut re confecta omnes curam et diligentiam remittunt caesar enim per litteras trebonio magnopere mandauerat ne per uim oppidum expugnari pateretur ne grauius permoti milites et defectionis odio et contemptione sui et diutino labore omnes puberes interficerent quod se facturos minabantur aegreque tunc sunt retenti quin oppidum inrumperent grauiterque eam rem tulerunt quod stetisse per trebonium quominus oppido potirentur uidebatur  at hostes sine fide tempus atque occasionem fraudis ac doli quaerunt interiectisque aliquot diebus nostris languentibus atque animo remissis subito meridiano tempore cum alius discessisset alius ex diutino labore in ipsis operibus quieti se dedisset arma uero omnia reposita contectaque essent portis se foras erumpunt secundo magnoque uento ignem operibus inferunt hunc sic distulit uentus uti uno tempore agger plutei testudo turris tormenta flammam conciperent et prius haec omnia consumerentur quam  quemadmodum accidisset animaduerti posset nostri repentina fortuna permoti arma quae possunt adripiunt alii ex castris sese incitant fit in hostis impetus eorum    sed de muro sagittis tormentisque fugientes persequi prohibentur illi sub murum se recipiunt ibique musculum turrimque latericiam libere incendunt ita multorum mensum labor hostium perfidia et ui tempestatis puncto temporis interiit temptauerunt hoc idem massilienses postero die eandem nacti tempestatem maiore cum fiducia ad alteram turrim aggeremque eruptione pugnauerunt multumque ignem intulerunt sed ut superioris temporis contentionem nostri omnem remiserant ita proximi diei casu admoniti omnia ad defensionem parauerant itaque multis interfectis reliquos infecta re in oppidum reppulerunt  trebonius ea quae sunt amissa multo maiore militum studio administrare et reficere instituit nam ubi tantos suos labores et apparatus male cecidisse uiderunt indutiisque per scelus uiolatis suam uirtutem inrisui fore perdoluerunt quod unde agger omnino conportari posset nihil erat reliquum omnibus arboribus longe lateque in finibus massiliensium excisis et conuectis aggerem noui generis atque inauditum ex latericiis duobus muris senum pedum crassitudine atque eorum murorum contignatione facere instituerunt aequa fere altitudine atque ille congesticius ex materia fuerat agger ubi aut spatium inter muros aut imbecillitas materiae postulare uideretur pilae interponuntur trauersaria tigna iniciuntur quae firma  mento esse possint et quidquid est contignatum cratibus consternitur crates luto integuntur sub tecto miles dextra ac sinistra muro tectus aduersus plutei obiectu operi quaecumque sunt usui sine periculo subportat celeriter res administratur diuturni laboris detrimentum sollertia et uirtute militum breui reconciliatur portae quibus locis uidetur eruptionis causa in muro relinquuntur  quod ubi hostes uiderunt ea quae diu longoque spatio refici non posse sperassent paucorum dierum opera et labore ita refecta ut nullus perfidiae neque eruptioni locus esset neque quicquam omnino relinqueretur qua aut telis militibus aut igni operibus noceri posset eodemque exemplo sentiunt totam urbem qua sit aditus ab terra muro turribusque circumiri posse sic ut ipsis consistendi in suis munitionibus locus non esset cum paene inaedificata in muris ab exercitu nostro moenia uiderentur ac telum manu coiceretur suorumque tormentorum usum quibus ipsi magna sperauissent spatii propinquitate interire parique condicione ex muro ac turribus bellandi data se uirtute nostris adaequare non posse intellegunt ad easdem deditionis condiciones recurrunt  m uarro in ulteriore hispania initio cognitis iis rebus quae sunt in italia gestae diffidens pompeianis rebus amicissime de caesare loquebatur praeoccupatum sese legatione ab cn pompeio teneri obstrictum fide necessitudinem quidem sibi nihilo minorem cum caesare intercedere neque se ignorare quod esset officium legati qui fiduciariam operam op  tineret quae uires suae quae uoluntas erga caesarem totius prouinciae haec omnibus ferebat sermonibus neque se in ullam partem mouebat postea uero quam caesarem ad massiliam detineri cognouit copias petrei cum exercitu afrani esse coniunctas magna auxilia conuenisse magna esse in spe atque expectari et consentire omnem citeriorem prouinciam quaeque postea acciderant de angustiis ad ilerdam rei frumentariae accepit atque haec ad eum elatius atque inflatius afranius perscribebat se quoque ad motus fortunae mouere coepit  dilectum habuit tota prouincia legionibus conpletis duabus cohortes circiter xxx alarias addidit frumenti magnum numerum coegit quod massiliensibus item quod afranio petreioque mitteret naues longas x gaditanis ut facerent imperauit conplures praeterea in hispali faciendas curauit pecuniam omnem omniaque ornamenta ex fano herculis in oppidum gadis contulit eo sex cohortes praesidii causa ex prouincia misit gaiumque gallonium equitem romanum familiarem domiti qui eo procurandae hereditatis causa uenerat missus a domitio oppido gadibus praefecit arma omnia priuata ac publica in domum galloni contulit ipse habuit graues in caesarem contiones saepe ex tribunali praedicauit aduersa             caesarem proelia fecisse magnum numerum ab eo militum ad afranium perfugisse haec se certis nuntiis certis auctoribus comperisse quibus rebus perterritos ciuis romanos eius prouinciae sibi ad rem publicam administrandam hs ccxxx et argenti pondo xx  milia tritici modios cxx milia polliceri coegit quas caesari esse amicas ciuitates arbitrabatur his grauiora onera iniungebat praesidiaque eo deducebat et iudicia in priuatos reddebat qui uerba atque orationem aduersus rem publicam habuissent eorum bona in publicum addicebat prouinciam omnem in sua et pompei uerba iusiurandum adigebat cognitis iis rebus quae sunt gestae in citeriore hispania bellum parabat ratio autem haec erat belli ut se cum ii legionibus gadis conferret naues frumentumque omne ibi contineret prouinciam enim omnem caesaris rebus fauere cognouerat in insula frumento nauibusque comparatis bellum duci non difficile existimabat caesar etsi multis necessariisque rebus in italiam reuocabatur tamen constituerat nullam partem belli in hispaniis relinquere quod magna esse pompei beneficia et magnas clientelas in citeriore prouincia sciebat  itaque duabus legionibus missis in ulteriorem hispaniam cum q cassio tribuno plebis ipse cum dc equitibus magnis itineribus praegreditur edictumque praemittit ad quam diem magistratus principesque omnium ciuitatum sibi esse praesto cordubae uellet quo edicto tota prouincia peruulgato nulla fuit ciuitas quin ad id tempus partem senatus cordubam mitteret non ciuis romanus paulo notior quin ad diem conueniret simul ipse cordubae conuentus per se portas uarroni clausit custodias uigiliasque in turribus muroque disposuit cohortis duas quae colonicae appellabantur cum eo casu uenissent tuendi oppidi causa apud se retinuit isdem diebus carmonenses quae est  longe firmissima totius prouinciae ciuitas deductis tribus in arcem oppidi cohortibus a uarrone praesidio per se cohortes eiecit portasque praeclusit  hoc uero magis properare uarro ut cum legionibus quam primum gadis contenderet ne itinere aut traiectu intercluderetur tanta ac tam secunda in caesarem uoluntas prouinciae reperiebatur progresso ei paulo longius litterae gadibus redduntur simulatque sit cognitum de edicto caesaris consensisse gaditanos principes cum tribunis cohortium quae essent ibi in praesidio ut gallonium ex oppido expellerent urbem insulamque caesari seruarent hoc inito consilio denuntiauisse gallonio ut sua sponte dum sine periculo liceret excederet gadibus si id non fecisset sibi consilium capturos hoc timore adductum gallonium gadibus excessisse his cognitis rebus altera ex duabus legionibus quae uernacula appellabatur ex castris uarronis adstante et inspectante ipso signa sustulit seseque hispalim recepit atque in foro et porticibus sine maleficio consedit quod factum adeo eius conuentus ciues romani comprobauerunt ut domum ad se quisque hospitio cupidissime reciperet quibus rebus perterritus uarro cum itinere conuerso sese italicam uenturum praemisisset certior ab suis factus est praeclusas esse portas tum uero omni interclusus itinere ad caesarem mittit paratum se esse legionem cui iusserit tradere ille ad eum sex caesarem mittit atque huic tradi iubet tradita legione uarro cordubam ad caesarem uenit relatis ad eum publicis cum fide rationibus quod penes eum est pecuniae tradit et quid ubique habeat frumenti ac nauium ostendit   caesar contione habita cordubae omnibus generatim gratias agit ciuibus romanis quod oppidum in sua potestate studuissent habere hispanis quod praesidia expulissent gaditanis quod conatus aduersariorum infregissent seseque in libertatem uindicauissent tribunis militum centurionibusque qui eo praesidii causa uenerant quod eorum consilia sua uirtute confirmauissent pecunias quas erant in publicum uarroni ciues romani polliciti remittit bona restituit iis quos liberius locutos hanc poenam tulisse cognouerat tributis quibusdam publicis priuatisque praemiis reliquos in posterum bona spe complet biduumque cordubae commoratus gadis proficiscitur pecunias monimentaque quae ex fano herculis conlata erant in priuatam domum referri in templum iubet prouinciae q cassium praeficit huic iiii legiones adtribuit ipse iis nauibus quas m uarro quasque gaditani iussu uarronis fecerant tarraconem paucis diebus peruenit ibi totius fere citerioris prouinciae legationes caesaris aduentum exspectabant eadem ratione priuatim ac publice quibusdam ciuitatibus habitis honoribus tarracone discedit pedibusque narbonem atque inde massiliam peruenit ibi legem de dictatore latam seseque dictatorem dictum a m lepido praetore cognoscit  massilienses omnibus defessi malis rei frumentariae ad summam inopiam adducti bis proelio nauali superati crebris eruptionibus fusi graui etiam pestilentia conflictati ex diutina conclusione et mutatione uictuspanico enim uetere atque hordeo corrupto omnes alebantur quod ad huiusmodi casus antiquitus paratum in publicum contulerantdeiecta  turri labefacta magna parte muri auxiliis prouinciarum et exercituum desperatis quos in caesaris potestatem uenisse cognouerant sese dedere sine fraude constituunt sed paucis ante diebus l domitius cognita massiliensium uoluntate nauibus iii comparatis ex quibus duas familiaribus suis adtribuerat unam ipse conscenderat nactus turbidam tempestatem profectus est hunc conspicatae naues quae iussu bruti consuetudine cotidiana ad portum excubabant sublatis ancoris sequi coeperunt ex his unum ipsius nauigium contendit et fugere perseuerauit auxilioque tempestatis ex conspectu abiit duo perterrita concursu nostrarum nauium sese in portum receperunt massilienses arma tormentaque ex oppido ut est imperatum proferunt nauis ex portu naualibusque educunt pecuniam ex publico tradunt quibus rebus confectis caesar magis eos pro nomine et uetustate quam pro meritis in se ciuitatis conseruans duas ibi legiones praesidio relinquit ceteras in italiam mittit ipse ad urbem proficiscitur  isdem temporibus c curio in africam profectus ex sicilia et iam ab initio copias p atti uari despiciens duas legiones ex iiii quas a caesare acceperat d equites transportabat biduoque et noctibus tribus nauigatione consumptis adpellit ad eum locum qui appellatur anquillaria hic locus abest a clupeis passuum xxii milia habetque non incommodam aestate stationem et duobus eminentibus promunturiis continetur huius aduentum l caesar filius cum x longis nauibus ad clupeas praestolans quas nauis uticae ex praedonum bello subductas p attius reficiendas huius  belli causa curauerat ueritus nauium multitudinem ex alto refugerat adpulsaque ad proximum litus trireme constrata et in litore relicta pedibus hadrumetum perfugerat id oppidum c considius longus unius legionis praesidio tuebatur reliquae caesaris naues cognita eius fuga se hadrumetum receperunt hunc secutus marcius rufus quaestor nauibus xii quas praesidio onerariis nauibus curio ex sicilia eduxerat postquam in litore relictam nauem conspexit hanc remulco abstraxit ipse ad c curionem cum classe redit  curio marcium uticam nauibus praemittit ipse eodem cum exercitu proficiscitur biduique iter progressus ad flumen bagradam peruenit ibi c caninium rebilum legatum cum legionibus relinquit ipse cum equitatu antecedit ad castra exploranda cornelia quod is locus peridoneus castris habebatur id autem est iugum derectum eminens in mare utraque ex parte praeruptum atque asperum sed tamen paulo leniore fastigio ab ea parte quae ad uticam uergit abest derecto itinere ab utica paulo amplius passus mille sed hoc itinere est fons quo mare succedit longius lateque is locus restagnat quem siqui uitare uoluerit ui milium circuitu in oppidum peruenit  hoc explorato loco curio castra uari conspicit muro oppidoque coniuncta ad portam quae appellatur                  belica admodum munita natura loci una ex parte ipso oppido utica altera a theatro quod est ante oppidum  substructionibus eius operis maximis aditu ad castra difficili et angusto simul animaduertit multa undique portari atque agi plenissimis uiis quae repentini tumultus timore ex agris in urbem conferebantur huc equitatum mittit ut diriperet atque haberet loco praedae eodemque tempore his rebus subsidio dc equites numidae ex oppido peditesque cccc mittuntur a uaro quos auxilii causa rex iuba paucis diebus ante uticam miserat huic et paternum hospitium cum pompeio et simultas cum curione intercedebat quod tribunus plebis legem promulgauerat qua lege regnum iubae publicauerat concurrunt equites inter se neque uero primum impetum nostrorum numidae ferre potuerunt sed interfectis circiter cxx reliqui se in castra ad oppidum receperunt interim aduentu longarum nauium curio pronuntiari onerariis nauibus iubet quae stabant ad uticam numero circiter cc se in hostium habiturum loco qui non ex uestigio ad castra cornelia naues traduxisset qua pronuntiatione facta temporis puncto sublatis ancoris omnes uticam relinquunt et quo imperatum est transeunt quae res omnium rerum copia compleuit exercitum  his rebus gestis curio se in castra ad bagradam recipit atque uniuersi exercitus conclamatione imperator appellatur posteroque die uticam exercitum ducit et prope oppidum castra ponit nondum opere castrorum perfecto equites ex statione nuntiant magna auxilia equitum peditumque ab rege missa uticam uenire eodemque tempore uis magna pulueris cernebatur et uestigio temporis primum agmen erat in conspectu nouitate rei curio permotus praemittit equites qui primum impetum sustineant ac morentur ipse celeriter ab opere  deductis legionibus aciem instruit equitesque committunt proelium et priusquam plane legiones explicari et consistere possent tota auxilia regis impedita ac perturbata quod nullo ordine et sine timore iter fecerant in fugam se coiciunt equitatuque omni fere incolumi quod se per litora celeriter in oppidum recipit magnum peditum numerum interficiunt  proxima nocte centuriones marsi duo ex castris curionis cum manipularibus suis xxii ad attium uarum perfugiunt hi siue uere quam habuerant opinionem ad eum perferunt siue etiam auribus uari seruiuntnam quae uolumus ea credimus libenter et quae sentimus ipsi reliquos sentire speramusconfirmant quidem certe totius exercitus animos alienos esse a curione maximeque opus esse in conspectum exercitus uenire et conloquendi dare facultatem qua opinione adductus uarus postero die mane legiones ex castris educit facit idem curio atque una ualle non magna interiecta suas uterque copias instruit  erat in exercitu uari sex quintilius uarus quem fuisse corfinii supra demonstratum est hic dimissus a caesare in africam uenerat legionesque eas traduxerat curio quas superioribus temporibus corfinio receperat caesar adeo ut paucis mutatis centurionibus idem ordines manipulique constarent hanc nanctus appellationis causam quintilius circumire aciem curionis atque obsecrare milites coepit ne primi sacramenti quod apud domitium atque apud se quaestorem dixissent memoriam deponerent neu contra eos arma ferrent qui eadem essent usi fortuna eademque in obsi  dione perpessi neu pro iis pugnarent a quibus per contumeliam perfugae appellarentur huc pauca ad spem largitionis addidit quae ab sua liberalitate si se atque attium secuti essent expectare deberent hac habita oratione nullam in partem ab exercitu curionis fit significatio atque ita suas uterque copias reducit  atque in castris curionis magnus omnium incessit timor animis is uariis hominum sermonibus celeriter augetur unusquisque enim opiniones fingebat et ad id quod ab alio audierat sui aliquid timoris addebat hoc ubi uno auctore ad plures permanauerat atque alius alii tradiderat plures auctores eius rei uidebantur ciuile bellum genus hominum quod liceret libere facere et sequi quod uellet legiones hae quae paulo ante apud aduersarios fuerant nam etiam caesaris beneficia mutauerat consuetudo qua offerrentur municipia etiam diuersis partibus coniunctaaeque enim ex marsis paelignisque ueniebant ut qui superiore nocte in contuberniis commilitonesque nonnulli grauiora sermones militum dubia durius accipiebantur nonnulla etiam ab his qui diligentiores uideri uolebant fingebantur  quibus de causis consilio conuocato de summa rerum deliberare incipit erant sententiae quae conandum omnibus modis castraque uari oppugnanda censerent quod in huiusmodi militum consiliis otium maxime contrarium esse arbitrarentur postremo praestare dicebant per uirtutem in pugna belli fortunam experiri quam desertos et circumuentos ab suis gra  uissimum supplicium perpeti erant qui censerent de tertia uigilia in castra cornelia recedendum ut maiore spatio temporis interiecto militum mentes sanarentur simul siquid grauius accidisset magna multitudine nauium et tutius et facilius in siciliam receptus daretur  curio utrumque improbans consilium quantum alteri sententiae deesset animi tantum alteri superesse dicebat hos turpissimae fugae rationem habere illos etiam iniquo loco dimicandum putare qua enim inquit fiducia et opere et natura loci munitissima castra expugnari posse confidimus aut uero quid proficimus si accepto magno detrimento ab oppugnatione castrorum discedimus quasi non et felicitas rerum gestarum exercitus beneuolentiam imperatoribus et res aduersae odia concilient castrorum autem mutatio quid habet nisi turpem fugam et desperationem omnium et alienationem exercitus nam neque pudentis suspicari oportet sibi parum credi neque improbos scire sese timeri quod illis licentiam timor augeat noster his suspicio studia deminuat quodsi iam inquit haec explorata habeamus quae de exercitus alienatione dicuntur quae quidem ego aut omnino falsa aut certe minora opinione esse confido quanto haec dissimulari et occultari quam per nos confirmari praestet an non uti corporis uulnera ita exercitus incommoda sunt tegenda ne spem aduersariis augeamus at etiam ut media nocte proficiscamur addunt quo maiorem credo licentiam habeant qui peccare conentur namque huiusmodi res aut pu  dore aut metu tenentur quibus rebus nox maxime aduersaria est quare neque tanti sum animi ut sine spe castra obpugnanda censeam neque tanti timoris uti spe deficiam atque omnia prius experienda arbitror magnaque ex parte iam me una uobiscum de re iudicium facturum confido  dimisso consilio contionem aduocat militum commemorat quo sit eorum usus studio ad corfinium caesar ut magnam partem italiae beneficio atque auctoritate eorum suam fecerit uos enim uestrumque factum inquit omnia deinceps municipia sunt secuta neque sine causa et caesar amicissime de uobis et illi grauissime iudicauerunt pompeius enim nullo proelio pulsus uestri facti praeiudicio demotus italia excessit caesar me quem sibi carissimum habuit prouinciam siciliam atque africam sine quibus urbem atque italiam tueri non potest uestrae fidei commisit at sunt qui uos hortentur ut a nobis desciscatis quid enim est illis optatius quam uno tempore et nos circumuenire et uos nefario scelere obstringere aut quid irati grauius de uobis sentire possunt quam ut eos prodatis qui se uobis omnia debere iudicant in eorum potestatem ueniatis qui se per uos perisse existimant an uero in hispania res gestas caesaris non audistis duos pulsos exercitus duos superatos duces duas receptas prouincias haec acta diebus xl quibus in conspectum aduersariorum uenerit caesar an qui incolumes resistere non potuerunt perditi resistant uos autem incerta uictoria caesarem secuti diiudicata iam belli fortuna uictum sequamini cum uestri officii praemia percipere debeatis desertos enim se ac proditos a uobis dicunt et prioris                            sacramenti mentionem faciunt uosne uero l domitium  an uos domitius deseruit nonne extremam pati fortunam paratos proiecit ille non sibi clam uobis salutem fuga petiuit non proditi per illum caesaris beneficio estis conseruati sacramento quidem uos tenere qui potuit cum proiectis fascibus et deposito imperio priuatus et captus ipse in alienam uenisset potestatem relinquitur noua religio ut eo neglecto sacramento quo tenemini respiciatis illud quod deditione ducis et capitis deminutione sublatum est at credo si caesarem probatis in me offenditis qui de meis in uos meritis praedicaturus non sum quae sunt adhuc et mea uoluntate et uestra exspectatione leuiora sed tamen sui laboris milites semper euentu belli praemia petiuerunt qui qualis sit futurus ne uos quidem dubitatis diligentiam quidem nostram aut quem ad finem adhuc res processit fortunam cur praeteream an paenitet uos quod saluum atque incolumem exercitum nulla omnino naui desiderata traduxerim quod classem hostium primo impetu adueniens profligauerim quod bis per biduum equestri proelio superauerim quod ex portu sinuque aduersariorum cc naues oneratas abduxerim eoque illos compulerim ut neque pedestri itinere neque nauibus commeatu iuuari possint hac uos fortuna atque his ducibus repudiatis corfiniensem ignominiam italiae fugam hispaniarum deditionemafrici belli praeiudiciasequimini equidem me caesaris militem dici uolui uos me imperatoris nomine appellauistis cuius si uos paenitet uestrum uobis  beneficium remitto mihi meum restituite nomen ne ad contumeliam honorem dedisse uideamini  qua oratione permoti milites crebro etiam dicentem interpellabant ut magno cum dolore infidelitatis suspicionem sustinere uiderentur discedentem uero ex contione uniuersi cohortantur magno sit animo neubi dubitet proelium committere et suam fidem uirtutemque experiri quo facto commutata omnium et uoluntate et opinione consensu suorum constituit curio cum primum sit data potestas proelio rem committere posteroque die productos eodem loco quo superioribus diebus constiterat in acie conlocat ne uarus quidem attius dubitat copias producere siue sollicitandi milites siue aequo loco dimicandi detur occasio ne facultatem praetermittat  erat uallis inter duas acies ut supra demonstratum est non ita magna at difficili et arduo ascensu hanc uterque si aduersariorum copiae transire conarentur expectabat quo aequiore loco proelium committeret simul ab sinistro cornu p atti equitatus omnis et una leuis armaturae interiecti conplures cum se in uallem demitterent cernebantur ad eos curio equitatum et duas marrucinorum cohortis mittit quorum primum impetum equites hostium non tulerunt sed admissis equis ad suos refugerunt relicti ab his qui una procurrerant leuis armaturae circumueniebantur atque interficiebantur ab nostris huc tota uari conuersa acies suos fugere et concidi uidebat tum rebilus legatus caesaris quem curio secum ex sicilia duxerat quod magnum habere usum  in re militari sciebat perterritum inquit hostem uides curio quid dubitas uti temporis opportunitate ille unum elocutus ut memoria tenerent milites ea quae pridie sibi confirmassent sequi se iubet et praecurrit ante omnes adeoque erat impedita uallis ut in ascensu nisi subleuati a suis primi non facile eniterentur sed praeoccupatus animus attianorum militum timore et fuga et caede suorum nihil de resistendo cogitabat omnesque iam se ab equitatu circumueniri arbitrabantur itaque priusquam telum adigi possit aut nostri propius accederent omnis uari acies terga uertit seque in castra recepit  qua in fuga fabius paelignus quidam ex infimis ordinibus de exercitu curionis primum agmen fugientium consecutus magna uoce uarum nomine appellans requirebat uti unus esse ex eius militibus et monere aliquid uelle ac dicere uideretur ubi ille saepius appellatus aspexit ac restitit et quis esset aut quid uellet quaesiuit umerum apertum gladio appetit paulumque afuit quin uarum interficeret quod ille periculum sublato ad eius conatum scuto uitauit fabius a proximis militibus circumuentus interficitur hac fugientium multitudine ac turba portae castrorum occupantur atque iter impeditur pluresque in eo loco sine uulnere quam in proelio aut fuga intereunt neque multum afuit quin etiam castris expellerentur ac nonnulli protinus eodem cursu in oppidum contenderunt sed cum loci natura et munitio castrorum adiri tunc prohibebat tum quod ad proelium egressi curionis milites iis rebus indigebant quae ad oppugnationem castrorum erant usui itaque curio exercitum in castra reducit suis omnibus praeter fabium incolumibus ex  numero aduersariorum circiter dc interfectis ac m uulneratis qui omnes discessu curionis multique praeterea per simulationem uulnerum ex castris in oppidum propter timorem sese recipiunt qua re animaduersa uarus et terrore exercitus cognito bucinatore in castris et paucis ad speciem tabernaculis relictis de tertia uigilia silentio exercitum in oppidum reducit  postero die curio obsidere uticam ualloque circummunire instituit erat in oppido multitudo insolens belli diuturnitate otii uticenses pro quibusdam caesaris in se beneficiis illi amicissimi conuentus is qui ex uariis generibus constaret terror ex superioribus proeliis magnus itaque de deditione omnes iam palam loquebantur et cum p attio agebant ne sua pertinacia omnium fortunas perturbari uellet haec cum agerentur nuntii praemissi ab rege iuba uenerunt qui illum adesse cum magnis copiis dicerent et de custodia ac defensione urbis hortarentur quae res eorum perterritos animos confirmauit  nuntiabantur haec eadem curioni sed aliquamdiu fides fieri non poterat tantam habebat suarum rerum fiduciam iamque caesaris in hispania res secundae in africam nuntiis ac litteris perferebantur quibus omnibus rebus sublatus nihil contra se regem nisurum existimabat sed ubi certis auctoribus comperit minus u et xx milibus longe ab utica eius copias abesse relictis munitionibus sese in castra cornelia recepit huc frumentum comportare castra munire materiam conferre coepit statimque in siciliam misit uti duae legiones reliquusque equitatus ad se mitteretur castra erant ad bellum ducendum aptissima natura et loci munitione et maris propinquitate  et aquae et salis copia cuius magna uis iam ex proximis erat salinis eo congesta non materia multitudine arborum non frumentum cuius erant plenissimi agri deficere poterat itaque omnium suorum consensu curio reliquas copias expectare et bellum ducere parabat  his constitutis rebus probatisque consiliis ex perfugis quibusdam oppidanis audit iubam reuocatum finitimo bello et controuersiis leptitanorum restitisse in regno et saburram eius praefectum cum mediocribus copiis missum uticae adpropinquare his auctoribus temere credens consilium commutat et proelio rem committere constituit multum ad hanc rem probandam adiuuat adulescentia magnitudo animi superioris temporis prouentus fiducia rei bene gerendae his rebus impulsus equitatum omnem prima nocte ad castra hostium mittit ad flumen bagradam quibus praeerat saburra de quo ante erat auditum sed rex cum omnibus copiis insequebatur et ui milium passuum interuallo ab saburra consederat equites missi nocte iter conficiunt imprudentisque atque inopinantis hostis adgrediuntur numidae enim quadam barbara consuetudine nullis ordinibus passim consederant hos oppressos somno dispersos adorti magnum eorum numerum interficiunt multi perterriti profugiunt quo facto ad curionem equites reuertuntur captiuosque ad eum reducunt  curio cum omnibus copiis quarta uigilia exierat cohortibus u castris praesidio relictis progressus milia passuum ui equites conuenit rem gestam cognouit ex captiuis quaerit quis castris ad bagradam praesit respondent saburram reliqua studio itineris con                           ficiendi quaerere praetermittit proximaque respiciens  signa uidetisne inquit milites captiuorum orationem cum perfugis conuenire abesse regem exiguas esse copias missas quae paucis equitibus pares esse non potuerint proinde ad praedam ad gloriam properate ut iam de praemiis uestris et de referenda gratia cogitare incipiamus erant per se magna quae gesserant equites praesertim cum eorum exiguus numerus cum tanta multitudine numidarum conferretur haec tamen ab ipsis inflatius commemorabantur ut de suis homines laudibus libenter praedicant multa praeterea spolia praeferebantur capti homines equitesque producebantur ut quidquid intercederet temporis hoc omne uictoriam morari uideretur ita spei curionis militum studia non deerant equites sequi iubet sese iterque accelerat ut quam maxime ex fuga perterritos adoriri posset at illi itinere totius noctis confecti subsequi non poterant atque alii alio loco resistebant ne haec quidem res curionem ad spem morabatur  iuba certior factus a saburra de nocturno proelio ii milia hispanorum et gallorum equitum quos suae custodiae causa circum se habere consuerat et peditum eam partem cui maxime confidebat saburrae summittit ipse cum reliquis copiis elephantisque lx lentius subsequitur suspicatus praemissis equitibus ipsum adfore curionem saburra copias equitum peditumque instruit atque his imperat ut simulatione timoris paulatim cedant ac pedem referant sese cum opus esset signum proelii daturum et quod rem postulare cognouisset imperaturum curio ad superiorem spem addita praesentis temporis opinione hostes fugere arbitratus copias ex locis superioribus in campum deducit   quibus ex locis cum longius esset progressus confecto iam labore exercitu xui milium spatio constitit dat suis signum saburra aciem constituit et circumire ordines atque hortari incipit sed peditatu dumtaxat procul ad speciem utitur equites in aciem inmittit non deest negotio curio suosque hortatur ut spem omnem in uirtute reponant ne militibus quidem ut defessis neque equitibus ut paucis et labore confectis studium ad pugnandum uirtusque deerat sed hi erant numero cc reliqui in itinere substiterant hi quamcumque in partem impetum fecerant hostes loco cedere cogebant sed neque longius fugientes prosequi nec uehementius equos incitare poterant at equitatus hostium ab utroque cornu circumire aciem nostram et auersos proterere incipit cum cohortes ex acie procucurrissent numidae integri celeritate impetum nostrorum effugiebant rursusque ad ordines suos se recipientes circumibant et ab acie excludebant sic neque in loco manere ordinesque seruare neque procurrere et casum subire tutum uidebatur hostium copiae submissis ab rege auxiliis crebro augebantur nostros uires lassitudine deficiebant simul ii qui uulnera acceperant neque acie excedere neque in locum tutum referri poterant quod tota acies equitatu hostium circumdata tenebatur hi de sua salute desperantes ut extremo uitae tempore homines facere consuerunt aut suam mortem miserabantur aut parentes suos commendabant siquos ex eo periculo fortuna seruare potuisset plena erant omnia timoris et luctus  curio ubi perterritis omnibus neque cohortationes suas neque preces audiri intellegit unam ut in miseris rebus spem reliquam salutis esse arbitratus  proximos colles capere uniuersos atque eo signa inferri iubet hos quoque praeoccupat missus a saburra equitatus tum uero ad summam desperationem nostri perueniunt et partim fugientes ab equitatu interficiuntur partim integri procumbunt hortatur curionem cn domitius praefectus equitum cum paucis equitibus circumsistens ut fuga salutem petat atque in castra contendat et se ab eo non discessurum pollicetur at curio numquam se amisso exercitu quem a caesare suae fidei commissum acceperit in eius conspectum reuersurum confirmat atque ita proelians interficitur equites ex proelio perpauci se recipiunt sed ii quos ad nouissimum agmen equorum reficiendorum causa substitisse demonstratum est fuga totius exercitus procul animaduersa sese incolumes in castra conferunt milites ad unum omnes interficiuntur  his rebus cognitis marcius rufus quaestor in castris relictus a curione cohortatur suos ne animo deficiant illi orant atque obsecrant ut in siciliam nauibus reportentur pollicetur magistrisque imperat nauium ut primo uespere omnes scaphas ad litus adpulsas habeant sed tantus fuit omnium terror ut alii adesse copias iubae dicerent alii cum legionibus instare uarum iamque se puluerem uenientium cernere quarum rerum nihil omnino acciderat alii classem hostium celeriter aduolaturam suspicarentur itaque perterritis omnibus sibi quisque consulebat qui in classe erant proficisci properabant horum fuga nauium onerariarum magistros incitabat pauci lenunculi ad officium imperiumque conueniebant sed tanta erat completis litoribus contentio qui potissimum ex magno numero conscenderent ut multitudine atque  onere nonnulli deprimerentur reliqui hoc timore propius adire tardarentur  quibus rebus accidit ut pauci milites patresque familiae qui aut gratia aut misericordia ualerent aut naues adnare possent recepti in siciliam incolumes peruenirent reliquae copiae missis ad uarum noctu legatorum numero centurionibus sese ei dediderunt quorum cohortes militum postero die ante oppidum iuba conspicatus suam esse praedicans praedam magnam partem eorum interfici iussit paucos electos in regnum remisit cum uarus suam fidem ab eo laedi quereretur neque resistere auderet ipse equo in oppidum uectus prosequentibus compluribus senatoribus quo in numero erat ser sulpicius et licinius damasippus paucis diebus quae fieri uellet uticae constituit atque imperauit diebus aeque post paucis se in regnum cum omnibus copiis recepit  liber secundus dictatore habente comitia caesare consules creantur iulius caesar et p seruilius is enim erat annus quo per leges ei consulem fieri liceret his rebus confectis cum fides tota italia esset angustior neque creditae pecuniae soluerentur constituit ut arbitri darentur per eos fierent aestimationes possessionum et rerum quanti quaeque earum ante bellum fuisset atque eae creditoribus traderentur hoc et ad timorem nouarum tabularum tollendum minuendumque qui fere bella et ciuiles dissensiones sequi consueuit et ad debitorum tuendam existimationem esse aptissimum existimauit item praetoribus tribunisque plebis rogationes ad populum ferentibus nonnullos ambitus pompeia lege damnatos illis temporibus quibus in urbe praesidia legionum pompeius habuerat quae iudicia aliis audientibus iudicibus aliis sententiam ferentibus singulis diebus erant perfecta in integrum restituit qui se illi initio ciuilis belli obtulerant si sua opera in bello uti uellet proinde aestimans ac si usus esset quoniam sui fecissent potestatem statuerat enim prius  hos iudicio populi debere restitui quam suo beneficio uideri receptos ne aut ingratus in referenda gratia aut arrogans in praeripiendo populi beneficio uideretur  his rebus et feriis latinis comitiisque omnibus perficiendis xi dies tribuit dictaturaque se abdicat et ab urbe proficiscitur brundisiumque peruenit eo legiones xii equitatum omnem uenire iusserat sed tantum nauium repperit ut anguste xu milia legionariorum militum d equites transportari possent hoc unum inopia nauium caesari ad celeritatem conficiendi belli defuit atque eae ipsae copiae hoc infrequentiores inponuntur quod multi galli tot bellis defecerant longumque iter ex hispania magnum numerum deminuerat et grauis autumnus in apulia circumque brundisium ex saluberrimis galliae et hispaniae regionibus omnem exercitum ualetudine temptauerat  pompeius annuum spatium ad conparandas copias nactus quod uacuum a bello atque ab hoste otiosum fuerat magnam ex asia cycladibusque insu                                        lis corcyra athenis ponto bithynia syria cilicia phoenice aegypto classem coegerat magnam omnibus locis aedificandam curauerat magnam imperatam asiae syriae regibusque omnibus et dynastis et tetrarchis et liberis achaiae populis pecuniam exegerat magnam societates earum prouinciarum quas ipse obtinebat sibi numerare coegerat  legiones effecerat ciuium romanorum uiiii u ex italia quas traduxerat unam ex cilicia ueteranam quam factam ex duabus gemellam appellabat unam ex creta et macedonia ex ueteranis militibus  qui dimissi a superioribus imperatoribus in his prouinciis consederant duas ex asia quas lentulus consul conscribendas curauerat praeterea magnum numerum ex thessalia boeotia achaia epiroque supplementi nomine in legiones distribuerat his antonianos milites admiscuerat praeter has expectabat cum scipione ex syria legiones ii sagittarios creta lacedaemone ex ponto atque syria reliquisque ciuitatibus iii milia numero habebat funditorum cohortes sexcenarias ii equites uii milia ex quibus dc gallos deiotarus adduxerat d ariobarzanes ex cappadocia ad eundem numerum cotus ex thracia dederat et sadalam filium miserat ex macedonia cc erant quibus rhascypolis praeerat excellenti uirtute d ex gabinianis alexandria gallos germanosque quos ibi a gabinius praesidii causa apud regem ptolomaeum reliquerat pompeius filius cum classe adduxerat dccc ex seruis suis pastorumque suorum numero coegerat ccc tarcondarius castor et domnilaus ex gallograecia dederanthorum alter una uenerat alter filium miserat cc ex syria a commageno antiocho cui magna pompeius praemia tribuit missi erant in his plerique hippotoxotae huc dardanos bessos partim mercennarios partim imperio aut gratia comparatos item macedones thessalos ac reliquarum gentium et ciuitatum adiecerat atque eum quem supra demonstrauimus numerum expleuerat   frumenti uim maximam ex thessalia asia aegypto creta cyrenis reliquisque regionibus comparauerat hiemare dyrrachii apolloniae omnibusque oppidis maritimis constituerat ut mare transire caesarem prohiberet eiusque rei causa omni ora maritima classem disposuerat praeerat aegyptiis nauibus pompeius filius asiaticis d laelius et c triarius syriacis c cassius rhodiis c marcellus cum c coponio liburnicae atque achaicae classi scribonius libo et m octauius toti tamen officio maritimo m bibulus praepositus cuncta administrabat ad hunc summa imperii respiciebat  caesar ut brundisium uenit contionatus apud milites quoniam prope ad finem laborum ac periculorum esset peruentum aequo animo mancipia atque inpedimenta in italia relinquerent ipsi expediti naues conscenderent quo maior numerus militum posset inponi omniaque ex uictoria et ex sua liberalitate sperarent conclamantibus omnibus imperaret quod uellet quodcumque imperauisset se aequo animo esse facturos ii nonas ianuarias naues soluit impositae ut supra demonstratum est legiones uii postridie terram attigit cerauniorum saxa inter et alia loca periculosa quietam nanctus stationem et portus omnes timens quod teneri ab aduersariis arbitrabantur ad eum locum qui appellabatur palaeste omnibus nauibus ad unam incolumibus milites exposuit   erat orici lucretius uespillo et minucius rufus cum asiaticis nauibus xuiii quibus iussu d laelii praeerant m bibulus cum nauibus cx corcyrae sed neque hi sibi confisi ex portu prodire sunt ausi cum caesar omnino xii naues longas praesidio duxisset in quibus erant constratae iiii neque bibulus impeditis nauibus dispersisque remigibus satis mature occurrit quod prius ad continentem uisus est caesar quam de eius aduentu fama omnino in eas regiones perferretur  expositis militibus naues eadem nocte brundisium a caesare remittuntur ut reliquae legiones equitatusque transportari possent huic officio praepositus erat fufius calenus legatus qui celeritatem in transportandis legionibus adhiberet sed serius a terra prouectae naues neque usae nocturna aura in redeundo offenderunt bibulus enim corcyrae certior factus de aduentu caesaris sperans alicui se parti onustarum nauium occurrere posse inanibus occurrit et nactus circiter xxx in eas indiligentiae suae ac doloris iracundiam erupit omnesque incendit eodemque igne nautas dominosque nauium interfecit magnitudine poenae reliquos terreri sperans hoc confecto negotio a sasonis ad orici portum stationes litoraque omnia longe lateque classibus occupauit custodiisque diligentius dispositis ipse grauissima hieme in nauibus excubans neque ullum laborem aut munus despiciens neque subsidium exspectans si in caesaris complexum uenire posset    discessu liburnarum ex illyrico m octauius cum iis quas habebat nauibus salonas peruenit ibi concitatis dalmatis reliquisque barbaris issam a caesaris amicitia auertit conuentum salonis cum neque pollicitationibus neque denuntiatione periculi permouere posset oppidum oppugnare instituit est autem oppidum et loci natura et colle munitum sed celeriter ciues romani ligneis effectis turribus sese munierunt et cum essent infirmi ad resistendum propter paucitatem hominum crebris confecti uulneribus ad extremum auxilium descenderunt seruosque omnes puberes liberauerunt et praesectis omnium mulierum crinibus tormenta effecerunt quorum cognita sententia octauius quinis castris oppidum circumdedit atque uno tempore obsidione et oppugnationibus eos premere coepit illi omnia perpeti parati maxime a re frumentaria laborabant cui re missis ad caesarem legatis auxilium ab eo petebant reliqua ut poterant incommoda per se sustinebant et longo interposito spatio cum diuturnitas oppugnationis neglegentiores octauianos effecisset nacti occasionem meridiani temporis discessu eorum pueris mulieribusque in muro dispositis nequid cotidianae consuetudinis desideraretur ipsi manu facta cum iis quos nuper maxime liberauerant in proxima octaui castra inruperunt his expugnatis eodem impetu altera sunt adorti inde tertia et quarta et deinceps reliqua omnibusque eos castris expulerunt et magno numero interfecto reliquos atque ipsum octauium in naues confugere coegerunt hic  fuit oppugnationis exitus iamque hiems adpropinquabat et tantis detrimentis acceptis octauius desperata oppugnatione oppidi dyrrachium sese ad pompeium recepit  demonstrauimus l uibullium rufum pompei praefectum bis in potestatem peruenisse caesaris atque ab eo esse dimissum semel ad corfinium iterum in hispania hunc pro suis beneficiis caesar idoneum iudicauerat quem cum mandatis ad cn pompeium mitteret eundemque apud cn pompeium auctoritatem habere intellegebat erat autem haec summa mandatorum debere utrumque pertinaciae finem facere et ab armis discedere neque amplius fortunam periclitari satis esse magna utrimque incommoda accepta quae pro disciplina et praeceptis habere possent ut reliquos casus timerent illum italia expulsum amissa sicilia et sardinia duabusque hispaniis et cohortibus in italia atque hispania ciuium romanorum c atque xxx se morte curionis et detrimento africani exercitus et antoni militumque deditione ad curictam proinde sibi ac rei publicae parcerent cum quantum in bello fortuna posset iam ipsi incommodis suis satis essent documento hoc unum esse tempus de pace agendi dum sibi uterque confideret et pares ambo uiderentur si uero alteri paulum modo tribuisset fortuna non esse usurum condicionibus pacis eum qui superior uideretur neque fore aequa parte contentum qui se omnia habiturum confideret condiciones pacis quoniam antea conuenire non potuissent romae ab senatu et a populo peti debere interesse id rei publicae et ipsis placere oportere si  uterque in contione statim iurauisset se triduo proximo exercitum dimissurum depositis armis auxiliisque quibus nunc confiderent necessario populi senatusque  iudicio fore utrumque contentum haec quo facilius pompeio probari possent omnes suas terrestres urbiumque copias dimissurum      uibullius his expositis corcyrae non minus necessarium esse existimauit de repentino aduentu caesaris pompeium fieri certiorem uti ad id consilium capere posset ante quam de mandatis agi inciperetur atque ideo continuato nocte ac die itinere atque omnibus oppidis mutatis ad celeritatem iumentis ad pompeium contendit ut adesse caesarem nuntiaret pompeius erat eo tempore in candauia iterque ex macedonia in hiberna apolloniam dyrrachiumque habebat sed re noua perturbatus maioribus itineribus apolloniam petere coepit ne caesar orae maritimae ciuitates occuparet at ille expositis militibus eodem die oricum proficiscitur quo cum uenisset l torquatus qui iussu pompei oppido praeerat praesidiumque ibi parthinorum habebat conatus portis clausis oppidum defendere cum graecos murum ascendere atque arma capere iuberet illi autem se contra imperium populi romani pugnaturos negarent oppidani autem etiam sua sponte caesarem recipere conarentur desperatis omnibus auxiliis portas aperuit et se atque oppidum caesari dedidit incolumisque ab eo conseruatus est  recepto caesar orico nulla interposita mora apolloniam proficiscitur eius aduentu audito l sta  berius qui ibi praeerat aquam comportare in arcem atque eam munire obsidesque ab apolloniatibus exigere coepit illi uero daturos se negare neque portas consuli praeclusuros neque sibi iudicium sumpturos contra atque omnis italia populus romanus iudicauisset quorum cognita uoluntate clam profugit apollonia staberius illi ad caesarem legatos mittunt oppidoque recipiunt hos sequuntur byllidenses amantini et reliquae finitimae ciuitates totaque epirus et legatis ad caesarem missis quae imperaret facturos pollicentur  at pompeius cognitis his rebus quae erant orici atque apolloniae gestae dyrrachio timens diurnis eo nocturnisque itineribus contendit simul caesar adpropinquare dicebatur tantusque terror incidit eius exercitu quod properans noctem die coniunxerat neque iter intermiserat ut paene omnes ex epiro finitimisque regionibus signa relinquerent complures arma proicerent ac fugae simile iter uideretur sed cum prope dyrrachium pompeius constitisset castraque metari iussisset perterrito etiam tum exercitu princeps labienus procedit iuratque se eum non deserturum eundemque casum subiturum quemcumque ei fortuna tribuisset hoc idem reliqui iurant legati hos tribuni militum centurionesque sequuntur atque idem omnis exercitus iurat caesar praeoccupato itinere ad dyrrachium finem properandi facit castraque ad flumen apsum ponit in finibus apolloniatium ut castellis uigi  liisque bene meritae ciuitates tutae essent praesidio ibique reliquarum ex italia legionum aduentum expectare et sub pellibus hiemare constituit hoc idem pompeius fecit et trans flumen apsum positis castris eo copias omnes auxiliaque conduxit  calenus legionibus equitibusque brundisii in naues inpositis ut erat praeceptum a caesare quantam nauium facultatem habebat naues soluit paulumque a portu progressus litteras a caesare accepit quibus est certior factus portus litoraque omnia classibus aduersariorum teneri quo cognito se in portum recipit nauesque omnes reuocat una ex his quae perseuerauit neque imperio caleni obtemperauit quod erat sine militibus priuatoque consilio administrabatur delata oricum atque a bibulo expugnata est qui de seruis liberisque omnibus ad inpuberes supplicium sumit et ad unum interficit ita exiguo tempore magnoque casu totius exercitus salus constitit  bibulus ut supra demonstratum est erat in classe ad oricum et sicuti mari portibusque caesarem prohibebat ita ipse omni terra earum regionum prohibebatur praesidiis enim dispositis omnia litora a caesare tenebantur neque lignandi atque aquandi neque naues ad terram religandi potestas fiebat erat res in magna difficultate summisque angustiis rerum necessariarum premebantur adeo ut cogerentur sicuti reliquum commeatum ita ligna atque aquam corcyra nauibus onerariis supportare atque etiam uno tempore accidit ut difficilioribus usi tempestatibus ex pellibus  quibus erant tectae naues nocturnum excipere rorem cogerentur quas tamen difficultates patienter atque aequo animo ferebant neque sibi nudanda litora et relinquendos portus existimabant sed cum essent in quibus demonstraui angustiis ac se libo cum bibulo coniunxisset loquuntur ambo ex nauibus cum m acilio et statio murco legatis quorum alter oppidi muris alter praesidiis terrestribus praeerat uelle se de maximis rebus cum caesare loqui si sibi eius rei facultas detur huc addunt pauca rei confirmandae causa ut de compositione acturi uiderentur interim postulant ut sint indutiae atque ab iis impetrant magnum enim quod adferebant uidebatur et caesarem id summe sciebant cupere et profectum aliquid uibulli mandatis existimabatur  caesar eo tempore cum legione una profectus ad recipiendas ulteriores ciuitates et rem frumentariam expediendam qua anguste utebatur erat ad buthrotum oppidum quod est oppositum corcyrae ibi certior ab acilio et murco per litteras factus de postulatis libonis et bibuli legionem relinquit ipse oricum reuertitur eo cum uenisset euocantur illi ad conloquium prodit libo atque excusat bibulum quod is iracundia summa erat inimicitiasque habebat etiam priuatas cum caesare ex aedilitate et praetura conceptas ob eam causam conloquium uitasse ne res maximae spei maximaeque utilitatis eius iracundia impedirentur suam pompei summam esse ac fuisse  semper uoluntatem ut componeretur atque ab armis discederetur sed potestatem eius rei nullam habere propterea quod de consilii sententia summam belli rerumque omnium pompeio permiserint sed postulatis caesaris cognitis missuros ad pompeium atque illum reliqua per se acturum hortantibus ipsis interea manerent indutiae dum ab illo rediri posset neue alter alteri noceret huc addit pauca de causa et de copiis auxiliisque suis  quibus rebus neque tum respondendum caesar existimauit neque nunc ut memoriae prodatur satis causae putamus postulabat caesar ut legatos sibi ad pompeium sine periculo mittere liceret idque ipsi fore reciperent aut acceptos per se ad eum perducerent quod ad indutias pertineret sic belli rationem esse diuisam ut illi classe naues auxiliaque sua impedirent ipse ut aqua terraque eos prohiberet si hoc sibi remitti uellent remitterent ipsi de maritimis custodiis si illud tenerent se quoque id retenturum nihilominus tamen agi posse de compositione ut haec non remitterentur neque hanc rem illi esse impedimento libo neque legatos caesaris recipere neque periculum praestare eorum sed totam rem ad pompeium reicere unum instare de indutiis uehementissimeque contendere quem ubi caesar intellexit praesentis periculi atque inopiae uitandae causa omnem orationem instituisse neque ullam spem aut condicionem pacis adferre ad reliquam cogitationem belli sese recepit  bibulus multos dies terra prohibitus et grauiore morbo ex frigore ac labore inplicitus cum neque curari posset neque susceptum officium deserere uel  let uim morbi sustinere non potuit eo mortuo ad neminem unum summa imperii redit sed separatim suam quisque classem ad arbitrium suum administrabat uibullius sedato tumultu quem repentinus caesaris aduentus concitauerat ubi primum e re uisum est adhibito libone et l lucceio et theophane quibuscum communicare de maximis rebus pompeius consueuerat de mandatis caesaris agere instituit quem ingressum in sermonem pompeius interpellauit et loqui plura prohibuit quid mihi inquit aut uita aut ciuitate opus est quam beneficio caesaris habere uidebor cuius rei opinio tolli non poterit cum in italiam ex qua profectus sum    reductus existimabor bello per                                                       fecto ab iis caesar haec facta cognouit qui sermoni interfuerunt conatus tamen nihilominus est aliis rationibus per conloquia de pace agere  inter bina castra pompei atque caesaris unum flumen tantum intererat apsus crebraque inter se conloquia milites habebant neque ullum interim telum per pactiones loquentium traiciebatur mittit p uatinium legatum ad ripam ipsam fluminis qui ea quae maxime ad pacem pertinere uiderentur ageret et crebro magna uoce pronuntiaret liceretne ciuibus ad ciues de pace duos legatos mittere quod etiam fugitiuis ab saltu pyrenaeo praedonibusque licuisset praesertim cum id agerent ne ciues cum ciuibus armis decertarent multa suppliciter locutus ut de sua atque  omnium salute debebat silentioque ab utrisque militibus auditus responsum est ab altera parte aulum uarronem profiteri se altera die ad conloquium uenturum atque una uisurum quemadmodum tuto legati uenire et quae uellent exponere possent certumque ei rei tempus constituitur quo cum esset postero die uentum magna utrimque multitudo conuenit magnaque erat expectatio eius rei atque omnium animi intenti esse ad pacem uidebantur qua ex frequentia t labienus prodit summissa oratione loqui de pace atque altercari cum uatinio incipit quorum mediam orationem interrumpunt subito undique tela immissa quae ille obtectus armis militum uitauit uulnerantur tamen complures in his cornelius balbus m plotius l tiburtius centuriones militesque nonnulli tum labienus desinite ergo de conpositione loqui nam nobis nisi caesaris capite relato pax esse nulla potest  isdem temporibus m caelius rufus praetor causa debitorum suscepta initio magistratus tribunal suum iuxta c treboni praetoris urbani sellam conlocauit et siquis appellauisset de aestimatione et de solutionibus quae per arbitrum fierent ut caesar praesens constituerat fore auxilio pollicebatur sed fiebat aequitate decreti et humanitate treboni qui his temporibus clementer et moderate ius dicendum existimabat ut reperiri non possent a quibus initium appellandi nasceretur nam fortasse inopiam excusare et calamitatem aut propriam suam aut temporum queri et difficultates auctionandi proponere etiam mediocris  est animi integras uero tenere possessiones qui se debere fateantur cuius animi aut cuius impudentiae est itaque hoc qui postularet reperiebatur nemo atque ipsis ad quorum commodum pertinebat durior inuentus est caelius et ab hoc profectus initio ne frustra ingressus turpem causam uideretur legem promulgauit ut sexenni die sine usuris creditae pecuniae soluantur  cum resisteret seruilius consul reliquique magistratus et minus opinione sua efficeret ad hominum excitanda studia sublata priore lege duas promulgauit unam qua mercedes habitationum annuas conductoribus donauit aliam tabularum nouarum impetuque multitudinis in c trebonium facto et nonnullis uulneratis eum de tribunali deturbauit de quibus rebus seruilius consul ad senatum rettulit senatusque caelium ab re publica remouendum censuit hoc decreto eum consul senatu prohibuit et contionari conantem de rostris deduxit ille ignominia et dolore permotus palam se proficisci ad caesarem simulauit clam nuntiis ad milonem missis qui clodio interfecto eo nomine erat damnatus atque eo in italiam euocato quod magnis muneribus datis gladiatoriae familiae reliquias habebat sibi coniunxit atque eum in thurinum ad sollicitandos pastores praemisit ipse cum casilinum uenisset unoque tempore signa eius militaria atque arma capuae essent comprensa et familia neapoli uisa quae proditionem oppidi appararet patefactis consiliis exclusus capua et periculum ueritus quod conuentus arma ceperat atque eum hostis loco haben  dum existimabat consilio destitit atque eo itinere sese auertit  interim milo dimissis circum municipia litteris se ea quae faceret iussu atque imperio facere pompei quae mandata ad se per uibullium delata essent quos ex aere alieno laborare arbitrabatur sollicitabat apud quos cum proficere nihil posset quibusdam solutis ergastulis compsam in agro hirpino oppugnare coepit eo cum a q pedio praetore cum legione     lapide ictus ex muro perit et caelius profectus ut dictitabat ad caesarem peruenit thurios ubi cum quosdam eius municipii sollicitaret equitibusque caesaris gallis atque hispanis qui eo praesidii causa missi erant pecuniam polliceretur ab his est interfectus ita magnarum initia rerum quae occupatione magistratuum et temporum sollicitam italiam habebant celerem et facilem exitum habuerunt  libo profectus ab orico cum classe cui praeerat nauium l brundisium uenit insulamque quae contra portum brundisinum est occupauit quod praestare arbitrabatur unum locum qua necessarius nostris erat egressus quam omnia litora ac portus custodia clausos tueri hic repentino aduentu naues onerarias quasdam nactus incendit et unam frumento onustam abduxit magnumque nostris terrorem iniecit et noctu militibus ac sagittariis in terra expositis praesidium equitum deiecit et adeo loci opportunitate pro  fecit uti ad pompeium litteras mitteret naues reliquas si uellet subduci et refici iuberet sua classe auxilia sese caesaris prohibiturum  erat eo tempore antonius brundisii is uirtute militum confisus scaphas nauium magnarum circiter lx cratibus pluteisque contexit eoque milites delectos inposuit atque eas in litore pluribus locis separatim disposuit nauesque triremes duas quas brundisii faciendas curauerat per causam exercendorum remigum ad faucis portus prodire iussit has cum audacius progressas libo uidisset sperans intercipi posse quadriremes u ad eas misit quae cum nauibus nostris propinquassent nostri ueterani in portum refugiebant illi studio incitati incautius sequebantur iam ex omnibus partibus subito antonianae scaphae signo dato se in hostes incitauerunt primoque impetu unam ex his quadriremem cum remigibus defensoribusque suis ceperunt reliquas turpiter refugere coegerunt ad hoc detrimentum accessit ut equitibus per oram maritimam ab antonio dispositis aquari prohiberentur qua necessitate et ignominia permotus libo discessit a brundisio obsessionemque nostrorum omisit  multi iam menses erant et hiems praecipitauerat neque brundisio naues legionesque ad caesarem ueniebant ac nonnullae eius rei praetermissae occasiones caesari uidebantur quod certi saepe flauerant uenti quibus necessario committendum existimabat quantoque eius amplius processerat temporis tanto erant alacriores ad custodias qui classibus prae  erant maioremque fiduciam prohibendi habebant et crebris pompei litteris castigabantur quoniam primo uenientem caesarem non prohibuissent ut reliquos eius exercitus impedirent duriusque cotidie tempus ad transportandum lenioribus uentis expectabant quibus rebus permotus caesar brundisium ad suos seuerius scripsit nacti idoneum uentum ne occasionem nauigandi dimitterent siue ad litora apolloniatium siue ad labeatium cursum dirigere atque eo naues eicere possent haec a custodiis classium loca maxime uacabant quod se longius a portibus committere non auderent  illi adhibita audacia et uirtute administrantibus m antonio et fufio caleno multum ipsis militibus hortantibus neque ullum periculum pro salute caesaris recusantibus nacti austrum naues soluunt atque altero die apolloniam dyrrachiumque praeteruehuntur qui cum essent ex continenti uisi coponius qui dyrrachii classi rhodiae praeerat naues ex portu educit et cum iam nostris remissiore uento adpropinquasset idem auster increbruit nostrisque praesidio fuit neque uero ille ob eam causam conatu desistebat sed labore et perseuerantia nautarum et uim tempestatis superari posse sperabat praeteruectosque dyrrachium magna ui uenti nihilo setius sequebatur nostri usi fortunae beneficio tamen impetum classis timebant si forte uentus remisisset nacti portum qui                        appellatur nymphaeum ultra lissum milia passuum iii eo naues introduxeruntqui portus ab africo  tegebatur ab austro non erat tutusleuiusque tempestatis quam classis periculum aestimauerunt quo simulatque intro est itum incredibili felicitate auster qui per biduum flauerat in africum se uertit  hic subitam commutationem fortunae uidere licuit qui modo sibi timuerant hos tutissimus portus recipiebat qui nostris nauibus periculum intulerant de suo timere cogebantur itaque tempore commutato tempestas et nostros texit et naues rhodias adflixit ita ut ad unam omnes constratae numero xui eliderentur et naufragio interirent et ex magno remigum propugnatorumque numero pars ad scopulos adlisa interficeretur pars ab nostris detraheretur quos omnes conseruatos caesar domum remisit  nostrae naues duae tardius cursu confecto in noctem coniectae cum ignorarent quem locum reliquae cepissent contra lissum in ancoris constiterunt has scaphis minoribusque nauigiis compluribus summissis otacilius crassus qui lissi praeerat expugnare parabat simul de deditione eorum agebat et incolumitatem deditis pollicebatur harum altera nauis ccxx e legione tironum sustulerat altera ex ueterana paulo minus cc hic cognosci licuit quantum esset hominibus praesidii in animi firmitudine tirones enim multitudine nauium perterriti et salo nausiaque confecti iureiurando accepto nihil iis nocituros hostes se otacilio dediderunt qui omnes ad eum producti contra  religionem iurisiurandi in eius conspectu crudelissime interficiuntur at ueteranae legionis milites item conflictati et tempestatis et sentinae uitiis neque ex pristina uirtute remittendum aliquid putauerunt et tractandis condicionibus et simulatione deditionis extracto primo noctis tempore gubernatorem in terram nauem eicere cogunt ipsi idoneum locum nacti reliquam noctis partem ibi confecerunt et luce prima missis ad eos ab otacilio equitibus qui eam partem orae maritimae adseruabant circiter cccc quique eos armati ex praesidio secuti sunt se defenderunt et nonnullis eorum interfectis incolumes se ad nostros receperunt  quo facto conuentus ciuium romanorum qui lissum obtinebant quod oppidum iis antea caesar attribuerat muniendumque curauerat antonium recepit omnibusque rebus iuuit otacilius sibi timens oppido fugit et ad pompeium peruenit expositis omnibus copiis antonius quarum erat summa ueteranarum trium legionum uniusque tironum et equitum dccc plerasque naues in italiam remittit ad reliquos milites equitesque transportandos pontonesquod est genus nauium gallicarumlissi relinquit hoc consilio ut si forte pompeius uacuam existimans italiam eo traiecisset exercitumquae opinio erat edita in uulgus aliquam caesar ad insequendum facultatem haberet nuntiosque ad eum celeriter mittit quibus regionibus exercitum exposuisset et quid militum transuexisset  haec eodem fere tempore caesar atque pompeius cognoscunt nam praeteruectas apolloniam dyr  rachiumque naues uiderant ipsi ut iter secundum eas terras direxerant sed quo essent eae delatae primis diebus ignorabant cognitaque re diuersa sibi ambo consilia capiunt caesar ut quam primum se cum antonio coniungeret pompeius ut uenientibus in itinere se opponeret et si imprudentes ex insidiis adoriri posset eodemque die uterque eorum ex castris statiuis a flumine apso exercitum educunt pompeius clam et noctu caesar palam atque interdiu sed caesari circuitu maiore iter erat longius aduerso flumine ut uado transire posset pompeius quia expedito itinere flumen ei transeundum non erat magnis itineribus ad antonium contendit atque ubi eum adpropinquare cognouit idoneum locum nactus ibi copias conlocauit suosque omnes castris continuit ignesque fieri prohibuit quo occultior esset eius aduentus haec ad antonium statim per graecos deferuntur ille missis ad caesarem nuntiis unum diem sese castris tenuit altero die ad eum peruenit caesar cuius aduentu cognito pompeius ne duobus circumcluderetur exercitibus ex eo loco discedit omnibusque copiis ad asparagium dyrrachinorum peruenit atque ibi idoneo loco castra ponit  his temporibus scipio detrimentis quibusdam circa montem amanum acceptis imperatorem se appellauerat quo facto ciuitatibus tyrannisque magnas imperauerat pecunias item a publicanis suae prouinciae debitam biennii pecuniam exegerat et ab isdem insequentis anni mutuam praeceperat equitesque toti prouinciae imperauerat quibus coactis fini  timis hostibus parthis post se relictis qui paulo ante m crassum imperatorem interfecerant et m bibulum in obsidione habuerant legiones equitesque ex syria deduxerat summamque in sollicitudinem ac timorem parthici belli prouincia cum uenisset ac nonnullae militum uoces cum audirentur sese contra hostem si ducerentur ituros contra ciuem et consulem arma non laturos deductis pergamum atque in locupletissimas urbes in hiberna legionibus maximas largitiones fecit et confirmandorum militum causa diripiendas his ciuitates dedit  interim acerbissime imperatae pecuniae tota prouincia exigebantur multa praeterea generatim ad auaritiam excogitabantur in capita singula seruorum ac liberorum tributum imponebatur columnaria ostiaria frumentum milites arma remiges tormenta uecturae imperabantur cuius modo rei nomen reperiri poterat hoc satis esse ad cogendas pecunias uidebatur non solum urbibus sed paene uicis castellisque singuli cum imperio praeficiebantur qui horum quid acerbissime crudelissimeque fecerat is et uir et ciuis optimus habebatur erat plena lictorum et imperiorum prouincia differta praefectis atque exactoribus qui praeter imperatas pecunias suo etiam priuato conpendio seruiebant dictitabant enim se domo patriaque expulsos omnibus necessariis egere rebus ut honesta praescriptione rem turpissimam tegerent accedebant ad haec grauissimae usurae quod in bello plerumque accidere  consueuit uniuersis imperatis pecuniis quibus in rebus prolationem diei donationem esse dicebant itaque aes alienum prouinciae eo biennio multiplicatum est neque minus ob eam causam ciuibus romanis eius prouinciae sed in singulos conuentus singulasque ciuitates certae pecuniae imperabantur mutuasque illas ex senatus consulto exigi dictitabant publicanis ut ii sortem fecerant insequentis anni uectigal promutuum  praeterea ephesi a fano dianae depositas antiquitus pecunias scipio tolli iubebat certaque eius rei die constituta cum in fanum uentum esset adhibitis compluribus ordinis senatorii quos aduocauerat scipio litterae ei redduntur a pompeio mare transisse cum legionibus caesarem properaret ad se cum exercitu uenire omniaque post ea quae haberet his litteris acceptis quos aduocauerat dimittit ipse iter in macedoniam parare incipit paucisque post diebus est profectus haec res ephesiae pecuniae salutem adtulit  caesar antoni exercitu coniuncto deducta orico legione quam tuendae orae maritimae causa posuerat temptandas sibi prouincias longiusque procedendum existimabat et cum ad eum ex thessalia aetoliaque legati uenissent qui praesidio misso pollicerentur earum gentium ciuitates imperata facturas l cassium longinum cum legione tironum quae appellabatur xxuii atque equitibus cc in thessaliam item c caluisium sabinum cum cohortibus u paucisque equitibus in aetoliam misit maxime eos quod  erant propinquae regiones de re frumentaria ut prouiderent hortatus est cn domitium caluinum cum legionibus duabus xi et xii et equitibus d in macedoniam proficisci iussit cuius prouinciae ab ea parte quae libera appellabatur menedemus princeps earum regionum missus legatus omnium suorum excellens studium profitebatur  ex his caluisius primo aduentu summa omnium aetolorum receptus uoluntate praesidiis aduersariorum calydone et naupacto deiectis omni aetolia potitus est cassius in thessaliam cum legione per          uenit hic cum essent factiones duae uaria uoluntate ciuitatium utebatur hegesaretos ueteris homo potentiae pompeianis rebus studebat petraeus summae nobilitatis adulescens suis ac suorum opibus caesarem enixe iuuabat  eodemque tempore domitius in macedoniam uenit et cum ad eum frequentes ciuitatium legationes conuenire coepissent nuntiatum est adesse scipionem cum legionibus magna opinione et fama omnium nam plerumque in nouitate fama rem antecedit hic nullo in loco macedoniae moratus magno impetu tetendit ad domitium et cum ab eo milia passuum xx afuisset subito se ad cassium longinum in thessaliam conuertit hoc adeo celeriter fecit ut simul adesse et uenire nuntiaretur et quo iter expeditius faceret m fauonium ad flumen haliacmonem quod macedoniam a thessalia diuidit cum cohortibus uiii praesidio  impedimentis legionum reliquit castellumque ibi muniri iussit eodem tempore equitatus regis coti ad castra cassi aduolauit qui circum thessaliam esse consueuerat tum timore perterritus cassius cognito scipionis aduentu uisisque equitibus quos scipionis esse arbitrabatur ad montes se conuertit qui thessaliam cingunt atque ex his locis ambraciam uersus iter facere coepit at scipionem properantem sequi litterae sunt consecutae a m fauonio domitium cum legionibus adesse neque se praesidium ubi constitutus esset sine auxilio scipionis tenere posse quibus litteris acceptis consilium scipio iterque commutat cassium sequi desistit fauonio auxilium ferre contendit itaque die ac nocte continuato itinere ad eum peruenit tam opportuno tempore ut simul domitiani exercitus puluis cerneretur et primi antecursores scipionis uiderentur ita cassio industria domiti fauonio scipionis celeritas salutem adtulit  scipio biduum castris statiuis moratus ad flumen quod inter eum et domiti castra fluebat haliacmonem tertio die prima luce exercitum uado traducit et castris positis postero die mane copias ante frontem castrorum struit domitius tum quoque sibi dubitandum non putauit quin productis legionibus proelio decertaret sed cum esset inter bina castra campus circiter milium passuum iii domitius castris scipionis aciem suam subiecit ille a uallo non discedere perseuerauit ac tamen aegre retentis domitianis militibus est factum ne proelio contenderetur et ma  xime quod riuus difficilibus ripis subiectus castris scipionis progressus nostrorum impediebat quorum studium alacritatemque pugnandi cum cognouisset scipio suspicatus fore ut postero die aut inuitus dimicare cogeretur aut magna cum infamia castris se contineret qui magna exspectatione uenisset temere progressus turpem habuit exitum et noctu ne conclamatis quidem uasis flumen transit atque in eandem partem ex qua uenerat redit ibique prope flumen edito natura loco castra posuit paucis diebus interpositis noctu insidias equitum conlocauit quo in loco superioribus fere diebus nostri pabulari consueuerant et cum cotidiana consuetudine q uarus praefectus equitum domiti uenisset subito illi ex insidiis consurrexerunt sed nostri fortiter impetum eorum tulerunt celeriterque ad suos quisque ordines redit atque ultro uniuersi in hostes impetum fecerunt ex his circiter lxxx interfectis reliquis in fugam coniectis duobus amissis in castra se receperunt  his rebus gestis domitius sperans scipionem ad pugnam elici posse simulauit sese angustiis rei frumentariae adductum castra mouere uasisque militari more conclamatis progressus milia passuum iii loco idoneo et occulto omnem exercitum equitatumque conlocauit scipio ad sequendum paratus equitatus magnam partem ad explorandum iter domiti et cognoscendum praemisit qui cum essent progressi primaeque turmae insidias intrauissent ex fremitu equorum inlata suspicione ad suos se recipere coeperunt quique hos sequebantur celerem eorum receptum conspicati restiterunt nostri cognitis hostium insidiis ne frus  tra reliquos expectarent duas nacti turmas exceperunt quarum perpauci fuga se ad suos receperunt in his fuit m opimius praefectus equitumreliquos omnes earum turmarum aut interfecerunt aut captos ad domitium deduxerunt  deductis orae maritimae caesar praesidiis ut supra demonstratum est iii cohortes orici oppidi tuendi causa reliquit isdemque custodiam nauium longarum tradidit quas ex italia traduxerat huic officio oppidoque m acilius caninus legatus praeerat is naues nostras interiorem in portum post oppidum reduxit et ad terram deligauit faucibusque portus nauem onerariam submersam obiecit et huic alteram coniunxit super quam turrim effectam ad ipsum introitum portus opposuit et militibus conpleuit tuendamque ad omnis repentinos casus tradidit  quibus cognitis rebus cn pompeius filius qui classi aegyptiae praeerat ad oricum uenit submersamque nauem remulco multisque contendens funibus abduxit atque alteram nauem quae erat ad custodiam ab acilio posita pluribus adgressus nauibus in quibus ad libram fecerat turres ut ex superiori pugnans loco integrosque semper defatigatis submittens et reliquis partibus simul ex terra scalis et telis ex classe moenia oppidi temptans uti aduersariorum manus diduceret labore et multitudine telorum nostros uicit deiectisque defensoribus qui omnes sca  phis excepti refugerunt eam nauem expugnauit eodemque tempore ex altera parte molem tenuit naturalem obiectam quae paene insulam oppidum effecerat iiii biremes subiectis scutulis inpulsas uectibus in interiorem portum transduxit ita ex utraque parte naues longas adgressus quae erant deligatae ad terram atque inanes iiii ex his abduxit reliquas incendit hoc confecto negotio d laelium ab asiatica classe abductum reliquit qui commeatus byllide atque amantia inportari in oppidum prohiberet ipse lissum profectus naues onerarias xxx a m antonio relictas intra portum adgressus omnes incendit lissum expugnare conatus defendentibus ciuibus romanis qui eius conuentus erant militibusque quos praesidii causa miserat caesar triduum moratus paucis in oppugnatione amissis re infecta inde discessit  caesar postquam pompeium ad asparagium esse cognouit eodem cum exercitu profectus expugnato in itinere oppido parthinorum in quo pompeius praesidium habebat tertio die macedoniam ad pompeium peruenit iuxtaque eum castra posuit et postridie eductis omnibus copiis acie instructa decernendi potestatem pompeio fecit ubi illum suis locis se tenere animum aduertit reducto in castra exercitu aliud sibi consilium capiendum existimauit itaque postero die omnibus copiis magno circuitu difficili angustoque itinere dyrrachium profectus est sperans pompeium aut dyrrachium compelli aut ab eo intercludi posse quod omnem commeatum totiusque belli  adparatum eo contulisset ut accidit pompeius enim primo ignorans eius consilium quod diuerso ab ea regione itinere profectum uidebat angustiis rei frumentariae compulsum discessisse existimabat postea per exploratores certior factus postero die castra mouit breuiore itinere se occurrere ei posse sperans quod fore suspicatus caesar militesque adhortatus ut aequo animo laborem ferrent parua parte noctis itinere intermisso mane dyrrachium uenit cum primum agmen pompei procul cerneretur atque ibi castra posuit  pompeius interclusus dyrrachio ubi propositum tenere non potuit secundo usus consilio edito loco qui appellatur petra aditumque habet nauibus mediocrem atque eas a quibusdam protegit uentis castra communit eo partem nauium longarum conuenire frumentum commeatumque ab asia atque omnibus regionibus quas tenebat conportari imperat caesar longius bellum ductum iri existimans et de italicis commeatibus desperans quod tanta diligentia omnia litora a pompeianis tenebantur classesque ipsius quas hieme in sicilia gallia italia fecerat morabantur in epirum rei frumentariae causa q tillium                                                      et l canuleium legatos misit quodque hae regiones aberant longius locis certis horrea constituit uecturasque frumenti finitimis ciuitatibus discripsit item lisso parthinisque et omnibus castellis quod esset frumenti conquiri iussit id erat perexiguum cum ipsius agri natura quod sunt loca aspera ac montuosa ac plerumque frumento utuntur inportato tum quod pompeius haec prouiderat et superioribus diebus prae  dae loco parthinos habuerat frumentumque omne conquisitum spoliatis effossisque eorum domibus per equites in petram comportarat  quibus rebus cognitis caesar consilium capit ex loci natura erant enim circum castra pompei permulti editi atque asperi colles hos primum praesidiis tenuit castellaque ibi communiit inde ut loci cuiusque natura ferebat ex castello in castellum perducta munitione circumuallare pompeium instituit haec spectans quod angusta re frumentaria utebatur quodque pompeius multitudine equitum ualebat quo minore periculo undique frumentum commeatumque exercitui supportare posset simul uti pabulatione pompeium prohiberet equitatumque eius ad rem gerendam inutilem efficeret tertio ut auctoritatem qua ille maxime apud exteras nationes niti uidebatur minueret cum fama per orbem terrarum percrebruisset illum a caesare obsideri neque audere proelio dimicare  pompeius neque a mari dyrrachioque discedere uolebat quod omnem adparatum belli tela arma tormenta ibi conlocauerat frumentumque exercitui nauibus subportabat neque munitiones caesaris prohibere poterat nisi proelio decertare uellet quod eo tempore statuerat faciendum non esse relinquebatur ut extremam rationem belli sequens quam plurimos colles occuparet et quam latissimas regiones praesidiis teneret caesarisque copias quam maxime posset distineret idque accidit castellis enim xxiu effectis xu milia passuum in circuitu amplexus hoc spatio pabulabatur multaque erant intra eum locum manu sata quibus interim iumenta pasceret atque ut nostri  perpetuas munitiones habebant perductas ex castellis in proxima castella nequo loco erumperent pompeiani ac nostros post tergum adorirentur timebant ita illi interiore spatio perpetuas munitiones efficiebant nequem locum nostri intrare atque ipsos a tergo circumuenire possent sed illi operibus uincebant quod et numero militum praestabant et interiore spatio minorem circuitum habebant quae cum erant loca caesari capienda etsi prohibere pompeius totis copiis et dimicare non constituerat tamen suis locis sagittarios funditoresque mittebat quorum magnum habebat numerum multique ex nostris uulnerabantur magnusque incesserat timor sagittarum atque omnes fere milites aut ex coactis aut ex centonibus aut ex coriis tunicas aut tegimenta fecerant quibus tela uitarent  in occupandis praesidiis magna ui uterque nitebatur caesar ut quam angustissime pompeium contineret pompeius ut quam plurimos colles quam maximo circuitu occuparet crebraque ob eam causam proelia fiebant in his cum legio caesaris nona praesidium quoddam occupauisset et munire coepisset huic loco propinquum et contrarium collem pompeius occupauit nostrosque opere prohibere coepit et cum una ex parte prope aequum aditum haberet primum sagittariis funditoribusque circumiectis postea leuis armaturae magna multitudine missa tormentisque prolatis munitiones impediebat neque erat facile nostris uno tempore propugnare et munire caesar cum suos ex omnibus partibus uulnerari uideret recipere se iussit et loco excedere erat per decliue receptus illi autem hoc acrius instabant neque regredi nostros patiebantur quod timore adducti locum relinquere uidebantur dicitur eo tempore glorians apud suos pompeius dixisse non recusare se quin nullius usus  imperator existimaretur si sine maximo detrimento legiones caesaris sese recepissent inde quo temere essent progressae  caesar receptui suorum timens crates ad extremum tumulum contra hostem proferri et aduersas locari intra has mediocri latitudine fossam tectis militibus obduci iussit locumque in omnis partes quam maxime impediri ipse idoneis locis funditores instruxit ut praesidio nostris se recipientibus essent his rebus conpletis legionem reduci iussit pompeiani hoc insolentius atque audacius nostros premere et instare coeperunt cratesque pro munitione obiectas propulerunt ut fossas transcenderent quod cum animaduertisset caesar ueritus ne non reducti sed deiecti uiderentur maiusque detrimentum caperetur a medio fere spatio suos per antonium qui ei legioni praeerat cohortatus tuba signum dari atque in hostes impetum fieri iussit milites legiones uiiii subito conspirati pila coniecerunt et ex inferiore loco aduersus cliuum incitati cursu praecipites pompeianos egerunt et terga uertere coegerunt quibus ad recipiendum crates derectae longuriique obiecti et institutae fossae magno impedimento fuerunt nostri uero qui satis habebant sine detrimento discedere compluribus interfectis u omnino suorum amissis quietissime receperunt pauloque citra eum locum aliis comprehensis collibus munitiones perfecerunt   erat noua et inusitata belli ratio cum tot castellorum numero tantoque spatio et tantis munitionibus et toto obsidionis genere tum etiam reliquis rebus nam quicumque alterum obsidere conati sunt perculsos atque infirmos hostes adorti aut proelio superatos aut aliqua offensione permotos continuerunt cum ipsi numero equitum militumque praestarent causa autem obsidionis haec fere esse consueuit ut frumento hostes prohiberent at tum integras atque incolumes copias caesar inferiore militum numero continebat cum illi omnium rerum copia abundarent cotidie enim magnus undique nauium numerus conueniebat quae commeatum supportarent neque ullus flare uentus poterat quin aliqua ex parte secundum cursum haberent ipse autem consumptis omnibus longe lateque frumentis summis erat in angustiis sed tamen haec singulari patientia milites ferebant recordabantur enim eadem se superiore anno in hispania perpessos labore et patientia maximum bellum confecisse meminerant ad alesiam magnam se inopiam perpessos multo etiam maiorem ad auaricum maximarum se gentium uictores discessisse non illis hordeum cum daretur non legumina recusabant pecus uero cuius rei summa erat ex epiro copia magno in honore habebant  est etiam genus radicis inuentum ab iis qui fuerant ab alebribus quod appellatur chara quod admixtum lacte multum inopiam leuabat id ad simili  tudinem panis efficiebant eius erat magna copia ex hoc effectos panes cum in conloquiis pompeiani famem nostris obiectarent uulgo in eos iaciebant ut spem eorum minuerent  iamque frumenta maturescere incipiebant atque ipsa spes inopiam sustentabat quod celeriter se habituros copiam confidebant crebraeque uoces militum in uigiliis conloquiisque audiebantur prius se cortice ex arboribus uicturos quam pompeium e manibus dimissuros libenter etiam ex perfugis cognoscebant equos eorum tolerari reliqua uero iumenta interisse uti autem ipsos ualetudine non bona cum angustiis loci et odore taetro ex multitudine cadauerum et cotidianis laboribus insuetos operum tum aquae summa inopia adfectos omnia enim flumina atque omnes riuos qui ad mare pertinebant caesar aut auerterat aut magnis operibus obstruxerat atque ut erant loca montuosa et ad specus angustiae uallium has sublicis in terram demissis praesepserat terramque adgesserat ut aquam continerent ita illi necessario loca sequi demissa ac palustria et puteos fodere cogebantur atque hunc laborem ad cotidiana opera addebant qui tamen fontes a quibusdam praesidiis aberant longius et celeriter aestibus exarescebant at caesaris exercitus cum optima ualetudine summaque aquae copia utebatur tum commeatus omni genere praeter frumentum abundabat quibus rebus cotidie melius succurrere tempus maioremque spem maturitate frumentorum proponi uidebant                                   in nouo genere belli nouae ab utrisque bellandi rationes reperiebantur illi cum animum aduer  tissent ex ignibus nocte cohortes nostras ad munitiones excubare silentio adgressi uniuersas inter multitudinem sagittas coiciebant et se confestim ad suos recipiebant quibus rebus nostri usu docti haec reperiebant remedia ut alio loco ignes facerent alio excubarent    interim certior factus p sulla quem discedens castris praefecerat caesar auxilio cohorti uenit cum legionibus duabus cuius aduentu facile sunt repulsi pompeiani neque uero conspectum aut impetum nostrorum tulerunt primisque deiectis reliqui se uerterunt et loco cesserunt sed insequentis nostros ne longius prosequerentur sulla reuocauit at plerique existimant si acrius insequi uoluisset bellum eo die potuisse finiri cuius consilium reprehendendum non uidetur aliae enim sunt legati partes atque imperatoris alter omnia agere ad praescriptum alter libere ad summam rerum consulere debet sulla a caesare castris relictus liberatis suis hoc fuit contentus neque proelio decertare uoluit quae res tamen fortasse aliquem reciperet casum ne imperatorias sibi partes sumpsisse uideretur pompeianis magnam res ad receptum difficultatem adferebat nam ex iniquo progressi loco in summo constiterant si per decliue sese reciperent nostros ex superiore insequentes loco uerebantur neque multum ad solis occasum temporis supererat spe enim conficiendi negotii prope in noctem rem deduxerant ita necessario atque ex tempore capto consilio pompeius tumulum quendam occupauit qui  tantum aberat a nostro castello ut telum tormento missum adigi non posset hoc consedit loco atque eum communiuit omnesque ibi copias continuit  eodem tempore duobus praeterea locis pugnatum est nam plura castella pompeius pariter distinendae manus causa temptauerat ne ex proximis praesidiis succurri posset uno loco uolcacius tullus impetum legionis sustinuit cohortibus tribus atque eam loco depulit altero germani munitiones nostras egressi compluribus interfectis sese ad suos incolumes receperunt  ita uno die sex proeliis factis tribus ad dyrrachium tribus ad munitiones cum horum omnium ratio haberetur ad duo milia numero ex pompeianis cecidisse reperiebamus euocatos centurionesque complures in eo fuit numero ualerius flaccus l filius eius qui praetor asiam obtinuerat signaque sunt militaria sex relata nostri non amplius xx omnibus sunt proeliis desiderati sed in castello nemo fuit omnino militum quin uulneraretur quattuorque ex una cohorte centuriones oculos amiserunt et cum laboris sui periculique testimonium adferre uellent milia sagittarum circiter xxx in castellum coniecta caesari renumerauerunt scutoque ad eum relato scaeuae centurionis inuenta sunt in eo foramina cxx quem caesar ut erat de se meritus et de re publica donatum milibus cc    atque ab octauis ordinibus ad primum  pilum se traducere pronuntiauiteius enim ope castellum magna ex parte conseruatum esse constabat cohortemque postea duplici stipendio frumento ueste cibariis militaribusque donis amplissime donauit  pompeius noctu magnis additis munitionibus reliquis diebus turres extruxit et in altitudinem pedum xu effectis operibus uineis eam partem castrorum obtexit et quinque intermissis diebus alteram noctem subnubilam nactus obstructis omnibus castrorum portis et ad impediendum obicibus adiectis tertia inita uigilia silentio exercitum eduxit et se in antiquas munitiones recepit omnibus deinceps diebus caesar exercitum in aciem aequum in locum produxit si pompeius proelio decertare uellet ut paene castris pompei legiones subiceret tantumque a uallo eius prima acies aberat uti ne telum tormento adigi posset pompeius autem ut famam opinionemque hominum teneret sic pro castris exercitum constituebat ut tertia acies uallum contingeret omnis quidem instructus exercitus telis ex uallo abiectis protegi posset aetolia acarnania amphilochis per cassium longinum et caluisium sabinum ut demonstrauimus receptis temptandam sibi achaiam ac paulo longius progrediendum existimabat caesar itaque eo q calenum misit eique sabinum et cassium cum cohortibus adiungit quorum cognito aduentu rutilius  lupus qui achaiam missus a pompeio obtinebat isthmum praemunire instituit ut achaia fufium prohiberet calenus delphos thebas et orchomenum uoluntate ipsarum ciuitatium recepit nonnullas urbes per uim expugnauit reliquas ciuitates circummissis legationibus amicitiae caesaris conciliare studebat in his rebus fere erat fufius occupatus haec cum in achaia atque apud dyrrachium gererentur scipionemque in macedoniam uenisse constaret non oblitus pristini instituti caesar mittit ad eum clodium suum atque illius familiarem quem ab illo traditum initio et commendatum in suorum necessariorum numero habere instituerat huic dat litteras mandataque ad eum quorum haec erat summa sese omnia de pace expertum nihil adhuc effecisse id arbitrari uitio factum eorum quos esse auctores eius rei uoluisset quod sua mandata perferre non opportuno tempore ad pompeium uererentur scipionem ea esse auctoritate ut non solum libere quae probasset exponere sed etiam ex magna parte compellare atque errantem regere posset praeesse autem suo nomine exercitui ut praeter auctoritatem uires quoque ad coercendum haberet quod si fecisset quietem italiae pacem prouinciarum salutem imperii uni omnes acceptam relaturos haec ad eum mandata clodius refert ac primis diebus ut uidebatur libenter auditus reliquis ad conloquium non admittitur castigato scipione a fauonio ut postea confecto bello reperiebamus infectaque re sese ad caesarem recepit  caesar quo facilius equitatum pompeianum ad dyrrachium contineret et pabulatione prohiberet  aditus duos quos esse angustos demonstrauimus magnis operibus praemuniuit castellaque his locis posuit pompeius ubi nihil profici equitatu cognouit paucis intermissis diebus rursus eum nauibus ad se intra munitiones recepit erat summa inopia pabuli adeo ut foliis ex arboribus strictis et teneris harundinum radicibus contusis equos alerent frumenta enim quae fuerant intra munitiones sata consumpserant et cogebantur corcyra atque acarnania longo interiecto nauigationis spatio pabulum subportare quodque erat eius rei minor copia hordeo adaugere atque his rationibus equitatum tolerare sed postquam non modo hordeum pabulumque omnibus locis herbaeque desectae sed etiam frons ex arboribus deficiebat corruptis equis macie conandum sibi aliquid pompeius de eruptione existimauit  erant apud caesarem in equitum numero allobroges ii fratres roucillus et aecus adbucilli filii qui principatum in ciuitate multis annis obtinuerat singulari uirtute homines quorum opera caesar omnibus gallicis bellis optima fortissimaque erat usus his domi ob has causas amplissimos magistratus mandauerat atque eos extra ordinem in senatum legendos curauerat agrosque in gallia ex hostibus captos praemiaque rei pecuniariae magna tribuerat locupletesque ex egentibus fecerat hi propter uirtutem non solum apud caesarem in honore erant sed etiam apud exercitum cari habebantur sed freti amicitia caesaris et  stulta ac barbara adrogantia elati despiciebant suos stipendiumque equitum fraudabant et praedam omnem domum auertebant quibus illi rebus permoti uniuersi caesarem adierunt palamque de eorum iniuriis sunt questi et ad cetera addiderunt falsum ab iis equitum numerum deferri quorum stipendium auerterent  caesar neque tempus illud animaduersionis esse existimans et multa uirtuti eorum concedens rem totam dispulit illos secreto castigauit quod quaestui equites haberent monuitque ut ex sua amicitia omnia expectarent et ex praeteritis suis officiis reliqua spe                                           rarent magnam tamen haec res illis offensionem et contemptionem ad omnes adtulit idque ita esse cum ex aliorum obiectationibus tum etiam ex domestico iudicio atque animi conscientia intellegebant quo pudore adducti et fortasse non se liberari sed in aliud tempus reseruari arbitrati discedere ab nobis et nouam temptare fortunam nouasque amicitias experiri constituerunt et cum paucis conlocuti clientibus suis quibus tantum facinus committere audebant primum conati sunt praefectum equitum c uolusenum interficereut postea bello confecto cognitum est ut cum munere aliquo perfugisse ad pompeium uiderentur postquam id difficilius uisum est neque facultas perficiendi dabatur quam maximas potuerunt pecunias mutuati proinde ac suis satisfacere et fraudata restituere uellent multis coemptis equis ad pompeium transierunt cum iis quos sui consilii participes habebant  quos pompeius quod erant honesto loco nati et instructi liberaliter magnoque comitatu et multis iumentis uenerant uirique fortes habebantur et in ho  nore apud caesarem fuerant quodque id nouum et praeter consuetudinem acciderat omnia sua praesidia circumduxit atque ostentauit nam ante id tempus nemo aut miles aut eques a caesare ad pompeium transierat cum paene cotidie nonnulli a pompeio ad caesarem perfugerent uulgo uero uniuersi in epiro atque aetolia conscripti milites earumque regionum omnium quae a caesare tenebantur sed hi cognitis omnibus rebus seuquid in munitionibus perfectum non erat seuquid a peritioribus rei militaris desiderari uidebatur temporibusque rerum et spatiis locorum et custodiarum uaria diligentia animaduersa prout cuiusque eorum qui negotiis praeerant aut natura aut studium ferebat haec ad pompeium omnia detulerunt  quibus ille cognitis eruptionisque iam ante capto consilio ut demonstratum est tegimenta galeis milites ex uiminibus facere atque aggerem iubet conportare his paratis rebus magnum numerum leuis armaturae et sagittariorum aggeremque omnem noctu in scaphas et naues actuarias inponit et de media nocte cohortes lx ex maximis castris praesidiisque deductas ad eam partem munitionum ducit quae pertinebat ad mare longissimeque a maximis castris caesaris aberat eodem naues quas demonstrauimus aggere et leuis armaturae militibus completas quasque ad dyrrachium naues longas habebat mittit et quid a quoque fieri uelit praecipit ad eas munitiones caesar lentulum marcellinum quaestorem cum legione uiiii  positum habebat huic quod ualetudine minus commoda utebatur fuluium postumum adiutorem submiserat  erat eo loco fossa pedum xu et uallum contra hostem in altitudinem pedum x tantundemque eius ualli agger in latitudinem patebat ab eo intermisso spatio pedum dc alter conuersus in contrariam partem erat uallus humiliore paulo munitione hoc enim superioribus diebus timens caesar ne nauibus nostri circumuenirentur duplicem eo loco fecerat uallum ut si ancipiti proelio dimicaretur posset resisti sed operum magnitudo et continens omnium dierum labor quod milia passuum in circuitu xuii munitione erat conplexus perficiendi spatium non dabat itaque contra mare transuersum uallum qui has duas munitiones contingeret nondum perfecerat quae res nota erat pompeio delata per allobroges perfugas magnumque nostris attulerat incommodum nam ut ad mare nostrae cohortes nona leg excubuerant accessere subito prima luce pompeiani nostris inprouisus pompeiani exercitus aduentus extitit simul nauibus circumuecti milites in exteriorem uallum tela iaciebant fossaeque aggere complebantur et legionarii interioris munitionis defensores scalis admotis tormentis cuiusque generis telisque terrebant magnaque multitudo sagittariorum ab utraque parte circumfundebatur multum autem ab ictu lapidumquod unum nostris erat telumuiminea tegimenta galeis inposita defendebant itaque cum omnibus rebus nostri premerentur atque  aegre resisterent animaduersum est uitium munitionis quod supra demonstratum est atque inter duos uallos qua perfectum opus non erat per mare nauibus expositi in auersos nostros impetum fecerunt atque ex utraque munitione deiectos terga uertere coegerunt  hoc tumultu nuntiato marcellinus cohortes subsidio nostris laborantibus submittit ex castris quae fugientes conspicatae neque illos suo aduentu confirmare potuerunt neque ipsae hostium impetum tulerunt itaque quodcumque addebatur subsidio id corruptum timore fugientium terrorem et periculum augebat hominum enim multitudine receptus impediebatur in eo proelio cum graui uulnere esset adfectus aquilifer et a uiribus deficeretur conspicatus equites nostros hanc ego inquit et uiuus multos per annos magna diligentia defendi et nunc moriens eadem fide caesari restituo nolite obsecro committere quod ante in exercitu caesaris non accidit ut rei militaris dedecus admittatur incolumemque ad eum deferte hoc casu aquila conseruatur omnibus primae cohortis centurionibus interfectis praeter principem priorem  iamque pompeiani magna caede nostrorum castris marcellini adpropinquabant non mediocri terrore inlato reliquis cohortibus et m antonius qui proximum locum praesidiorum tenebat ea re nuntiata cum cohortibus xii descendens ex loco superiore cernebatur cuius aduentus pompeianos compressit nostrosque firmauit ut se ex maximo timore colligerent neque multo post caesar significatione per castella fumo facta ut erat superioris temporis consuetudo deductis quibusdam cohortibus ex praesidiis eodem uenit qui cognito detrimento cum animaduertisset pompeium extra  munitiones egressum castra secundum mare ponere ut libere pabulari posset nec minus aditum nauibus haberet commutata ratione belli quoniam propositum non tenuerat iuxta pompeium muniri iussit  qua perfecta munitione animaduersum est ab speculatoribus caesaris cohortes quasdam quod instar legionis uideretur esse post siluam et in uetera castra duci castrorum hic situs erat superioribus diebus nona caesaris legio cum se obiecisset pompeianis copiis atque opere ut demonstrauimus circummuniret castra eo loco posuit haec siluam quandam contingebant neque longius a mari passibus ccc aberant post mutato consilio quibusdam de causis caesar paulo ultra eum locum castra transtulit paucisque intermissis diebus eadem haec pompeius occupauerat et quod eo loco plures erat legiones habiturus relicto interiore uallo maiorem adiecerat munitionem ita minora castra inclusa maioribus castelli atque arcis locum obtinebant item ab angulo castrorum sinistro munitionem ad flumen perduxerat circiter passus cccc quo liberius ac sine periculo milites aquarentur sed is quoque mutato consilio quibusdam de causis quas commemorari necesse non est eo loco excesserat ita conplures dies manserant castra munitiones quidem omnes integrae erant  eo signa legionis lata speculatores caesari renuntiarunt hoc idem uisum ex superioribus quibusdam castellis confirmauerunt is locus aberat a nouis pompei castris circiter passus quingentos hanc legionem sperans caesar se opprimere posse et cupiens eius diei detrimentum sarcire reliquit in opere cohortes duas  quae speciem munitionis praeberent ipse diuerso itinere quam potuit occultissime reliquas cohortes numero xxxiii in quibus erat legio nona multis amissis centurionibus deminutoque militum numero ad legionem pompei castraque minora duplici acie eduxit neque eum prima opinio fefellit nam et peruenit priusquam pompeius sentire posset et tametsi erant munitiones castrorum magnae tamen sinistro cornu ubi erat ipse celeriter adgressus pompeianos ex uallo deturbauit erat obiectus portis ericius hic paulisper est pugnatum cum inrumpere nostri conarentur illi castra defenderent fortissimeque tito puleione cuius opera proditum exercitum c antonii demonstrauimus eo loco propugnante sed tamen nostri uirtute uicerunt excisoque ericio primo in                   maiora castra post etiam in castellum quod erat inclusum maioribus castris inruperunt quod eo pulsa legio sese receperat nonnullos ibi repugnantes interfecerunt  sed fortuna quae plurimum potest cum in reliquis rebus tum praecipue in bello paruis momentis magnas rerum commutationes efficit ut tum accidit munitionem quam pertinere a castris ad flumen supra demonstrauimus dextri caesaris cornus cohortes ignorantia loci sunt secutae cum portam quaererent castrorumque eam munitionem esse arbitrarentur quod cum esset animaduersum coniunctam esse flumini prorutis munitionibus defendente nullo transcenderunt omnisque noster equitatus eas cohortes est secutus   interim pompeius hac satis longa interiecta mora et re nuntiata u legiones ab opere deductas subsidio suis duxit eodemque tempore equitatus eius nostris equitibus adpropinquabat et acies instructa a nostris qui castra occupauerant cernebatur omniaque sunt subito mutata pompeiana legio celeris spe subsidii confirmata ab decumana porta resistere conabatur atque ultro in nostros impetum faciebat equitatus caesaris quod angusto itinere per aggeres ascendebat receptui suo timens initium fugae faciebat dextrum cornu quod erat a sinistro seclusum terrore equitum animaduerso ne intra munitionem opprimeretur ea parte quam proruerat sese recipiebat ac plerique ex his ne in angustias inciderent x pedum munitione se in fossas praecipitabant primisque oppressis reliqui per horum corpora salutem sibi atque exitum pariebant sinistro cornu milites cum ex uallo pompeium adesse et suos fugere cernerent ueriti ne angustiis intercluderentur cum extra et intus hostem haberent eodem quo uenerant receptu sibi consulebant omniaque erant tumultus timoris fugae plena adeo ut cum caesar signa fugientium manu prenderet et consistere iuberet alii dimissis equis eundem cursum confugerent alii ex metu etiam signa dimitterent neque quisquam omnino consisteret  his tantis malis haec subsidia succurrebant quominus omnis deleretur exercitus quod pompeius insidias timens credo quod haec praeter spem acciderant eius qui paulo ante ex castris fugientis suos conspexerat munitionibus adpropinquare aliquamdiu non audebat equitesque eius angustiis atque his a caesaris militibus  occupatis ad insequendum tardabantur ita paruae res magnum in utramque partem momentum habuerunt munitiones enim a castris ad flumen perductae expugnatis iam castris pompei prope iam expeditam caesaris uictoriam interpellauerunt eadem res celeritate insequentium tardata nostris salutem attulit  duobus his unius diei proeliis caesar desiderauit milites dcccclx et notos equites romanos felginatem tuticanum gallum senatoris filium c felginatem placentia a granium puteolis m sacratiuirum capua tribunos militum quinque et centuriones xxxii sed horum omnium pars magna in fossis munitionibusque et fluminis ripis oppressa suorum in terrore ac fuga sine ullo uulnere interiit signaque sunt militaria amissa xxxii pompeius eo proelio imperator est appellatus hoc nomen obtinuit atque ita se postea salutari passus sed neque in litteris adscribere est solitus neque in fascibus insignia laureae praetulit at labienus cum ab eo impetrauisset ut sibi captiuos tradi iuberet omnis productos ostentationis ut uidebatur causa quo maior perfugae fides haberetur commilitones appellans et magna uerborum contumelia interrogans solerentne ueterani milites fugere in omnium conspectu interfecit  his rebus tantum fiduciae ac spiritus pompeianis accessit ut non de ratione belli cogitarent sed uicisse iam sibi uiderentur non illi paucitatem nostro  rum militum non iniquitatem loci atque angustias praeoccupatis castris et ancipitem terrorem intra extraque munitiones non abscisum in duas partes exercitum cum altera alteri auxilium ferre non posset causae fuisse cogitabant non ad haec addebant non ex concursu acri facto non proelio dimicatum sibique ipsos multitudine atque angustiis maius attulisse detrimentum quam ab hoste accepissent non denique communis belli casus recordabantur quam paruulae saepe causae uel falsae suspicionis uel terroris repentini uel obiectae religionis magna detrimenta intulissent quotiens uel ducis uitio uel culpa tribuni in exercitu esset offensum sed proinde ac si uirtute uicissent neque ulla commutatio rerum posset accidere per orbem terrarum fama ac litteris uictoriam eius diei concelebrabant  caesar ab superioribus consiliis depulsus omnem sibi commutandam belli rationem existimauit itaque uno tempore praesidiis omnibus deductis et oppugnatione dimissa coactoque in unum locum exercitu contionem apud milites habuit hortatusque est ne ea quae accidissent grauiter ferrent neue his rebus terrerentur multisque secundis proeliis unum aduersum et id mediocre opponerent habendam fortunae gratiam quod italiam sine aliquo uulnere cepissent quod duas hispanias bellicosissimorum hominum peritissimis atque exercitatissimis ducibus pacauissent quod finitimas frumentariasque prouincias in potestatem redegissent denique recordari debere qua felicitate inter medias hostium classes oppletis non solum portibus sed etiam litoribus omnes incolumes essent transportati si non omnia ca  derent secunda fortunam esse industria subleuandam quod esset acceptum detrimenti cuiusuis potius quam suae culpae debere tribui locum se aecum ad dimicandum dedisse potitum se esse hostium castris expulisse ac superasse pugnantes sed siue ipsorum perturbatio siue error aliquis siue etiam fortuna partam iam praesentemque uictoriam interpellauisset dandam omnibus operam ut acceptum incommodum uirtute sarciretur quod si esset factum futurum ut detrimentum in bonum uerteret uti ad gergouiam accidisset atque ei qui ante dimicare timuissent ultro se proelio offerrent  hac habita contione nonnullos signiferos ignominia notauit ac loco mouit exercitui quidem omni tantus incessit ex incommodo dolor tantumque studium infamiae sarciendae ut nemo aut tribuni aut centurionis imperium desideraret et sibi quisque etiam poenae loco grauiores inponeret labores simulque omnes arderent cupiditate pugnandi cum superioris etiam ordinis nonnulli ratione permoti manendum eo loco et rem proelio committendam existimarent contra ea caesar neque satis militibus perterritis confidebat spatiumque interponendum ad recreandos animos putabat relictisque munitionibus magnopere rei frumentariae timebat  itaque nulla interposita mora sauciorum modo et aegrorum habita ratione impedimenta omnia silentio prima nocte ex castris apolloniam praemisit ac conquiescere ante iter confectum uetuit his una legio missa praesidio est his explicitis rebus duas in castris legiones retinuit reliquas de quarta uigilia compluribus portis eductas eodem itinere praemisit paruoque spatio inter  misso ut et militare institutum seruaretur et quam serissime eius profectio cognosceretur conclamari iussit statimque egressus et nouissimum agmen consecutus celeriter ex conspectu castrorum discessit neque uero pompeius cognito consilio eius moram ullam ad insequendum intulit sed eadem spectans si itinere impedito perterritos deprehendere posset exercitum e castris eduxit equitatumque praemisit ad nouissimum agmen demorandum neque consequi potuit quod multum expedito itinere antecesserat caesar sed cum uentum esset ad flumen genusum quod ripis erat inpeditis consecutus equitatus nouissimos proelio detinebat huic suos caesar equites opposuit expeditosque antesignanos admiscuit cccc qui tantum profecerunt ut equestri proelio commisso pellerent omnes compluresque interficerent ipsique incolumes se ad agmen reciperent  confecto iusto itinere eius diei quod proposuerat caesar traductoque exercitu flumen genusum ueteribus suis castris contra asparagium consedit militesque omnes intra uallum castrorum continuit equi                                      tatumque per causam pabulandi emissum confestim decumana porta in castra se recipere iussit simili ratione pompeius confecto eius diei itinere in suis ueteribus castris ad asparagium consedit eius milites quod ab opere integris munitionibus uacabant alii lignandi pabulandique causa longius progrediebantur alii quod subito consilium profectionis ceperant magna parte impedimentorum et sarcinarum relicta ad haec repetenda inuitati propinquitate superiorum castrorum depositis in contubernio armis uallum relinquebant quibus ad  sequendum impeditis caesar quod fore prouiderat meridiano fere tempore signo profectionis dato exercitum educit duplicatoque eius diei itinere uiii milia passuum ex eo loco procedit quod facere pompeius discessu militum non potuit  postero die caesar similiter praemissis prima nocte impedimentis de quarta uigilia ipse egreditur ut siqua esset imposita dimicandi necessitas subitum casum expedito exercitu subiret hoc idem reliquis fecit diebus quibus rebus perfectum est ut altissimis fluminibus atque impeditissimis itineribus nullum acciperet incommodum pompeius enim primi diei mora inlata et reliquorum dierum frustra labore suscepto cum se magnis itineribus extenderet et praegressos consequi cuperet quarta die finem sequendi fecit atque aliud sibi consilium capiendum existimauit  caesari ad saucios deponendos stipendium exercitui dandum socios confirmandos praesidium urbibus relinquendum necesse erat adire apolloniam sed his rebus tantum temporis tribuit quantum erat properanti necesse timens domitio ne aduentu pompei praeoccuparetur ad eum omni celeritate et studio incitatus ferebatur totius autem rei consilium his rationibus explicabat ut si pompeius eodem contenderet abductum illum a mari atque ab iis copiis quas dyrrachii comparauerat frumento ac commeatu abstractum pari condicione belli secum decertare cogeret si in italiam transiret coniuncto exercitu cum domitio per illyricum italiae subsidio proficisceretur si apolloniam oricumque obpugnare et se omni maritima ora excludere conaretur obsesso scipione necessario illum suis auxilium ferre cogeret itaque praemissis nuntiis ad cn domitium caesar scripsit et quid fieri  uellet ostendit praesidioque apolloniae cohortibus iiii lissi una iii orici relictis quique erant ex uulneribus aegri depositis per epirum atque athamaniam iter facere coepit pompeius quoque de caesaris consilio coniectura iudicans ad scipionem properandum sibi existimabat si caesar iter illo haberet ut subsidium scipioni ferret si ab ora maritima oricoque discedere nollet quod legiones equitatumque ex italia expectaret ipse ut omnibus copiis domitium adgrederetur  his de causis uterque eorum celeritati studebat et suis ut esset auxilio et ad opprimendos aduersarios ne occasioni temporis deesset sed caesarem apollonia a derecto itinere auerterat pompeius per candauiam iter in macedoniam expeditum habebat accessit etiam ex improuiso aliud incommodum quod domitius cum dies complures castris scipionis castra conlata habuisset rei frumentariae causa ab eo discesserat et heracliam senticam quae est subiecta candauiae iter fecerat ut ipsa fortuna illum obicere pompeio uideretur haec ad id tempus caesar ignorabat simul a pompeio litteris per omnes prouincias ciuitatesque dimissis de proelio ad dyrrachium facto elatius inflatiusque multo quam res erat gesta fama percrebruerat pulsum fugere caesarem paene omnibus copiis amissis haec itinera infesta reddiderat haec ciuitates nonnullas ab eius amicitia auertebat quibus accidit rebus ut pluribus dimissi itineribus a caesare ad domitium et a domitio ad caesarem nulla ratione  iter conficere possent sed allobroges roucilli atque aeci familiares quos perfugisse ad pompeium demonstrauimus conspicati in itinere exploratores domiti seu pristina sua consuetudine quod una in gallia bella gesserant seu gloria elati cuncta ut erant acta exposuerunt et caesaris profectionem aduentum pompei docuerunt a quibus domitius certior factus uix iiii horarum spatio antecedens hostium beneficio periculum uitauit et ad aeginium quod est obiectum oppositumque thessaliae caesari uenienti occurrit  coniuncto exercitu caesar gomphos peruenit quod est oppidum primum thessaliae uenientibus ab epiro quae gens paucis ante mensibus ultro ad caesarem legatos miserat ut suis omnibus facultatibus uteretur praesidiumque ab eo militum petierat sed eo fama iam praecurrerat quam supra docuimus de proelio dyrrachino quod multis auxerat partibus itaque androsthenes praetor thessaliae cum se uictoriae pompei comitem esse mallet quam socium caesaris in rebus aduersis omnem ex agris multitudinem seruorum ac liberorum in oppidum cogit portasque praecludit et ad scipionem pompeiumque nuntios mittit ut sibi subsidio ueniant se confidere munitionibus oppidi si celeriter succurratur longinquam oppugnationem sustinere non posse scipio discessu exercituum ab dyrrachio cognito larisam legiones adduxerat pompeius nondum thessaliae adpropinquabat caesar castris munitis scalas musculosque ad repentinam oppugnationem fieri et crates parari iussit quibus rebus effectis cohortatus milites docuit quantum usum haberet ad subleuandam omnium rerum inopiam potiri oppido pleno atque opulento simul reliquis ciuitatibus  huius urbis exemplo inferre terrorem et id fieri celeriter priusquam auxilia concurrerent itaque usus singulari militum studio eodem quo uenerat die post horam nonam oppidum altissimis moenibus oppugnare adgressus ante solis occasum expugnauit et ad diripiendum militibus concessit statimque ab oppido castra mouit et metropolim uenit sic ut nuntios expugnati oppidi famamque antecederet  metropolitae primum eodem usi consilio isdem permoti rumoribus portas clauserunt murosque armatis compleuerunt sed postea casu ciuitatis gomphensis cognito ex captiuis quos caesar ad murum producendos curauerat portas aperuerunt quibus diligentissime conseruatis conlata fortuna metropolitum cum casu gomphensium nulla thessaliae fuit ciuitas praeter larisaeos qui magnis exercitibus scipionis tenebantur quin caesari parerent atque imperata facerent ille idoneum locum in agris nactus ad frumentorum commeatus quae prope iam matura erant ibi aduentum expectare pompei eoque omnem belli rationem conferre constituit  pompeius paucis post diebus in thessaliam peruenit contionatusque apud cunctum exercitum suis agit gratias scipionis milites cohortatur ut parta iam uictoria praedae ac praemiorum uelint esse participes receptisque omnibus in una castra legionibus suum cum scipione honorem partitur classicumque apud eum cani et alterum illi iubet praetorium tendi auctis copiis pompei duobusque magnis exercitibus coniunctis pristina omnium confirmatur opinio et spes uictoriae augetur adeo ut quidquid intercederet temporis id morari reditum in italiam uideretur et siquando quid pompeius tardius aut consideratius faceret unius esse negotium  diei sed illum delectari imperio et consulares praetoriosque seruorum habere numero dicerent iamque inter se palam de imperiis ac de sacerdotiis contendebant in annosque consulatum definiebant alii domos bonaque eorum qui in castris erant caesaris petebant magnaque inter eos in consilio fuit controuersia oporteretne lucili hirri quod is a pompeio ad parthos missus esset proximis comitiis praetoriis absentis rationem haberi cum eius necessarii fidem implorarent pompei praestaret quod proficiscenti recepisset ne per eius auctoritatem deceptus uideretur reliqui in labore pari ac periculo ne unus omnes antecederet recusarent  iam de sacerdotio caesaris domitius scipio spintherque lentulus cotidianis contentionibus ad grauissimas uerborum contumelias palam descenderunt cum lentulus aetatis honorem ostentaret domitius urbanam gratiam dignitatemque iactaret scipio adfini                                      tate pompei confideret postulauit etiam l afranium proditionis exercitus acutius rufus apud pompeium quod neglegenter bellum gestum in hispania diceret et l domitius in consilio dixit placere sibi bello confecto ternas tabellas dari ad iudicandum iis qui ordinis essent senatorii belloque una cum ipsis interfuissent sententiasque de singulis ferrent qui romae remansissent quique intra praesidia pompei fuissent neque operam in re militari praestitissent unam fore tabellam qui liberandos omni periculo censerent alteram qui capitis damnarent tertiam qui pecunia multarent postremo omnes aut de honoribus suis aut de praemiis pecuniae aut de persequendis inimicitiis agebant neque  quibus rationibus superare possent sed quemadmodum uti uictoria deberent cogitabant  re frumentaria praeparata confirmatisque militibus et satis longo spatio temporis a dyrrachinis proeliis intermisso quo satis perspectum habere caesar animum militum uideretur temptandum existimauit quidnam pompeius propositi aut uoluntatis ad dimicandum haberet itaque exercitum ex castris eduxit aciemque instruxit primum suis locis pauloque a castris pompei longius continentibus uero diebus ut progrederetur a castris suis collibusque pompeianis aciem subiceret quae res in dies confirmatiorem eius exercitum efficiebat superius tamen institutum in equitibus quod demonstrauimus seruabat ut quoniam numero multis partibus esset inferior adulescentes atque expeditos ex antesignanis electis milites ad pernicitatem armis inter equites proeliari iuberet qui cotidiana consuetudine usum quoque eius generis proeliorum perciperent his erat rebus effectum ut equitum mille etiam apertioribus locis uii milium pompeianorum inpetum cum adesset usus sustinere auderent neque magnopere eorum multitudine terrerentur namque etiam per eos dies proelium secundum equestre fecit atque unum allobrogem ex duobus quos perfugisse ad pompeium supra docuimus cum quibusdam interfecit  pompeius qui castra in colle habebat ad infimas radices montis aciem instruebat semper ut uidebatur expectans si iniquis locis caesar se subiceret caesar nulla ratione ad pugnam elici posse pompeium existimans hanc sibi commodissimam belli rationem  iudicauit uti castra ex eo loco moueret semperque esset in itineribus haec spectans ut mouendis castris pluribusque adeundis locis commodiore re frumentaria uteretur simulque in itinere ut aliquam occasionem dimicandi nancisceretur et insolitum ad laborem pompei exercitum cotidianis itineribus defatigaret his constitutis rebus signo iam profectionis dato tabernaculisque detensis animum aduersum est paulo ante extra cotidianam consuetudinem longius a uallo esse aciem pompei progressam ut non iniquo loco posse dimicari uideretur tum caesar apud suos cum iam esset agmen in portis differendum est inquit iter in praesentia nobis et de proelio cogitandum sicut semper depoposcimus animo simus ad dimicandum parati non facile occasionem postea reperiemus confestimque expeditas copias educit  pompeius quoque ut postea cognitum est suorum omnium hortatu statuerat proelio decertare namque etiam in consilio superioribus diebus dixerat priusquam concurrerent acies fore uti exercitus caesaris pelleretur id cum essent plerique admirati scio me inquit paene incredibilem rem polliceri sed rationem consilii mei accipite quo firmiore animo ad proelium prodeatis persuasi equitibus nostris idque mihi facturos confirmauerunt ut cum propius sit accessum dextrum caesaris cornu ab latere aperto adgrederentur et circumuenta a tergo acie prius perturbatum exercitum pellerent quam a nobis telum in hostem iaceretur ita sine periculo legionum et paene sine uulnere bellum conficiemus id autem difficile non est cum tantum equitatu ualeamus simul denuntiauit ut essent animo parati in posterum et quoniam fieret  dimicandi potestas ut saepe rogitauissent ne suam neu reliquorum opinionem fallerent  hunc labienus excepit ut cum caesaris copias despiceret pompei consilium summis laudibus efferret noli inquit existimare pompei hunc esse exercitum qui galliam germaniamque deuicerit omnibus interfui proeliis neque temere incognitam rem pronuntio perexigua pars illius exercitus superest magna pars deperiit quod accidere tot proeliis fuit necesse multos autumni pestilentia in italia consumpsit multi domum discesserunt multi sunt relicti in continenti an non exaudistis ex iis qui per causam ualetudinis remanserunt cohortes esse brundisii factas hae copiae quas uidetis ex dilectibus horum annorum in citeriore gallia sunt refectae et plerique sunt ex coloniis transpadanis ac tamen quod fuit roboris duobus proeliis dyrrachinis interiit haec cum dixisset iurauit se nisi uictorem in castra non reuersurum reliquosque ut idem facerent hortatus est hoc laudans pompeius idem iurauit nec uero ex reliquis fuit quisquam qui iurare dubitaret haec cum facta sunt in consilio magna spe et laetitia omnium discessum est ac iam animo uictoriam praecipiebant quod de re tanta et a tam perito imperatore nihil frustra confirmari uidebatur  caesar cum pompei castris adpropinquasset ad hunc modum aciem eius instructam animum aduertit erant in sinistro cornu legiones duae traditae a caesare initio dissensionis ex senatus consulto quarum una prima altera tertia appellabatur in eo loco ipse erat pompeius mediam aciem scipio cum legionibus syriacis  tenebat ciliciensis legio coniuncta cum cohortibus hispanis quas traductas ab afranio docuimus in dextro cornu erant conlocatae has firmissimas se habere pompeius existimabat reliquas inter aciem mediam cornuaque interiecerat numeroque cohortes cx expleuerat haec erant milia xlu euocatorum circiter duo quae ex beneficiariis superiorum exercituum ad eum conuenerant quae tota acie disperserat reliquas cohortis uii castris propinquisque castellis praesidio disposuerat dextrum cornu eius riuus quidam impeditis ripis muniebat quam ob causam cunctum equitatum sagittarios funditoresque omnes sinistro cornu obiecerat  caesar superius institutum seruans x legionem in dextro cornu nonam in sinistro conlocauerat tametsi erat dyrrachinis proeliis uehementer adtenuata et huic sic adiunxit octauam ut paene unam ex duabus efficeret atque alteram alteri praesidio esse iusserat cohortes in acie lxxx constitutas habebat quae summa erat milium xxii cohortes uii castris praesidio reliquerat sinistro cornu antonium dextro p sullam mediae acie cn domitium praeposuerat ipse contra pompeium constitit simul iis rebus animaduersis quas demonstrauimus timens ne a multitudine equitum dextrum cornu circumueniretur celeriter ex tertia acie singulas cohortes detraxit atque ex his quartam instituit equitatuique opposuit et quid fieri uellet ostendit monuitque eius diei uictoriam in earum cohortium uirtute constare simul  tertiae aciei totique exercitui imperauit ne iniussu suo concurrerent se cum id fieri uellet uexillo signum daturum  exercitum cum militari more ad pugnam cohortaretur suaque in eum perpetui temporis officia praedicaret in primis commemorauit testibus se militibus uti posse quanto studio pacem petisset quae per uatinium in conloquiis quae per aulum clodium cum scipione egisset quibus modis ad oricum cum libone de mittendis legatis contendisset neque se umquam abuti militum sanguine neque rem publicam alterutro exercitu priuare uoluisse hac habita oratione exposcentibus militibus et studio pugnae ardentibus tuba signum dedit  erat crastinus euocatus in exercitu caesaris qui superiore anno apud eum primum pilum in legione x duxerat uir singulari uirtute hic signo dato sequimini me inquit manipulares mei qui fuistis et uestro imperatori quam constituistis operam date unum hoc proelium superest quo confecto et ille suam dignitatem et nos                                nostram libertatem recuperabimus simul respiciens caesarem faciam inquit hodie imperator ut aut uiuo mihi aut mortuo gratias agas haec cum dixisset primus ex dextro cornu procucurrit atque eum electi milites circiter cxx uoluntarii eiusdem centuriae sunt prosecuti  inter duas acies tantum erat relictum spatii ut satis esset ad concursum utriusque exercitus sed pompeius suis praedixerat ut caesaris impetum exciperent neue se loco mouerent aciemque eius distrahi paterentur idque admonitu c triari fecisse dicebatur ut primus excursus uisque militum infringeretur aciesque distenderetur atque in suis ordinibus dispositi dispersos ad  orirentur leuiusque casura pila sperabat in loco retentis militibus quam si ipsi immissis telis occurrissent simul fore ut duplicato cursu caesaris milites exanimarentur et lassitudine conficerentur quod nobis quidem nulla ratione factum a pompeio uidetur propterea quod est quaedam animi incitatio atque alacritas naturaliter innata omnibus quae studio pugnae incenditur hanc non reprimere sed augere imperatores debent neque frustra antiquitus institutum est ut signa undique concinerent clamoremque uniuersi tollerent quibus rebus et hostes terreri et suos incitari existimauerunt  sed nostri milites dato signo cum infestis pilis procucurrissent atque animum aduertissent non concurri a pompeianis usu periti ac superioribus pugnis exercitati sua sponte cursum represserunt et ad medium fere spatium constiterunt ne consumptis uiribus adpropinquarent paruoque intermisso temporis spatio ac rursus renouato cursu pila miserunt celeriterque ut erat praeceptum a caesare gladios strinxerunt neque uero pompeiani huic rei defuerunt nam et tela missa exceperunt et impetum legionum tulerunt et ordines conseruauerunt pilisque missis ad gladios redierunt eodem tempore equites ab sinistro pompei cornu ut erat imperatum uniuersi procucurrerunt omnisque multitudo sagittariorum se profudit quorum impetum noster equitatus non tulit sed paulum loco motus cessit equitesque pompei hoc acrius instare et se turmatim explicare aciemque nostram a latere aperto circumire coeperunt quod ubi caesar  animum aduertit quartae aciei quam instituerat sex cohortium numero dedit signum illae celeriter procucurrerunt infestisque signis tanta ui in pompei equites impetum fecerunt ut eorum nemo consisteret omnesque conuersi non solum loco excederent sed protinus incitati fuga montes altissimos peterent quibus submotis omnes sagittarii funditoresque destituti inermes sine praesidio interfecti sunt eodem impetu cohortes sinistrum cornu pugnantibus etiamtum ac resistentibus in acie pompeianis circumierunt eosque a tergo sunt adorti  eodem tempore tertiam aciem caesar quae quieta fuerat et se ad id tempus loco tenuerat procurrere iussit ita cum recentes atque integri defessis successissent alii autem a tergo adorirentur sustinere pompeiani non potuerunt atque uniuersi terga uerterunt neque uero caesarem fefellit quin ab iis cohortibus quae contra equitatum in quarta acie conlocatae essent initium uictoriae oriretur ut ipse in cohortandis militibus pronuntiauerat ab his enim primum equitatus est pulsus ab isdem factae caedes sagittariorum ac funditorum ab isdem acies pompeiana a sinistra parte erat circumita atque initium fugae factum sed pompeius ut equitatum suum pulsum uidit atque eam partem cui maxime confidebat perterritam animaduertit sibi aliis  que diffisus acie excessit protinusque se in castra equo contulit et iis centurionibus quos in statione ad praetoriam portam posuerat clare ut milites exaudirent tuemini inquit castra et defendite diligenter siquid durius acciderit ego reliquas portas circumeo et castrorum praesidia confirmo haec cum dixisset se in praetorium contulit summae rei diffidens et tamen euentum expectans  caesar pompeianis ex fuga intra uallum conpulsis nullum spatium perterritis dari oportere existimans milites cohortatus est ut beneficio fortunae uterentur castraque oppugnarent qui etsi magno aestu fatigati nam ad meridiem res erat perductatamen ad omnem laborem animo parati imperio paruerunt castra a cohortibus quae ibi praesidio erant relictae industrie defendebantur multo etiam acrius a thracibus barbarisque auxiliis nam qui acie refugerant milites et animo perterriti et lassitudine confecti missis plerique armis signisque militaribus magis de reliqua fuga quam de castrorum defensione cogitabant neque uero diutius qui in uallo constiterant multitudinem telorum sustinere potuerunt sed confecti uulneribus locum reliquerunt protinusque omnes ducibus usi centurionibus tribunisque militum in altissimos montis qui ad castra pertinebant confugerunt  in castris pompei uidere licuit trichilas structas magnum argenti pondus expositum recentibus caespitibus tabernacula constrata luci etiam lentuli et nonnullorum tabernacula protecta hedera multaque praeterea quae nimiam luxuriem et uictoriae fiduciam designarent ut facile existimari posset nihil eos de euentu  eius diei timuisse qui non necessarias conquirerent uoluptates at hi miserrimo ac patientissimo exercitu caesaris luxuriem obiciebant cui semper omnia ad necessarium usum defuissent pompeius iam cum intra uallum nostri uersarentur equum nactus detractis insignibus imperatoriis decumana porta se ex castris eiecit protinusque equo citato larisam contendit neque ibi constitit sed eadem celeritate paucos suos ex fuga nactus nocturno itinere non intermisso comitatu equitum xxx ad mare peruenit nauemque frumentariam conscendit saepe ut dicebatur querens tantum se opinionem fefellisse ut a quo genere hominum uictoriam sperasset ab eo initio fugae facto paene proditus uideretur  caesar castris potitus a militibus contendit ne in praeda occupati reliqui negotii gerendi facultatem dimitterent qua re impetrata montem opere circummunire instituit pompeiani quod is mons erat sine aqua diffisi ei loco relicto monte uniuersi iugis eius larisam uersus recipere coeperunt qua re animaduersa caesar copias suas diuisit partemque legionum in castris pompei remanere iussit partem in sua castra remisit iiii secum legiones duxit commodioreque itinere pompeianis occurrere coepit et progressus milia passuum ui aciem instruxit qua re animaduersa pompeiani in quodam monte constiterunt hunc montem flumen subluebat caesar milites cohortatus est etsi totius diei continenti labore erant confecti noxque iam suberat tamen munitione flumen a monte seclusit ne noctu aquari pompeiani possent quo perfecto opere illi de deditione missis legatis agere coeperunt pauci ordinis senatorii qui se cum iis coniunxerant nocte fuga salutem petiuerunt   caesar prima luce omnes eos qui in monte consederant ex superioribus locis in planitiem descendere atque arma proicere iussit quod ubi sine recusatione fecerunt passisque palmis proiecti ad terram flentes ab eo salutem petiuerunt consolatus consurgere iussit et pauca apud eos de lenitate sua locutus quo minore essent timore omnes conseruauit militibusque suis commendauit nequi eorum uiolaretur neuquid sui desiderarent hac adhibita diligentia ex castris sibi legiones alias occurrere et eas quas secum duxerat inuicem requiescere atque in castra reuerti iussit eodemque die larisam peruenit  in eo proelio non amplius ducentos milites desiderauit sed centuriones fortes uiros circiter xxx amisit interfectus est etiam fortissime pugnans crastinus cuius mentionem supra fecimus gladio in os aduersum coniecto neque id fuit falsum quod ille in pugnam proficiscens dixerat sic enim caesar existimabat eo proelio excellentissimam uirtutem crastini fuisse optimeque eum de se meritum iudicabat ex pompeiano exercitu circiter milia xu cecidisse uidebantur sed in deditionem uenerunt amplius milia xxiiiinamque etiam cohortes quae praesidio in castellis fuerant    sese sullae dedideruntmulti praeterea in finitimas ciuitates refugerunt signaque militaria ex proelio ad caesarem sunt relata clxxx et aquilae uiiii l domitius ex castris in montem refugiens cum uires eum lassitudine defecissent ab equitibus est interfectus  eodem tempore d laelius cum classe ad brundisium uenit eademque ratione qua factum a libone antea demonstrauimus insulam obiectam portui brundisino tenuit similiter uatinius qui brundisio  praeerat tectis instructisque scaphis elicuit naues laelianas atque ex his longius productam unam quinqueremem et minores duas in angustiis portus cepit itemque per equites dispositos aqua prohibere classiarios instituit sed laelius tempore anni commodiore usus ad nauigandum onerariis nauibus corcyra dyrrachioque aquam suis subportabat neque a proposito deterrebatur neque ante proelium in thessalia factum cognitum aut ignominia amissarum nauium aut necessariarum rerum inopia ex portu insulaque expelli potuit  isdem fere temporibus cassius cum classe syrorum et phoenicum et cilicum in siciliam uenit et cum esset caesaris classis diuisa in duas partes dimidiae parti praeesset p sulpicius praetor ad uibonem ad fretum dimidiae m pomponius ad messanam prius cassius ad messanam nauibus aduolauit quam pomponius de eius aduentu cognosceret perturbatumque eum nactus nullis custodiis neque ordinibus certis magno uento et secundo conpletas onerarias naues taeda et pice et stuppa reliquisque rebus quae sunt ad incendia in pomponianam classem immisit atque omnes naues incendit xxxu e quibus erant xx constratae tantusque eo facto timor incessit ut cum esset legio praesidio messanae uix oppidum defenderetur et nisi eo ipso tempore quidam nuntii de caesaris uictoria per dispositos equites essent adlati existimabant plerique futurum fuisse uti amitteretur sed opportunissime nuntiis adlatis oppidum fuit defensum  cassiusque ad sulpicianam inde classem profectus est uibonem adplicatisque nostri ad terram nauibus propter eundem timorem pari atque antea ratione egerunt cassius secundum nanctus uentum onerarias naues in nostras naues circiter xl praeparatas ad incendium immisit et flamma ab utroque cornu comprensa naues sunt conbustae quinque cumque ignis magnitudine uenti latius serperet milites qui ex ueteribus legionibus erant relicti praesidio nauibus ex numero aegrorum ignominiam non tulerunt sed sua sponte naues conscenderunt et a terra soluerunt impetuque facto in cassianam classem quinqueremes duas in quarum altera erat cassius ceperunt sed cassius exceptus scapha refugit praeterea duae sunt depressae triremes neque multo post de proelio facto in thessalia cognitum est ut ipsis pompeianis fides fieret nam ante id tempus fingi a legatis amicisque caesaris arbitrabantur quibus rebus cognitis ex his locis cassius cum classe discessit  caesar omnibus rebus relictis persequendum sibi pompeium existimauit quascumque in partes se ex fuga recepisset ne rursus copias comparare alias et bellum renouare posset et quantumcumque itineris equitatu efficere poterat cotidie progrediebatur legionemque unam minoribus itineribus subsequi iussit erat edictum pompei nomine amphipoli propositum uti omnes eius prouinciae iuniores graeci ciuesque  romani iurandi causa conuenirent sed utrum auertendae suspicionis causa pompeius proposuisset ut quam diutissime longioris fugae consilium occultaret an nouis dilectibus si nemo premeret macedoniam tenere conaretur existimari non poterat ipse ad ancoram una nocte constitit et uocatis ad se amphipoli hospitibus et pecunia ad necessarios sumptus conrogata cognitoque caesaris aduentu ex eo loco discessit et mytilenas paucis diebus uenit biduum tempestate retentus nauibusque aliis additis actuariis in ciliciam atque inde cyprum peruenit ibi cognoscit consensu omnium antiochensium ciuiumque romanorum qui illic negotiarentur arma capta esse excludendi sui causa nuntiosque dimissos ad eos qui se ex fuga in finitimas ciuitates recepisse dicerentur ne antiochiam adirent id si fecissent magno eorum capitis periculo futurum idem hoc l lentulo qui superiore anno consul fuerat et p lentulo consulari ac nonnullis aliis acciderat rhodi qui cum ex fuga pompeium sequerentur atque in insulam uenissent oppido ac portu recepti non erant missisque ad eos nuntiis ut ex his locis discederent contra uoluntatem suam naues soluerant iamque de caesaris aduentu fama ad ciuitates perferebatur  quibus cognitis rebus pompeius deposito adeundae syriae consilio pecunia societatibus sublata et a quibusdam priuatis sumpta et aeris magno pon  dere ad militarem usum in naues imposito duobusque milibus hominum armatis partim quos ex familiis societatum delegerat partim a negotiatoribus coegerat quosque ex suis quisque ad hanc rem idoneos existimabat pelusium peruenit ibi casu rex erat ptolomaeus puer aetate magnis copiis cum sorore cleopatra bellum gerens quam paucis ante mensibus per suos propinquos atque amicos regno expulerat castraque cleopatrae non longo spatio ab eius castris distabant ad eum pompeius misit ut pro hospitio atque amicitia patris alexandria reciperetur atque illius opibus in calamitate tegeretur sed qui ab eo missi erant confecto legationis officio liberius cum militibus regis conloqui coeperunt eosque hortari ut suum officium pompeio praestarent neue eius fortunam despicerent in hoc erant numero complures pompei milites quos ex eius exercitu acceptos in syria gabinius alexandriam traduxerat belloque confecto apud ptolomaeum patrem pueri reliquerat  his tum cognitis rebus amici regis qui propter aetatem eius in procuratione erant regni siue timore adducti ut postea praedicabant sollicitato exercitu regio ne pompeius alexandriam aegyptumque occuparet siue despecta eius fortuna ut plerumque in calamitate ex amicis inimici exsistunt iis qui erant ab eo missi palam liberaliter responderunt eumque ad regem uenire iusserunt ipsi clam consilio inito achillam praefectum regium singulari hominem audacia et l septimium tribunum militum ad interficiendum pompeium miserunt ab his liberaliter ipse appellatus  et quadam notitia septimi perductus quod bello praedonum apud eum ordinem duxerat nauiculam paruulam conscendit cum paucis suis ibi ab achilla et septimio interficitur item l lentulus comprehenditur ab rege et in custodia necatur  caesar cum in asiam uenisset reperiebat t ampium conatum esse pecunias tollere epheso ex fano dianae eiusque rei causa senatores omnes ex prouincia euocauisse ut his testibus in summam pecuniae uteretur sed interpellatum aduentu caesaris profugisse ita duobus temporibus ephesiae pecuniae caesar auxilium tulit item constabat elide in templo mineruae repetitis atque enumeratis diebus quo die proelium secundum caesar fecisset simulacrum uictoriae quod ante ipsam mineruam conlocatum esset et ante ad simulacrum mineruae spectauisset ad ualuas se templi limenque conuertisse eodemque die antiochiae in syria bis tantus exercitus clamor et signorum sonus exauditus est ut in muris armata ciuitas discurreret hoc idem ptolomaide accidit pergamique in occultis ac reconditis templi quo praeter sacerdotes adire fas non estquae graeci adyta appellant tympana sonuerunt item trallibus in templo uictoriae ubi caesaris statuam consecrauerant palma per eos dies in tecto inter coagmenta lapidum ex pauimento exstitisse ostendebatur   caesar paucos dies in asia moratus cum audisset pompeium cypri uisum coniectans eum aegyptum iter habere propter necessitudines regni reliquasque eius loci opportunitates cum legione una quam se ex thessalia sequi iusserat et altera quam ex achaia a q fufio legato euocauerat equitibusque dccc et nauibus longis rhodiis x et asiaticis paucis alexandriam peruenit in his erant legionariorum milia tria cc reliqui uulneribus ex proeliis et labore ac     magnitudine itineris confecti consequi non potuerant sed caesar confisus fama rerum gestarum infirmis auxiliis proficisci non dubitauerat aeque omnem sibi locum tutum fore existimans alexandriae de pompei morte cognoscit atque ibi primum e naui egrediens clamorem militum audit quos rex in oppido praesidii causa reliquerat et concursum ad se fieri uidet quod fasces anteferrentur in hoc omnis multitudo maiestatem regiam minui praedicabat hoc sedato tumultu crebrae continuis diebus ex concursu multitudinis concitationes fiebant conpluresque milites in uiis urbis omnibus partibus interficiebantur  quibus rebus animaduersis legiones sibi alias ex asia adduci iussit quas ex pompeianis militibus confecerat ipse enim necessario etesiis tenebatur qui nauigantibus alexandria flant aduersissimi uenti interim controuersias regum ad populum romanum et ad se quod esset consul pertinere existimans atque eo magis officio suo conuenire quod superiore consu  latu cum patre ptolomaeo ex lege et senatus consulto societas erat facta ostendit sibi placere regem ptolomaeum atque eius sororem cleopatram exercitus quos haberent dimittere et de controuersiis iure apud se potius quam inter se armis disceptare  erat in procuratione regni propter aetatem pueri nutricius eius eunuchus nomine pothinus is primum inter suos queri atque indignari coepit regem ad causam dicendam euocari deinde adiutores quosdam consilii sui nanctus ex regis amicis exercitum a pelusio clam alexandriam euocauit atque eundem achillam cuius supra meminimus omnibus copiis praefecit hunc incitatum suis et regis inflatum pollicitationibus quae fieri uellet litteris nuntiisque edocuit in testamento ptolomaei patris heredes erant scripti ex duobus filiis maior et ex duabus filiabus ea quae aetate antecedebat haec uti fierent per omnes deos perque foedera quae romae fecisset eodem testamento ptolomaeus populum romanum obtestabatur tabulae testamenti unae per legatos eius romam erant adlatae ut in aerario ponerenturhae cum propter publicas occupationes poni non potuissent apud pompeium sunt depositae alterae eodem exemplo relictae atque obsignatae alexandriae proferebantur  de his rebus cum ageretur apud caesarem isque maxime uellet pro communi amico atque arbitro controuersias regum componere subito exercitus regius equitatusque omnis uenire alexandriam nuntiatur cae  saris copiae nequaquam erant tantae ut eis extra oppidum si esset dimicandum confideret relinquebatur ut se suis locis oppido teneret consiliumque achillae cognosceret milites tamen omnes in armis esse iussit regemque hortatus est ut ex suis necessariis quos haberet maximae auctoritatis legatos ad achillam mitteret et quid esset suae uoluntatis ostenderet a quo missi dioscorides et serapion qui ambo legati romae fuerant magnamque apud patrem ptolomaeum auctoritatem habuerant ad achillan peruenerunt quos ille cum in conspectum eius uenissent priusquam audiret aut cuius rei causa missi essent cognosceret corripi atque interfici iussit quorum alter accepto uulnere occupatus per suos pro occiso sublatus alter interfectus est quo facto regem ut in sua potestate haberet caesar effecit magnam regium nomen apud suos auctoritatem habere existimans et ut potius priuato paucorum et latronum quam regio consilio susceptum bellum uideretur  erant cum achilla eae copiae ut neque numero neque genere hominum neque usu rei militaris contemnendae uiderentur milia enim xx in armis habebat haec constabant ex gabinianis militibus qui iam in consuetudinem alexandrinae uitae ac licentiae uenerant et nomen disciplinamque populi romani dedidicerant uxoresque duxerant ex quibus plerique liberos habebant huc accedebant collecti ex praedonibus latronibusque syriae ciliciaeque prouinciae finitimarumque regionum multi praeterea capitis damnati exulesque conuenerant fugitiuis omnibus nostris certus erat alex  andriae receptus certaque uitae condicio ut dato nomine militum essent numero quorum siquis a domino prehenderetur consensu militum eripiebatur qui uim suorum quod in simili culpa uersabantur ipsi pro suo periculo defendebant hi regum amicos ad mortem deposcere hi bona locupletum diripere stipendii augendi causa regis domum obsidere regno expellere alios alios arcessere uetere quodam alexandrini exercitus instituto consuerant erant praeterea equitum milia duo inueterauerant hi omnes compluribus alexandriae bellis ptolomaeum patrem in regnum reduxerant bibuli filios duos interfecerant bella cum aegyptiis gesserant hinc usum rei militaris habebant  his copiis fidens achillas paucitatemque militum caesaris despiciens occupabat alexandriam praeter eam oppidi partem quam caesar cum militibus tenebat primo impetu domum eius inrumpere conatus sed caesar dispositis per uias cohortibus impetum eius sustinuit eodemque tempore pugnatum est ad portum ac longe maximam ea res adtulit dimicationem simul enim diductis copiis pluribus uiis pugnabatur et magna multitudine nauis longas occupare hostes conabantur quarum erant l auxilio missae ad pompeium proelioque in thessalia facto domum redierant quadriremes omnes et quinqueremes aptae instructaeque omnibus rebus ad nauigandum praeter has xxii quae praesidii causa alexandriae esse consueuerant constratae omnes quas si occupauissent classe caesari erepta portum ac mare  totum in sua potestate haberent commeatu auxiliisque caesarem prohiberent itaque tanta est contentione actum quanta agi debuit cum illi celerem in ea re uictoriam hi salutem suam consistere uiderent sed rem obtinuit caesar omnesque eas naues et reliquas quae erant in naualibus incendit quod tam late tueri parua manu non poterat confestimque ad pharum nauibus milites exposuit  pharus est in insula turris magna altitudine mirificis operibus extructa quae nomen ab insula cepit haec insula obiecta alexandriae portum efficit sed a superioribus regibus in longitudinem passuum dcccc in mare iactis molibus angusto itinere et ponte cum oppido coniungitur in hac sunt insula domicilia aegyptiorum et uicus oppidi magnitudine quaeque ubique naues imprudentia aut tempestate paulum suo cursu decesserunt has more praedonum diripere consuerunt iis autem inuitis a quibus pharos tenetur non potest esse propter angustias nauibus introitus in portum hoc tum ueritus caesar hostibus in pugna occupatis militibusque expositis pharon prehendit atque ibi praesidium posuit quibus est rebus effectum ut tuto frumentum auxiliaque nauibus ad eum subportari possent dimisit enim circum omnes propinquas prouincias atque inde auxilia euocauit reliquis oppidi partibus sic est pugnatum ut aequo proelio discederetur et neutri pellerenturid efficiebant angustiae locipaucisque utrimque interfectis  caesar loca maxime necessaria conplexus noctu praemuniit in eo tractu oppidi pars erat regiae exigua in quam ipse habitandi causa initio erat inductus et theatrum coniunctum domui quod arcis tenebat locum aditusque habebat ad portum et ad regia naualia has munitiones insequentibus auxit diebus ut pro muro obiectas haberet neu dimicare inuitus cogeretur interim filia minor ptolomaei regis uacuam possessionem regni sperans ad achillam sese ex regia traiecit unaque bellum administrare coepit sed celeriter est inter eos de principatu controuersia orta quae res apud milites largitiones auxit magnis enim iacturis sibi quisque eorum animos conciliabat haec dum apud hostes geruntur pothinus nutricius pueri et procurator regni in parte caesaris cum ad achillam nuntios mitteret hortareturque ne negotio desisteret neue animo deficeret indicatis deprehensisque internuntiis a caesare est interfectus haec initia belli alexandrini fuerunt  