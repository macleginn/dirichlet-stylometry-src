

 uigilantiae uestrae nobilissime frater uigili gratias
refero quod me longo per tempore dormientem uestris tandem
interrogationibus excitastis deo magno gratias qui uos ita
fecit sollicitos ut non solum uobis tantum quantum et aliis
uigiletis mactae uirtutis et meriti  uis enim praesentis
mundi erumnas cognuscere aut quando coepit uel quid ad nos usque
perpessus est edoceri addes praeterea ut tibi quomodo romana
res publica coepit et tenuit totumque pene mundum subegit et
hactenus uel imaginariae teneat ex dictis maiorum floscula
carpens breuiter referam uel etiam quomodo regum series a romulo
et deinceps ab augusto octauiano in augustum uenerit
iustinianum quamuis simpliciter meo tamen tibi eloquio pandam
 licet nec conuersationi meae quod ammones conuenire potest nec
peritiae tamen ne amici petitionibus obuiemus quoquo modo
ualuimus late sparsa collegimus et prius ab auctoritate
diuinarum scripturarum cui et inseruire conuenit inchoantes et
usque ad orbis terrae diluuium per familiarum capita currentes
deuenimus ad regnum nini qui assyriorum in gente regnans omnem
pene asiam subiugauit et usque ad arbacem medum qui distructo
regno assyriorum in medos eum conuertit tenuitque usque ad cyrum
persam qui itidem medorum regnum subuersum in parthos
transtulit et exinde usque ad alexandrum magnum macedonem qui
deuictis parthis in grecorum dicione rem publicam demutauit 
post hec quomodo octauianus augustus cesar subuerso regno
grecorum in ius dominationemque romanorum perduxit et quia ante
augustum iam per septingentos annos consolum dictatorum regumque
suorum sollertia romana res publica nonnulla subegerat ab ipso
romulo aedificatore eius originem sumens in uicensimo quarto
anno iustiniani imperatoris quamuis breuiter uno tamen in tuo
nomine et hoc paruissimo libello confeci iungens ei aliud
uolumen de origine actusque getice gentis quam iam dudum communi
amico castalio ededissem quatinus diuersarum gentium calamitate
conperta ab omni erumna liberum te fieri cupias et ad deum
conuertas qui est uera libertas  legens ergo utrosque
libellos scito quod diligenti mundo semper necessitas imminet
tu uero ausculta iohannem apostolum qui ait carissimi nolite
dilegere mundum neque ea que in mundo sunt quia mundus transit
et concupiscentia eius qui autem fecerit uoluntatem dei manet
in aeternum estoque toto corde diligens deum et proximum ut
adimpleas legem et ores pro me nouilissime et magnifice frater

 capitula uixui  

 romani ut ait iamblicus armis et legibus exercentes orbem
terrae suum fecerunt armis si quidem construxerunt legibus
autem conseruauerunt quod et ego sequens eruditissimum uirum
dum aliqua de cursu temporum scribere delibero necessarium duxi
opusculo meo uelut insigne quoddam ornamentum praeponere cupio
namque ad inquisitionibus amici fidelissimi ex diuersis
uoluminibus maiorum praelibans aliqua floscula pro captu ingenii
mei in unum redigere et in modum storiunculae tam annorum seriae
quam etiam eorum uirorum qui fortiter in re publica
laborauerunt gesta strictim breuiterque collegere  quod
quamuis simpliciter reor dictum uideri doctissimis gratum tamen
fore aestimo mediocribus dum et breuia sine fastidio legant et
sine aliquo fuco uerborum quae lectitauerint sentiant ab
originem etenim orbis primaque creatione tam hominis quam
elementorum et usque orbis terrae diluuio secundum ueredici
legislatoris uerba mosei duo milia ducentos quadraginta et duo
annos collegimus in quibus annis adhuc rudi et simplici hominum
natura non reges sed familiarum capita suo in genere erant 
quorum tamen ordo huiuscemodi fuit
adam protoplastus primusque mortalium uixit annos ccxxx et genuit
seth
seth uixit an ccu et genuit enos
enos autem uixit an cxc et genuit cainan
cainan item uixit an clxx et genuit malelehel
malelehel uixit an clxu et genuit iareth
iareth uero uixit an clxii et genuit enoch
enoch uero uixit an clxu et genuit mathusala
mathusala uixit an clxuii et genuit lamech
lamech quoque uixit an clxxxuiii et genuit noe
 noe uero sexcentorum erat annorum quando diluuium mundi
crudelissima facinora expiauit a cuius regimine uel ab ipso
diluuio usque ad confusionem linguarum que item ob delecta
aedificantium turrem facta est in campo sennahar et usque heber
in quo hebreorum genus et lingua prisca remansit quia nec in
illa conspiratione interfuit sunt anni dxxu per familias sic

 arfaxath filius sem nepus noe qui post diluuium anno
secundo est genitus uixit annos cxxxu et genuit cainan
cainan uero uixit an cxxx et genuit sala
sala autem uixit an cxxx et genuit heber
heber quoque uixit an cxxx et genuit falech
a confusione ergo linguarum et primatu heber a quo hebrei et
usque natiuitatem abrahae quando et primus rex in mundo in gente
regnabat assyriorum ninus anno regni sui xlii supra scripto
familiarum serie currentes fiunt anni dxli sic
falech uixit an cxxx et genuit ragau
ragau uixit an cxxxii et genuit seruch
seruch autem uixit ann cxxx et genuit nachor
nachor uero uixit an lxxuiiii et genuit thara 
thara quoque uixit an lxx et genuit abram
 simul ergo ab adam et usque ad natiuitatem abrahae id est ab
ortu mundi et usque quadragesimo secundo anno regis primi
assyriorum nini ut superius diximus per familias capitaque
eorum fiunt generationes uiginti anni autem iiicccuiii
unde iam relictis familiis regum seriem persequamur et sicut
euseuius uel hieronimus primum assyriorum deinde medorum
persarumque et grecorum currentes ad romanum quomodo delatum est
uel quali tempore latius si dominus permiserit exequamur

 origo ergo regum regnorumque antiqua assiria nobis amplexanda
est in qua primus ninus beli filius urbem sui nominis
fabricans niniuen regnauit an xlii ubi a primo anno ipsius
nini et usque in ultimum annum thonos concoloros quem greci
sardanafalum appellant quem occidit arbaces medorum praefectus
regnum illud transferens in medos regnatum est a regibus
trigenta et sex per annos mille ducentos quadraginta sic

 ninus rex assyriorum post natiuitatem abrahae regnauit ann
x

 semiramis uxor nini annis xlii hanc dicunt quasi babyloniae
conditricem quamuis non legatur quia condidit sed quia
reparauit sub ea abram adoliscit in chaldea

 zameis qui et ninias filius nini et semiramidis ann
xxxuiii cuius trecessimo tertio anno facta est promissio ad
abram cum esset annorum lxxu

 arius ann xxx cuius decimo anno centenarius abraham genuit
filium isaac

 capitula xuiixxui  

 aralius an xl huius in ultimo regni anno nascuntur gemini
isaac id est iacob et esau

 xerses qui et baleus an xxx in huius regni tempore iacob
germanum fugiens esau descendit in aegypto solus ditatusque cum
turba ascendit

 armamitres ann xxxuiii iacob a seruitute soceri laban
recedens ad patrem reuertitur

 belochus ann xxxu hoc regnante ioseph aduliscens somnia sua
fratribus narrat et patri

 baleus an lii huius anno trecensimo iacob famis penuria
discendit in egypto ibique filium suum repperit praepositum
terrae totius egypti

 altadus ann xxxii hoc regnante iacob defunctus est in
aegyptum cuius cadaber ioseph cum magno honore uocat in terra
chanaan

 maminthus ann xxx sub istius regni tempore moritur ioseph
et hebreos depraement egyptii grauissima seruitute

 macthaleus ann xxx et hoc regnante seruitus perdurat in
egypto hebreorum

 spherus ann xxx huius regni temporibus ultimis ambra ex
tribu leuui genuit moysen

 mamilus ann xxx hoc regnante adoliscens moyses omnem
philosophiam dedicit aegyptiorum

 capitula xxuiixxxui  

 sparethus ann xl quo tempore moyses occiso egyptio in terra
fugit madia

 astacades ann xl huius regni anno octauo moyses ccccxxx
anno repromissionis populum hebraeum in signis et uirtutibus
educit ex egypto eisque in heremo per annos quadraginta legem
exponit

 amyntas ann xlu huius nono anno moritur moyses et hiesus
naue ducatum populo praebit

 belochus an xxu sub quo gothonihel iudex hebraeorum et
sacerdotium continet finees

 belepares ann xxx quo tempore hebraeorum iudex aod
allofilique infesti omnino

 lamprides ann xxxuii et in huius regno ipse iudex ebreis
perdurat aod

 sosares ann xx et huius temporibus quamuis senis tamen
adhuc consistit aod pugnadque cum alienigenis et uincit iubatus a
deo

 lamperes ann xxx quo regnante iudaeis praeerat deborra et
barach

 pannias ann xlu sub cuius tempora iudeis praefuit gedeon
qui et ieroboal

 sosarmus ann xuiiii sub cuius tempora thola et abimelech
iudices erant hebraeorum

 capitula xxxuiixlui  

 mithreus ann xxuiiii sub quo iudeis praeerat iair

 tautanes ann xxii cuius sub regno iudices hebraeorum
hesebon et labdon nam et ipso tempore greci troiam uastauerunt
unde aeneas fugiens in italiam uenit se quoque cum latino fauni
filio pici nepotem saturnique abnepotem adfinitatis gratia
iungens accepta filia eius in uxore labinia unitosque frigas
italosque populos nominauere latinos  et sic iam ex tunc et
deinceps quamuis in pauperrimo regno locoque angusto quod
dicibatur agro laurentum regnauerunt post latinum aeneas et
successores eius qui et siluii sunt albanique uocitati pro
albano urbe et pro postumo aeneae idem enea qui idcirco siluius
dictus est quia lauinia post mortem aeneae timens ascanii
inuidiam clam eum in silua generauit aeneamque siluium
nominauit ante quem ut superius diximus italiae regnatum est a
iano saturno pico fauno adque latino per annos circiter
clxxx

 teuteus ann xl sub quo samson ille ultra fortis fortissimus
iudix hebraeorum

 thineus ann xxx hoc regnante anno octauo decimo heli
sacerdos audito nuntio filiorum arcaque testamenti ablata
cadens mortuus est

 dercylus ann xl sub quo aliquantum tempus saul rex
hebreorum aliud uero dauid rex ex tribu iuda constitutus
regnauit

 eupales an xxxuiii hoc regnante anno trecesimo secundo
salomon templum domini inchoauit et perfecit singulariter in
mundo per annos septem

 laosthenes ann xlu et hoc regnante assyriis salomon regnat
hebraeis saddoch uero et achias selonitis prophetant

 pritiades ann xxx sub quo iam mortuo salomone inter
roboam et ieroboam regnum diuiditur hebraeorum et alii iudaei
alii dicuntur israhelitae

 ofrateus ann xx sub isto in parte iudeorum regnat iosaphat
israhelitarum uero caeleri morte nabad et baaz ela et ambri
obeuntibus tenebat regimen achab cum hiezabel

 capitula xluiilui  

 ofrathanes ann l sub quo ioram ochozias et gotholia et
ioas parti iudae regnabant israheli uero ochozias ioram et ieu
principatui unus post alium successerunt

 acrazapes ann xlii sub quo amesias in iuda regno ascitus
obtinet principatum israheli uero ioachab et ioas unus post
alium regnat

 thonos concoloros quem greci sardanafalum nominant ann xx
sub quo iudeorum azarias qui et ozias israhelitis uero roboam

regnum ergo assyriorum post annorum numero mille ducentos et
quadraginta finem tantae diuturnitatis accepit ad medosque
translatum est nam arbaces praefectus medorum sardanafalum
occisum regnum eius inuasit et in medos deduxit

 arbaces medorum rex ann xxuiii sub quo regnat adhuc azarias
qui et ozias iudae in partae in israhel autem post roboam
paucis diebus fuerat zacharias rursusque sellum quibus
successerat maneae

 sosarmus ann xxx in iudae parte regnabat ioatham
israhelitis faceae quando et quinto decimo eius anno prima
olympiades coepta est nominari tunc etenim post innumerauiles
ut ita dicam laurenti loci et latio reges siluios albanosque
qui trecentos per annos in parte italiae regnauerunt quamuis
pauperrime amulius rex numitoris fratris sui filiam ream nomine
que et ilia uocabatur uestalem uirginem fecerat quae grauida
inuenta dum scelus suum nititur excusare a marte se conpressam
mentita est ex qua genitis duobus geminis rex exponi praecepit
quos uagientes meretrix quaedam lupa nomine cum audisset statim
tollens ad faustulum pastorem adduxit quos acca uxor eius
nutriens inter alios pastores conuersari aedocuit

 madidus ann xl quo medis regnante iudeis regnabat achas
israhelitis alius faceae annoque madidi nono septima olympiade
romulus eiusque germanus quos inter pastores diximus enutritos
collecta pastorum multitudine romane urbis aedificia inchoauerunt
suoque de nomine iunior qui germanum peremerat urbem uocari
romam praecepit cuius actus seriemque successorum eius saltu
quodam modo praetergrediens externa regna ut coepi percurram et
cum se locus obtulerit ad eum ordinem redeam tantum qui legis
aduerte ab origine mundi et huius usque magnae urbis exortu ann
fuisse iiiidcl

 cardices ann xiii sub quo ezechias filius achas succedens
regnat iudaeis nam israhelitarum gentes supra dicti madidi iam
quinto decimo anno a salmanassar chaldeorum rege medorum sunt in
montibus transductae captiuae postquam regnassent in samaria
ann ccl

 deiocis ann liiii huius tempore primo hebraeorum iuda
manasses ductus captiuus et ferreis uinculis inligatus fertur
paenitentiam egisse cuius et canticum paenitentiae legitur
postea uero reuersus in regno successorem reliquid filium suum
ammon

 fraortes ann xxiii sub quo iosias rex iudeorum qui lucos
succidit et gentium idola de suo regno abiecit deumque caeli
integre coluit

 cyaxares ann xxxii sub quo iudaeis regnat ioachas cui
successit eliachim qui et ioachim alterque ioachim primo adhuc
cyaxare uiuente successit in quo et finis regni euenit

 capitula luiilxui  

 astiages ann xxxuiii huius anno octauo iudaei de
hierusolyma captiuantur a nabochodonosor rege babyloniorum sic
regnum medorum quod per ann ccluiii regnauit distructum est et
in persas translatum quia cyrus rex persarum et darius medorum
filius supra scripti astiages parentela coniuncti nepus
auunculusque fuerunt inruentesque super baltasar abnepotem
nabochodonosor regem babyloniae id est caldeorum regnum eius
peruadunt mortuoque dario cyrus et suum id est persarum et
affinis sui darii hoc est medorum cum illud quod captiuauerat
tertio regno potitus ammodum persarum gentem eleuauit quae gens
a cyro praedicto et usque ad darium filium arsami regnauit per
ann pl m ccxxx et sic ad grecos deuenit post reges decem
persarum de gente

 cyrus persa ann xxxii hic fere quinquaginta milia iudaeorum
laxata captiuitate regredi fecit in iudaea qui constructo
altari templi fundamenta iecerunt cumque a uicinis gentibus
impediretur opus usque ad darium remansit inperfectum

 cambises ann uiii et sub isto opus inpeditum a uicinis
consistet nec aedificatur

 magi duo fratres regnant mensibus uiii

 darius ann xxxui cuius anno secundo reaedificatum est
templum a zorobabel et iesu filio iosedech quingentesimo
duodecimo anno post primam sub salomone aedificationem ab adam
uero plus minus iiiidccccxxx

 xerses deinde filius darii ann xx regnauit persis medis
atque chaldeis

 artabanus menses uii

 artaxerses qui macrochir dicebatur ann xl

 xerses menses duo

 sogdianus menses uii

 capitula lxuiilxxui  

 darius cognomento notus ann xuiiii

 artaxerses qui et mnemon darii et paresatidis filius ann
xl ipse est ab hebreis qui dicitur asuerus sub quo liber hester
confectus est

 artaxerses qui et ochus ann xxui hic etenim sidonem
subuertit aegyptumque suo subegit imperio syriamque cunctam
inuasit

 arses filius ochi ann iiii sub quo iaddus maximus et
insignis pontifex iudaeorum

 darius filius asarmi ann ui hunc alexander magnus macedo
occidit regnumque eius in suo redegit dominio qui alexandriam in
suo nomine condidit ubi regnatum est a regibus grecorum per
ann ccxcui sic

 alexander magnus post morte darii ann u

 ptholomeus lagi filius ann xl hic iterum gentem
hebraeorum captiuam ducit in aegypto

 ptholomeus filadelfus ann xxuiii hic captiuitatem iudaeorum
relaxatam muneribusque eleazaro pontifice iudaeorum placato
diuinas scripturas per septuaginta interpretes ex hebrea lingua
uertit in greca

 ptholomeus euergetis ann xxui huius temporibus hiesus
filius syrach sapientiae librum scripsit

 ptholomeus filopater ann xuii sub hoc item uicti iudaei et
sexaginta milia eorum caesa ab anthioco rege syriae quando et
pontifex magnus onias

 capitula lxxuiilxxxui  

 ptholomeus epifanis ann xxiiii hic directo scopa principe
militiae capit iudaeam rursusque anthioco scopa superante
iudaeam sibi sociat in amicitia antiochus

 ptholomeus filomitor ann xxxu sub hoc rege aristobolus
iudeus peripaticus filosophus scripsit commentarios in libros
moysi et regi obtulit ptholomeo antiochus autem agens contra
legem iudaeorum multos interemit contra quem iudas qui et
macchabeus arma commouit

 ptholomeus euergetis ann xxuiiii hoc regnante ionathas dux
iudaeorum praeclarus qui cum romanis spartiatisque foedus iniit

 ptholomeus fiscon qui et soter ann xuii sub hoc
aristobolus ionathae filius rex pariter et pontifex constituitur
iudaeorum

 ptholomeus qui et alexander ann x quo regnante multa
iudaeorum populus tam ab alexandrinis quam etiam ab
anthiocensibus tolerabat

 ptholomeus qui a matre fuerat eiectus ann uiii iudaeis
tunc regnat ianneus qui et alexander

 ptholomeus dionisus ann xxx sub cuius regno alexandra quo
et salina uxor alexandri regis hebraeorum hierosolimis regnat
ex cuius aetate iudaeos rerum confusio et uariae clades
oppresserunt

 cleopatra ann xxii qua regnante iudaei in amicitias
romanorum se sociantes eorum iam legibus uiuent quia pompeius
regnum ab aristobolo sublato hircanum fratrem eius praefecerat
hanc si quidem cleopatram romanus ductor suscipiens antonius et
suo socians lateri contra ciues proprios dimicat quem augustus
octauianus in certamine superans actiatico in litore egit ut
utrique iugales se ipsos peremerent regnumque eorum in romanorum
imperio deuenit ubi et usque actenus et usque in finem mundi
secundum danielis prophetia regni debetur successio et quod
abhinc augustalis exoritur potestas animo recondendum est

 augustus imperator qui et octauianus dicebatur a quo
posteri principes augusti sunt uocati tam ciues patrios
rebellans quam etiam gentes exteras superans singularem sibi
uindicat principatum regnans per ann lui huius quadragesimo
secundo anno imperii dominus noster iesus christus de sancta
uirgine natus ut uerus deus ita et uerus homo in signis et
uirtutibus ammirandis enituit anno ab origine mundi ud ab
urbe romae autem conditione anno dcclu  et quia romanarum
rerum ordine actosque inquirere statuisti et nos breuiter tuis
percunctationibus respondere sumus polliciti necessarium est
ergo nobis ea interim que ad tempora augusti imperatoris
dicuntur omittere et rursus ad romanae urbis primordia repedare
originemque romuli eius conditoris exponere simulque successorum
eius regum consolumque annos actosque ad liquidum demonstrare
qui sunt hi

 capitula lxxxuiixcu  

 ab origine urbis romae et usque tarquinium regem cognomento
superbum qui et expulsus est numerantur anni ccxliii nam
primus ille et urbis et imperii conditor romulus fuit marte ut
ipsorum uerbis loquamur genitus et rea siluia hoc de se
sacerdos grauida confessa est nec mox fama dubitauit cum
amullii regis imperio abiectus in profluentem cum remo fratre non
potuit extingui si quidem et tiberinus amnem repressit et
relictis catulis lupa secuta uagitum uber ammouit infantibus
matrisque gessit officium  sic repertos apud arborem
faustulus regii gregis pastor tulit in casam atque educauit alba
tum erat latio caput iulii opus nam labinium patris aenaeae
contemserat ab his amullius iam septima subole regnabat fratre
pulso numitore cuius ex filia romulus igitur statim prima
iuuentutis facie patruum ab arce deturbat auum reponit ipse
fluminis amator et montium apud quos erat educatus moenia nouae
urbis agitabat  gemini erant uter auspicaretur et regeret
adhibere placuit deos remus montem auentinum hic palatinum
occupant prius ille sex uultures hic postea sed duodecim
uidit sic uictor augurio urbem excitat plenus spei bellatricem
fore id assuetae sanguine et preda aues pollicebantur ad
tutelam nouae urbis sufficere uallum uidebatur cuius dum
angustias remus increpat saltu transiliuit dubium an iussu
fratris occisus est prima certe uictima fuit munitionemque
urbis nouae sanguine suo consecrauit  imaginem urbis magis
quam urbem fecerat incolae deerant erat in proximo locus hunc
asylum facit et statim mira uis hominum latini tuscique
pastores etiam transmarini fryges qui sub aena arcades qui
sub euandro duce influxerant ita ex uariis quasi elementis
congregauit corpus unum populumque romanum ipse fecit res erat
unius aetatis populus uirorum itaque matrimonia a finitimis
petita quia non impetrabantur manu capta sunt simulatis quippe
ludis equestribus uirgines quae ad expectaculum uenerant praede
fuere  haec statim causa bellorum pulsi fugatique ueientes
ceninensium captum ac direptum est oppidum spolia insuper opima
de rege agrone feretrio ioui manibus rex reportauit sauinis
proditae portae per uirginem tarpeiam non dolo sed puella
praetium rei quae gerebant in sinistris petierat dubium clypeos
an armillas illi ut et fidem soluerent et ulciscerentur clypeis
obruere ita ammissis intra moenia hostibus atrox in ipso foro
pugna adeo ut romulus iouem oraret foedam suorum fugam sisteret
hinc templum et stator iuppiter  tandem funeribus
interuenere raptae laceris comis sic pax facta cum tatio
foedusque percussum secutaque res misera dictu ut relictis
sedibus suis nouam in urbem hostes demigrarent et cum generis
suis auitas opes pro dote sociarent  auctis breui uiribus
hunc rex sapientissimus statum rei publicae inposuit iuuentus
diuisa per tribus in aequis et armis ut ad subita bella
excubaret consilium rei publicae penes senes esset qui ex
auctoritate patres ob aetatem senatus uocabatur  his ita
ordinatis repente cum contionem haberet ante urbem apud caprae
paludes e conspectu ablatus est discerptum aliqui a senatu
putant ob asperius ingenium sed oborta tempestas solisque
defectio consecrationis speciem praebuere cui mox iulius
proculus fidem fecit uisum a se romulum adfirmans augustiore
forma quam fuisset mandare praeterea ut se pro numine
acceperent quirinum in caelo uocari placitum diis ut gentium
roma potiretur

 successit romulo numa pompilius quem curibus sauinis agentem
ultro petiuerunt ob inclitam uiri religionem ille sacra et
caerimonias omnemque cultum deorum inmortalium docuit ille
pontifices augures salios ceteraque sacerdotia annumque in xii
menses festos dies nefastosque discripsit ille ancilia adque
palladium secreta quedam imperii pignora ianumque bifrontem
fidem pacis ac belli in primis focum uestae uirginibus colendum
dedit ut ad simulacrum caelestium siderum custus imperii flamma
uigilaret haec omnia quasi monitu deae egregiae quo magis
barbari acciperent eo denique ferocem populum redegit ut quod
ui et iniuria occuparat imperium religione atque iustitia
gubernaret

 capitula xcuicuii  

 excepit pompilium numam tullus hostilius cuius in honorem
uirtutis regnum ultro datum hic omnem militarem disciplinam
artemque bellandi instituit itaque mirum in modum exercita
iuuentute prouocare ausus albanos grauem et diu principem
populum sed cum pari robore frequentibus proeliis utrique
comminuerentur misso in conpendium bello horatiis curiatiisque
trigeminis hinc atque inde fratribus utriusque populi fata
permissa sunt anceps et pulcra contentio exituque ipso
mirabilis tribus quippe illinc uulneratis hinc duobus occisis
qui supererat horatius addito ad uirtutem dolo ut distraheret
hostem simulat fugam singulosque prout sequi poterant adortus
exsuperat sic rarum alias decus unius manu parta uictoria est
quam ille mox parricidio foedauit nam flentem spolia circa se
sponsi quidem sed ostis sororem uiderat hunc tam inmaturum
amorem uirginis ultus est ferro ut auderet leges nefas sed
abstulit uirtus parricidam et facinus infra gloriam fuit  nec
diu in fide albanus nam fidenate bello misit in auxilium ex
foedere medii inter duos expectauere fortunam sed rex callidus
ubi inclinare socios ad ostem uidet tollit animos quasi
mandasset spes inde romanis metus hostibus sic fraus
proditorum irrita fuit itaque hoste uicto ruptorem foederis
mettum furetium religatum inter duos curros pernicibus equis
distrait albamque ipsam quamuis parentem emulam tamen diruit
cum primus omnes opes urbis ipsumque populum romam transtulisset
prorsus ut consanguinea ciuitas non perisse sed in suum corpus
redisse rursus uideretur

 ancus deinde marcius nepus pompilii ex filia prauo ingenio
igitur et muro moenia amplexus est et influentem urbi tyberinum
ponte commisit ostiamque in ipso maris fluminisque confinio
coloniam posuit iam tunc uidelicet praesagiens animo futurum ut
totius mundi opes et comeatus illo uelut maritimo urbis ospitio
receperentur

 tarquinius postea priscus quamuis transmarinae originis
regnum ultro petens accepit ob industriam atque elegantiam
quippe qui oriundus corintho grecum ingenium italicis artibus
miscuisset hic et senatus maiestatem numero ampliauit et
centuriis tribus auxit quatenus actius neuius numerum augeri
prohibebat uir summus augurio quem rex in experimentum rogauit
fierine posset quod ipse mente coeperat ille rem expertus
augurio posse respondit adquin hoc inquid agitaram cutem
illam secari nouacula posse et augur potes inquid et
secuit inde romanis sacer auguratus  neque pace tarquinius
quam bello promptior duodecim namque tusciae populos
frequentibus armis subegit inde fasces trabeae curules anuli
phalere paludamenta praetextae inde quod aureo curru quattuor
equis triumphatur togae pictae tunicaeque palmate omnia denique
decora et insignia quibus imperii dignitas aeminet sumpta
sunt

 seruius tullius deinceps gubernacula urbis inuadit nec
obscuritas inhibuit quamuis matre serua creatum nam eximiam
indolem uxor tarquinii tanaquil liberaliter educauerat et clarum
fore uisa circa caput flamma promiserat ergo inter tarquinii
mortem annitente regina substitutus in locum regis quasi in
tempus regnum dolo partum sic egit industriae ut iure adeptus
uideretur  ab hoc populus romanus relatus in censum
digestus in classes decuriis atque collegiis distributus
summaque regis sollertia ita est ordinata res publica ut omnia
patrimonii dignitatis aetatis artium officiorumque discrimina in
tabulas referrentur ac sic maxima ciuitas minimae domus
diligentia conteneretur

 postremus fuit omnium regum tarquinius cui cognomen superbo
ex moribus datum hic regnum auitum quod a seruio tenebatur
rapere maluit quam expectare missisque in eum percussoribus
scelere partam potestatem non melius egit quam adquisiuerat nec
abhorrebat moribus uxor tullia que ut uirum regem salutaret
supra cruentum patrem uecta carpento consternatos equos exegit
 sed ipse in senatum caedibus in plebem uerberibus in omnes
superbia que crudelitate grauior est bonis grassatus cum
seuitiam domi fatigasset tandem in ostes conuersus est sic
ualida latio oppida capta sunt ardea ocricolum gauii suessa
pometia tum coque cruentus in suos neque enim filium uerberare
dubitauit ut simulantis transfugam apud hostes hinc fides esset
 quo a gauiis ut uoluerat recepto et per nuntios consulenti
quid fieri uellet eminentia forte papauerum capita uirgula
excutiens cum per hoc interficiendos esse principes uellet
intellegi qua superbia sic respondit ut senserant tamen 
de manubiis captarum urbium templum erexit quod cum
inauguraretur cedentibus ceteris diis mira res dicitur
extitisse resistere iuuentas et terminus placuit uatibus
contumacia numinum si quidem firma omnia et aeterna
pollicebantur sed illud horrentius quod molientibus edem in
fundamentis humanum caput repertum est nec dubitauere cuncti
monstrum pulcherrimum imperii sedem caputque terrarum promittere
 tamdiu superbiam regis populus romanus perpessus est donec
aberat libido hanc ex liberis eius inportunitatem tolerare non
potuit quorum cum alter ornatissimae feminae lucretiae stuprum
intulisset matrona dedecus ferro expiauit imperium regibus
abrogatum

 capitula cuiiicxuiii  

 haec est prima aetas populi romani et quasi infantia quam
habuit sub regibus septem per annos ut diximus ccxliii quadam
fatorum industria tam uariis ingenio ut rei publicae ratio et
utilitas postulabat  nam quid romolo ardentius tali opus
fuit ut inuaderet regnum quid numa religiosius ita res
poposcit ut ferox populus deorum metu mitigaretur quid ille
militiae artifex tullus bellatoribus uiris quam necessarius ut
acueret ratione uirtutem quid aedificator ancus ut urbem
colonia extenderet ponte iungeret muro tueretur  iam uero
ornamenta tarquinii et insignia quantam principi populo
addiderunt ex ipso abitu dignitatem actus a seruio census quid
effecit nisi ut ipsa se nosset romana res publica postremo
superbi illius inportuna dominatio nonnihil immo uel plurimum
profuit sic enim effectum est ut agitatus iniuriis populus
cupiditate libertatis incenderetur  mutataque regali
dominatione ad consolum infulas se conferret qui bini in annis
singulis rem publicam gubernantes sequenti anno ab aliis
uenientibus succedebantur scientesque se annis tantum singulis
praeesse in populo taliter erga alios agebant qualiter eos erga
se acturos postea cupiebant  qui ordo usque ad augustum
caesarem obtenuit priuilegium per uiris dccccxui in ann
ccccluiii nouem si quidem annos sine consulibus sed tantum sub
tribunos plebis fuit quattuor sine iudicibus  nam post
exactos reges annum unum quinis diebus singuli senatorum rem
publicam obtenuerunt et tunc duobus creatis consulibus bruto et
collatino ordinem in posterum usque ad pansam et sergium
seruauerunt per ann praenotatos  et quia omnium consulum
nomina actosque conscribere et mihi tedium et tibi qui legis
fastidio fore praecaui aliqua exinde praelibans multa supersedi
quod pene a nonnullis iam usurpatum esse breuiatumque opus
cognoui

 igitur primi consolum brutus et collatinus quibus ultionem
sui moriens matrona mandauerat populus romanus ad uindicandum
libertatis ac pudicitiae decus quodam quasi instinctu deorum
concitatus regem repente destituit bona diripit agrum marti suo
consecrat imperium in eosdem libertatis suae uindices
transfert mutato tamen ut diximus et iure et nomine 
quippe ex perpetuo annuum placuit ex singulari duplex ne
potestas solitudine uel mora corrumperetur consulesque
appellauit pro regibus ut consulere ciuibus suis debere
meminissent tantumque libertatis nouae gaudium intercesserat ut
uix mutati status fidem caperent alterumque ex consulibus
lucretiae maritum tantum ob nomen et genus regium fascibus
abrogatis urbem dimitterent  itaque substitutus oratius
publicola summo studio annisus est ad augendam liberi populi
maiestatem nam et fasces ei pro contione summisit et ius
prouocationis aduersus ipsos dedit et ne species arcis
offenderet eminentes aedes suas in plana submisit  brutus
uero fauori ciuium etiam domus suae clade et parricidio
uelificatus est quippe cum studere de reuocandis in urbem
regibus liberos suos conperisset protraxit in forum et contione
media uirgis cecidit securique percussit ut plane publicus
parens in locum liberorum adobtasse sibi populum uideretur

 capitula cxixcxxuiii  

 liber iam hinc populus romanus prima aduersus exteros arma
pro libertate corripuit mox pro finibus deinde pro sociis tum
gloria et imperio lacessentibus adsidue usque quaque finitimis
quippe cum patrii soli gliba nulla sit sed statim hostile
pomerium mediusque inter latium adque etruscos quasi in quodam
biuio conlocatus omnibus portis in hostem incurreret donec quasi
contagio quodam per singulos itum est et proximis quibusque
correptis totam italiam sub se redigerunt  nam porsenna rex
etruscorum ingentibus copiis aderat et tarquinios manu reducebat
hunc tamen quamuis et armis et fame urgueret occupatoque
ianiculo in ipsis urbis faucibus incubaret sustenuit reppulit
nouissimae etiam tanta admiratione perculit ut superior ultro
cum pene uictis amicitiae foedera feriret  nam mucius
sceuola romanorum fortissimus regem per insidias in castris
ipsius adgreditur sed ubi frustrato circa purpuratum eius ictu
tenetur ardentibus mox focis intulit manum terroremque geminat
dolo en ut scias inquid quem uirum effugeris idem
trecenti iurauimus cum inter immane dictu hic interritus ille
trepidaret tamquam manus regis arderet  sic quidem uiri
set ne sexus alter a laude cessaret ecce et uirginum uirtus una
ex obsidibus regi data elapsa custodiae cloelia per patrium
flumen equitabat rex quidem tot tantisque uirtutum territus
monstris ualere liberosque esse iussit  tarquinii tamen diu
dimicauerunt donec arruntem filium regis manu sua brutus occidit
superque ipsum mutuo uulnere expirauit plane quasi adulterum ad
inferos usque sequeretur

 nec secus latini a mamilio tuscolano duce apud regilli lacum
expugnantur uincuntur atque subiciuntur satricum adque
corniculum soraque et alsium eorum urbes captas prouinciaque
effecta de uerulis et bobillis pudet sed triumphauere romani
tibur nunc suburbanum et aestiuae praenestae deliciae nuncupatis
in capitolio uotis petebantur  idem tunc fesulae quod
charrae nuper idem nemus aricinus quod hercylius saltus
fregellae quod caesoriacum tiberis quod eufrates curiolos
quoque pro pudor uictos adeo gloriae fuisse ut captum oppidum
gneus marcius coriolanus quasi numantiam aut affricam nomini
indueret  extant et parta de antio spolia que menius in
suggesto fori capta hostium classe suffixit si tamen illa
classis nam sex fuere rostratae sed hic numerus illis initiis
nauale bellum fuit peruicacissimi tamen latinorum equi et uulsci
fuere et cotidiani ut sic dixerim hostes  et hos
praecipue titus quintius domuit ille dictator ab aratro qui
obsessa et pene iam capta manlii consulis castra egregia uictoria
recuperauit medium erat tempus forte sementis cum patricium
uirum innixum aratro suo lictor in ipso opere depraehendit 
inde in aciem profectus ne quid a rustici operis imitatione
cessaret pecodum more sub iugum misit expeditioneque finita
rediit ad bobes rursus triumphalis agricola fidem numinum qua
uelocitate intra quindecem dies captum peractumque bellum
prorsus ut festinasse dictator ad relictum opus uideretur

 capitula cxxixcxxxuii  

 pari tenore ueientes falesci et fidenates tunc magno labore
deuicti sunt qui modo et si fuerint non uidentur que
reliquiae quod uestigium laborat enim annalium fides ut ueios
faliscos fidenates fuisse credamus

 galli autem senones gens natura ferox moribus incondita ad
hoc ipsa corporum mole perinde armis ingentibus adeo omni
genere terribilis fuit ut plane nata ad hominum interitum
urbium stragem uideretur hi quondam ab ultimis terrarum oris et
cingente omnia oceano ingenti agmine profecti cum iam media
uastassent positis inter alpes et padum sedibus ne his quidem
contenti per italiam baccabantur  tunc clusium tusciae
urbem obsidebant ubi pro sociis ac foederatis romanus interuenit
missis ex more legatis sed quod ius apud barbaros ferocius
agunt et inde certamen conuersi galli a clusio romam quibus ad
alliam flumen cum exercitu fabius consul occurrit non temere
foedior cladis itaque hunc diem fastis roma damnauit  fuso
exercitu galli iam moenibus urbis adpropinquabant ubi pene nulla
erant praesidia tum igitur sic ut numquam alias apparuit illa
uera romana uirtus iam primum maiores natu amplissimis usi
honoribus in forum coeunt ibi deuouente pontifice diis se
manibus consecrant statimque in suas quisque aedes regressi sic
ut in trabeis erant et amplissimo cultu in curulibus sellis sese
reposuerunt ut cum uenisset hostis in sua quisque dignitate
moreretur  pontifices autem et flamines quidquid
religiosissimi in templis erat partim in doleis refossa terra
reconderunt partim inposita plaustris secum ueios auferunt
uirgines simul ex sacerdotio uestae nudo pede fugientia sacra
comitantur tamen excepisse fugientes unus e plebe fertur
atinius qui depositis uxore et liberis uirgines in plaustrum
recepit adeo tunc quoque in ultimis religio publica priuatis
affectibus antecellebat  iuuentus uero quam satis constat
uix mille hominum fuisse duce manlio arcem capitolini montis
insedit obtestata ipsum quasi praesentem iouem ut quem ad modum
ipsi ad defendendum templum occurrissent ita ille uirtutem
eorum numine suo tueretur  aderant interim galli apertamquae
urbem adeunt ibi sedentibus in curulibus suis praetextatos
senes uelut deos geniosque uenerati mox eosdem postquam esse
homines liquebat alioquin nihil respondere dignantes pari
uecordia mactant facesque tectis iniciunt et totam urbem igni
ferro manibus exaequant  sex mensibus barbaros quis
crederet circa montem unum pependerunt nec diebus modo sed
noctibus coque omnia experti cum tamen manlius nocte subeuntis
clangore anseris excitatus a summa rupe deiecit et ut spem
hostibus demeret quamquam in summa fame tamen ad speciem
fiduciae panes ab arce iaculatus est  et stato quodam die
per medias hostium custodias fabium pontificem ab arce dimisit
qui solemne sacrum in quirinali monte conficeret atque ille per
media hostium tela incolomis religionis auxilio rediit
propitiosque deos renuntiauit nouissime cum iam obsidio sua
barbaros fatigasset mille pondo auro recessum suum uenditantes
 ut omnia incendiorum uestigia gallici sanguinis inundatione
deleret

 capitula cxxxuiiicxlui  

 igitur pastorum quondam casa urbs enituit post assertam a
manlio faciem restitutamque a camillo acrius etiam uehementiusque
in finitimos resurrexit  nec tamen contenti romani suis eos
moenibus expulisse cum per italiam naufragia sua latius
traherent sic persecuti sunt ductante camillo ut odiae nulla
senonum uestigia supersint semel apud anienem trucidati cum
singulari certamine manlius aureum torquem barbaro inter spolia
detraxit unde et torquatus est dictus  iterum pomptino
agro cum in simili pugna ualerius insidente galeae sacra alite
adiutus rettulit spolia dictusque est ipse coruinus nec non
tamen post aliquod annos omnes reliquias eorum in etruria ad
lacum uadi montis dolabella deleuit ne quis extaret ex ea gente
quae incensam a se romanam urbem gloriaretur  conuersoque a
gallis manlio torquato latini experti sunt et deuicti 
indeque sauini qui eorum belli socii ductante tatio extitissent
a curio dentato consule subiecti eorumque loca a uaranio fonte
in adriano tenus mari igni ferroque uastata tantumque romano
populo addit opes ut nec ipse posset aestimare qui uicerat

 praecibus deinde campaniae motus non pro se sed pro sociis
samnitas inuadit omnium namque non modo italiae tantum sed pene
toto orbe terrarum pulcherrima campaniae plaga est nihil
mollius caelo denique bis floribus uernat nihil uberius solo
ideo liberi cererisque certamen dicitur nihil hospitalius mari
hic illi nobiles portus caieta misenus tepentes fontibus baiae
lucrinus et auernus quaedam maris hostia hic amici uitibus
montes caurus falernus massicus et pulcherrimus cunctorum
uesubius aetnaei ignis imitator urbes ad mare formiae cumae
puteoli herculaneum pompei et ipsa caput urbium capua quondam
inter tres maximas romam carthaginemque numerata  pro hac
urbe his regionibus populus romanus samnitas inuadit gentem si
opulentiam quaeras aureis et argenteis armis et discolori ueste
usque ad ambitum armatam si fallaciam saltibus ferae et
montium fraude grassantem si rabiem ac furorem sacris legibus
humanisque hostiis in exitium urbis agitatam si pertinaciam
sexies rupto foedere cladibusque ipsis animosiorem hos tamen
quinquaginta annis per fabios ac papirios patres eorumque liberos
ita subegit et domuit ita ruinas ipsas urbium diruit ut hodiae
samnium in ipso samnio requiratur nec facile appareat materia
quattuor et uiginti triumphorum  maximae tamen nota et
inlustris apud caudinas forculas ex hac gente clades ueturio
postumioque consulibus accepta est clusum per insidias intra eum
saltum exercitum unde non posset euadere stupens tanta
occassione dux ostium pontius herineum patrem consuluit et ille
mitteret omnes uel occideret sapienter ut senior suaserat hic
armis exutos mittere sub iugum maluit ut nec amici forent
beneficio et post flagitium hostes magis  itaque et consules
statim magnifice uoluntaria deditione turpitudinem foederis
dirimunt et ultionem flagitans miles papirio duce  orribile
dictu  strictis ensibus per ipsam uiam ante pugnam fuit et in
congressu arsisse omnium oculos hostis auctor fuit nec prius
finis caedibus datus quam iugum sibi promissum romani et duci
samnitum et hostibus reposuerunt

 capitula cxluiiclix  

 hactenus cum singulis gentibus mox cateruatim sic tamen
coque par omnibus fuit etruscorum duodecem populi umbrii in id
tempus intacti antiquissimus italiae populus samnitium reliqui
in excidium romani nominis repente coniurant erat terror ingens
tot simul tantorumque populorum late per etruriam infesta
quattuor agminum signa uolitabant  geminius interim saltus
in medio ante inuius plane quasi calydonius uel herquinius adeo
terror erat ut senatus consuli denuntiaret ne tantum periculi
ingredi auderet sed nihil horum terruit ducem quin fratre
praemisso exploraret accessus ille per noctem pastorali habitu
speculatus omnia refert tutum iter  sic fabius maximus
periculosissimum bellum sine periculo explicuit nam subito
inconditos atque palantes adgressus est captisque superioribus
iugis in subiectos suo iure detonuit ea namque species fuit
illius belli quasi in terrigenas e caelo ac nubibus tela
iacerentur nec incruenta tamen illa uictoria nam oppressus in
sinu uallis alter consolum decius more patrio deuotum diis
manibus optulit caput sollemnemque familiae suae consecrationem
in uictoriae praetium redegit

 necdum etrusco bello exempto mox sequitur tarentinum unum
quidem in nomine sed multiplex in uictoriis hoc enim campanos
apulos atque lucanos et caput belli tarentinos id est totam pene
italiam et cum his omnibus pyrrum clarissimum epyrotarum
greciae regem una ueluti ruina pariter inuoluit ut eodem tempore
et italiam consummaret et transmarinos triumphos auspicaretur
 tarentus lacedemoniorum opus calabriae quondam et apuliae
totiusque lucaniae caput cum magnitudine et muris portuque
nobilis tum mirabili situ quippe in ipsis adriae maris faucibus
posita in omnes terras histriam illyricum epyron achaiam africam
siciliam uela dimittit  imminet portui ad prospectum maris
positum theatrum quod quidem causa miserae cupiditatis fuit
omnium calamitatum ludos forte celebrabat cum adremigantes
litore romanam classem uident atque ostem rati aemicant sine
discrimine et insultant qui enim aut unde romani nec satis
aderat sine mora querillam ferens legatio hanc quoque foede per
obscenam turpemque dictu contumeliam uiolant et hinc bellum
 sed apparatus horribilis cum tot simul populi pro
tarentinis consurgerent omnibusque uehementior pyrrus qui
semigrecam ex lacedemoniis conditoribus ciuitatem uindicaturus
cum totis uiribus epyri thessaliae macedoniae incognitisque in id
tempus elefantis mari terra uiris equis armis addito insuper
ferarum terrore ueniebat  apud eracleam campaniae fluuiumque
lirem laeuino cons prima pugna que tam atrox fuit ut
forentanee turmae prefectus obsidius inuectus in regem turbauerit
coegeritque proiectis insignibus proelio excedere actum erat
nisi elefanti conuerso in spectaculo bello procucurrissent
quorum cum magnitudine tum deformitate et nouo odore simul ac
stridore consternati equi cum incognitas sibi beluas amplius quam
erant suspicarentur fugam stragemque late dederunt  in
apulia deinde apud asculum melius dimicatum est curio fabricioque
consulibus  iam quippe terror beluarum exoleuerat et gaius
numicius quartae legionis astatus unius promoscide abscisa mori
posse beluas ostenderat itaque in ipsos pila congesta sunt et in
turres uibratae faces tota hostium agmina ardentibus ruinis
operuerunt nec alius cladi finis fuit quam nox dirimeret
postremusque fugientium rex ipse a satellitibus humero saucius in
armis suis referretur  lucaniae suprema pugna sybarusinis
quos uocant campis ducibus hisdem quibus superius sed tum tota
uictoria exitum quem datura uirtus fuit casus dedit nam
prouectis in primam aciem rursus elefantis unum ex his pullum
adacti in caput teli grauis ictus auertit qui cum per stragem
suorum recurrens stridore quereretur mater agnouit et quasi
uindicaret exiliit tum omnia circa quasi hostilia graui mole
permiscuit ac sic eaedem ferae que primam uictoriam
abstulerunt secundam parem fecerunt tertiam sine controuersia
tradiderunt  nec uero tantum armis et in campo sed
consiliis et domi coque intra urbem cum rege pyrro dimicatum est
quippe post primam uictoriam intellecta romana uirtute statim
desperauit armis seque ad dolos contulit nam interemptos
cremauit captiuosque indulgenter habuit et sine pretio restituit
missisque legatis in urbem omni modo annisus est ut facto
foedere in amicitiam reciperetur  sed et bello et pace et
foris et domi omnem in partem romana uirtus tum se adprobauit nec
alia magis quam tarentina uictoria ostendit populi romani
fortitudinem senatus sapientiam ducum magnanimitatem  nec
alius pulchrior in urbem aut speciosior triumphus intrauit ante
hunc diem nihil praeter pecora uulscorum greges sauinorum
carpenta gallorum fracta samnitium arma uidisset tum autem si
captiuos aspiceres molossi thessales macedones bruttius apulus
atque lucanus si pompam aurum purpura signa tabulae
tarentinaeque diliciae sed nihil libentius populus romanus
aspexit quam illas quas timuerat cum turribus suis beluas quae
non sine sensu captiuitatis summissis ceruicibus uictores equos
sequebantur

 capitula clxclxxui  

 post tarentinam cladem domiti picentes et caput gentis
asculum a sempronio duce qui tremente inter proelium campo
tellurem deam promissa aede placauit

 salentini uero picentibus additi caputque his regionibus
brundisium inclyto portu atilio duce et in hoc certamine
uictoriae praetium templum sibi pastoria pales ultro poposcit

 postremi italicorum in fidem uenere uulsini opulentissimi
etruscorum implorantes opem aduersus seruos quondam suos qui
libertatem a dominis datam in ipsos erexerant translataque in se
re publica dominabantur sed hi quoque duce fabio gurgite poenas
dederunt

 domita subactaque italia populus romanus appio claudio
consule primum fretum ingressus est fabulosis fame monstris
estuque uiolentum sed adeo non est exterritus ut ipsam illam
ruentis estus uiolentiam pro munere amplecteretur quod uelocitas
nauium mari iuuaretur statimque ac sine mora hyeronem
syracusanum tanta celeritate deuicit ut ille ipse prius se
uictum quam hostem uideret fateretur  duellio cornelioque
consulibus etiam mari congredi ausus est tum quidem ipsa
uelocitas classis comparatae uictoriae auspicium fuit intra enim
sexagesimum diem quam caesa silua fuerat centum sexaginta
nauium classis in anchoris stetit ut non arte factae sed quodam
munere deorum conuersae in naues atque mutatae arbores
uiderentur proelii uero forma mirauilis cum illas caeleres
uolucresque hostium naues hae graues tardaeque conpraehenderent
longe illis nauticae artes detorquere remos et ludificari fuga
rostra iniectae enim ferreae manus machinaeque ualidae ante
certamen multum ab oste derisae coactique hostes quasi in solido
decernere  uictor ergo apud liparas mersa aut fugata hostium
classe primum illum maritimum egit triumphum cuius quod gaudium
fuit cum duellius imperator non contentus unius diei triumpho
per uitam omnem ubi a cena rediret praelucere funalia et
praecinere sibi tibias iussit quasi cotidie triumpharet prae
tanta uictoria leue huius proelii damnum fuit alter consulum
interceptus asina cornelius qui simulato colloquio euocatus
atque ita oppressus fuit perfidiae punicae documentum 
calatino dictatore fere omnia praesidia poenorum agrigento
dripanis panormo eryce lilybeoque detraxit trepidatum est semel
circa cameriniensium saltum sed eximia uirtute calpurni flammae
tribuni militum euasimus qui lecta trecentorum manu insessum ab
hostibus tumulum occupauit adeoque moratus ostes dum exercitus
omnis euaderet ac sic pulcherrimo exitu thermopylarum et
leonidae famam adaequauit hoc inlustrior noster quod
expeditioni tantae superfuit et nihil inscripserit sanguine 
lucio cornelio scipione cum iam sicilia suburbana esset populi
romani prouincia serpente latius bello sardiniam adnexamque
corsicam transiit olbiam ibi ateriae urbis excidio incolas
terruit adeoque omni terra et mari poenos purgauit ut iam
uictoriae nihil nisi africa ipsa restaret  marco atilio
regulo duce iam in africam nauigabat bellum nec defuerant qui in
ipso punico maris nomine ac terrore deficerent insuper augente
natio tribuno metum in quem nisi paruisset securi destricta
imperator metu mortis nauigandi fecit audaciam mox deinde uentis
remisque prosperatum est tantusque terror hostici aduentus
poenis fuit ut apertis pene portis chartago caperetur 
prima prooemium belli fuit ciuitas clypea prima enim a punico
litore quasi arx et spectacula procurrit et haec et trecenta
amplius castella uastata sunt nec cum hominibus sed cum
monstris quoque dimicatum est cum quasi in uindictam africae
nata mirae magnitudinis serpens posita apud bracadam castra
uixauerit  sed omnium uictor regulus cum terrorem nominis
sui latae circumtulisset cumque magnam uim iuuentutis ducesque
ipsos aut cepisset aut haberet in uinculis classemque ingenti
praeda onustam et triumpho grauem in urbem praemisisset iam
ipsam belli caput chartaginem urguebat obsidione ipsisque portis
inherebat  hic paululum circumacta fortuna est tantum ut
plura essent romanae uirtutis insignia cuius fere magnitudo
calamitatibus adprobatur nam conuersis ad externa auxilia
hostibus cum xantyppum illis ducem lacedemon misisset a uiro
militiae peritissimo regulus uictus est foedaque clades
romanisque usu incognita nam uiuus in manus hostium uenit
fortissimus imperator  sed ille quidem par tantae
calamitatis fuit nam nec punico carcere infractus est nec
legatione suscepta quippe diuersa quam hostis mandauerat
censuit ne pax fieret nec commutatio captiuorum receperetur sed
nec illo uoluntario ad hostes suos redito nec ultimo siue
carcere seu supplicio deformata maiestas immo his omnibus
ammirabilior quid aliud quam uictor de uictoribus atque etiam
quia chartago non cesserat de fortuna triumphauit populus autem
romanus multo acrior intentiorque pro ultione reguli quam pro
uictoria fuit  metello igitur consule conspirantibus artius
poenis et reuerso in siciliam bello apud panormum sic hostes
cecidit romanus exercitus ne amplius eam insulam adgredi
cogitarent argumentum ingens uictoriae centum circiter
elefantorum captiuitas sic quoque magnas praedas egit ut gregem
illum non bello sed uenatione cepisset  appius claudius
consul non ab hostibus sed a diis ipsis superatus est quorum
auspicia contempserat ibi statim classe dimersa ubi ille
praecipitari pullos iusserat quod pugnare ab his uetaretur 
marcus fabius buteo classem iam in africo mari apud egimurum
hostium in italiam ultro nauigantem cecidit quantusque tum
triumphus tempestate intercidit cum opulenta praeda classis
aduersis acta uentis naufragio suo africam et syrtis omnium
imperia gentium insularum litora impleuit magna clades sed non
sine aliqua principis populi dignitate interceptam tempestate
uictoriam et triumphum perisse naufragio et tamen cum punicae
praedae omnibus promuntoriis insulisque fluitarent populus
romanus et sic triumphauit  lutatio catulo consule tandem
bello finis inpositus apud insulas quibus nomen aecatae nec
maior alias in mari pugna aderat quippe commeatibus exercito
propugnaculis armis grauis classis et in ea quasi tota chartago
quod ipsum exitio fuit romana classis prompta leuis expedita et
quodam genere castrensis ad similitudinem pugnae equestris sic
remis quasi auenis agebatur et in hos uel illos ictus mobilia
rostra speciem uiuentium praeferebant itaque momento temporis
laceratae hostium rates totum inter siciliam sardiniamque pelagus
naufragio suo operuerunt tanta denique fuit illa uictoria ut
de excidendis hostium moenibus non quaereretur superuacuum uisum
est in arcem murosque saeuire cum iam in mari esset deleta
chartago

 capitula clxxuiiclxxx  

 peracto si quidem punico et nec dum quantulum respirato
sequitur liguricum nam ligures hi imis alpium iugis adhaerentes
inter uarum magramque amnem implicitos dumis siluestribus
uictitabant quos pene maius fuit inuenire quam uincere tuti si
quidem locis et fuga durum atque uelox genus ex occasione
latrocinia magis quam bella faciebant itaque cum diu multumque
eluderent saltu uiis decilates oxuuii buriates ingauni tandem
fuluius latebras eorum igni sepsit bebius uero in plana deduxit
postumius ita exarmauit ut uix reliquerit ferrum quo terra
coleretur

 post quos mox galli insubribus et his alpium incolis animi
ferarum corpora plus quam humana erant sed experimento
depraehensum est quippe uirtus eorum sicut primo impetu maior
quam uirorum est ita sequens minor quam feminarum alpina
corpora humente caelo educata habent quiddam simile niuibus suis
cum mox caluere pugna statim in sudorem eunt et leui motu quasi
sole laxantur  hi saepe et alias et brittomaro duce non
prius posituros se baltea quam capitolium ascendissent
iurauerant factum autem est et uictos eos emilius in capitolio
discinxit et quod dux eorum de romano militi praedam marti suo
torquem aureum deuotasset intercepit iuppiter uotum et de eius
ipsius ariobistonis relicorumque gallorum torquibus aureum
tropeum ioui erexit flamminius rex quoque eorum uiridomarus
romana arma uulcano promisserat aliorsum uota ceciderunt occiso
enim eo marcellus tertio post patrem romulum feretrio ioui opima
suspendit

 illyres autem id est ueneti seu liburnes sub extremis
alpium radicibus agunt inter arsiam titulumque flumen longissimae
per totum adriani maris litus effusi hi regnante teutana
muliere populationibus non contenti licentiae scelus addiderunt
legatos quippe romanos ob ea quae deliquerant iure agentes ne
gladio quidem sed ut uictimas securi percutiunt praefectos
nauium igni conburunt idque quo indignius foret mulier
imperauit itaque gneo fuluio gentimalo duce late domantur
strictae secures in principum colla legatorum manibus litauere

 capitula clxxxiccuii  

 post primum autem punicum bellum uix quadriennium requies
ecce alterum bellum minus quidem spatio  nec enim amplius xuiii
annos tenens  sed adeo cladium atrocitate terribilis ut si
quis conferat damna utriusque populi similior uicto sit populus
ille qui uicit urebat nobilem populum mare ablatum raptae
insulae dare tributa quae iubere consueuerat hinc ultionem puer
annibal ad aram patris iurauerat nec morabatur  igitur in
causa belli saguntus electa est uelut spaniae ciuitas et
opulenta fideique erga romanos magnum quidem sed triste
monumentum quam in libertatem communi foedere exceptam annibal
causas nouorum motuum quaerens et suis et suorum manibus
euertit ut italiam sibi rupto foedere aperiret summa foederum
romanis religio est itaque ad auditum sociae ciuitatis obsidium
memores icti cum poenis quoque foederis non statim ad arma
procurrunt dum prius more legitimo quaeri malunt interim iam
nouem mensibus fessi fame machinis ferro uersa denique in rabiem
fide immanem in foro excitant rogum tum desuper se suosque cum
omnibus opibus suis ferro et igni conrumpunt  huius tantae
cladis autor annibal poscitur tergiuersantibus poenis dux
legationis quae inquid mora est fabius in hoc ego sinu
bellum pacemque porto utrum elegitis subclamantibus bellum
bellum igitur inquid accipite et excusso in media curia
togae gremio non sine horrore quasi plane sinu bellum ferret
effudit  similis exitus belli initiis fuit nam quasi has
inferias sibi saguntinorum ultimae dirae in illo publico
parricidio incendioque mandassent ita manibus eorum uastatione
italiae captiuitatae africae ducum et regum qui id gessere
bellum exitio parentatum est igitur ubi semel se in spaniam
mouit illa grauis et luctuosa punici belli uis atque tempestas
distinatumque romanis iam diu fulmen saguntino igne conflauit
statim quodam impetu rapta medias perfraegit alpes et in italiam
ab illis fabolusae altitudinis niuibus uelud caelo missa
discendit  ac primi quidem impetus turbo inter padum atque
ticinum ualido statim fragore detonuit tum scipione duce fusus
exercitus saucius etiam ipse uenisset in hostium manus
imperator nisi protectum patrem praetextatus ammodum filius ab
ipsa morte rapuisset hic erit scipio qui in exitum africae
crescit nomen ex malis eius habiturus ticino treuia succedit
 hic secunda punici belli procella desaeuit sempronio
consulae tum callidissimi hostes frigidum et niualem nancti diem
cum se ignibus prius oleo quoque fouissent  horribilae dictu 
homines a meridiae et sole uenientes nostra nos hieme uicerunt
 tharsymenus lacus tertium fulmen annibalis imperatore
flamminio ars noua punicae fraudis quippe nebula lacus
palustribusque uirgultis tectus equitatus terga subito pugnantium
inuasit nec de diis possumus queri imminentem temerario duci
cladem praedixerant insidentia signis examina et aquilae prodire
nolentes commissamque aciem secutus terrae tremor nisi illum
horrorem soli aequitum uirorumque discursus et mota uehementius
arma fecerunt  quartum id est pene ultimum uulnus imperii
cannae ignobilis apuliae uicus sed magnitudine cladis emersit
et sexaginta milium caede parta nobilitas ibi in excidium
infelicis exercitus dux terra caelum dies tota rerum natura
consensit si quidem non contentus simulatis transfugis annibal
qui mox terga pugnantium caeciderant insuper callidus imperator
in patentibus campis obseruato loci ingenio quod et sol ibi
acerrimus et plurimus puluis et eurus ab oriente semper quasi ad
constitutum ita instruxit aciem ut romanis aduersus haec omnia
obuersis secundum caelum tenens uento puluere et sole pugnaret
itaque duo maximi exercitus caesi ad hostium satietatem donec
annibal diceret militi suo parce ferro  ducum fugit alter
alter occisus est dubium uter maiore animo paulum puduit
uarro non disperauit documenta cladis cruentus aliquamdiu
aufidus pons de cadaueribus iussu ducis factus in torrente
uergello modii duo anulorum chartaginem missi dignitasque
aequestris taxata mensura  dubium deinde non erit quin
ultimum illum diem habitura fuerit roma quintumque intra diem
epulari annibal in capitolio potuerit  sicut poenum illum
dixisse maharbalem bomilcari ferunt  si annibal quemadmodum
sciret uincere sic uti uictoria scisset sed tum quidem illum
ut dici uulgo soled aut fatum urbis imperaturae aut ipsius mens
mala et auersi a chartagine dii in diuersum abstulerunt  cum
uictoria posset uti frui maluit relictaque roma campaniam
tarentumque perrexit ubi mox et ipse et ipsius exercitus ardor
elanguit adeo ut uere dictum sit capuam annibali cannas fuisse
si quidem inuictum alpibus indomitumque armis campani  quis
crederet  soles et tepentes fontibus baiae subegerunt 
permissum est interim respirare romanis et quasi ab inferis
emergere arma non erant detracta sunt templis deerat iubentus
in sacramentum liberata seruitia aegebat aerarium opes suas
senatus in medium libens protulit nec praeter quod in bullis
singulisque anulis erat quicquam sibi auri reliquerunt aeques
secutus exemplum imitateque aequitem tribus denique uix
suffecere tabulae uix scribarum manus leuino marcelloque
consulibus cum priuatorum opes in publicum referrentur 
quid autem in elegendis magistratibus quae centuriarum
sapientia cum iuniores a senioribus consilium de creandis
consulibus petierunt quippe aduersus ostem totiens uictorem tam
callidum non uirtute tantum sed suis etiam pugnare consiliis
oportebat  prima redeuntis et ut ita dixerim reuiuiscentis
imperii spes fabius fuit qui nouam de annibale uictoriam
commentus est non pugnare hinc illi cognomen nouum et rei
publicae salutare cunctator hinc illud ex populo ut imperii
scutum uocaretur itaque per samnium totum per falernos
gauranosque saltus sic macerauit annibalem ut quia frangi
uirtute non poterat mora comminueretur  inde claudio
marcello duce etiam congredi ausus est comminus uenit et
perpulit in campania sua et ab obsidione nolae urbis exclusit
ausus est et sempronio graccho duce per lucaniam sequi et
praemere terga caedentis quamuis tum o pudor seruili pugnaret
exercitu  nam hucusque tot mala conpulerunt  sed libertate
donati de seruitute romanos fecerunt o horribilem in tot
aduersis fiduciam o singularem animum ac spiritum populi romani
tam artis afflictisque rebus ut de italia sua dubitare
debuisset ausus tamen est in diuersa respicere cumque hostis in
iugulo per campaniam apuliamque uolitaret mediamque iam de
italia africam faceret eodem tempore et hunc sustinebat et in
siciliam sardiniam spaniamque diuisa per terrarum orbem arma
mittebat  sicilia mandata marcello nec diu restitit tota
enim insula in una urbe superata est grande illud et ante id
tempus inuictum caput syracusae quamuis archimedis ingenio
defenderentur aliquando cesserunt longe illi treplix murus
totidemque arces portus ille marmoreus et fons caelebratus
arethusae nisi quod actenus profuere ut pulchritudini uictae
urbis parceretur  sardiniam gracchus arripuit nihil illi
gentium feritas insanorumque  nam sic uocantur  immanitas
montium profuere saeuitum in urbes urbemque urbium caralim ut
gens contumax uilisque mortis saltim desiderio patrii soli
domaretur  in spaniam uero missi gneus et publius scipiones
pene totam poenis eripuerunt prouinciam sed insidiis punicae
fraudis oppressi rursum amiserant magnis quidem illi proeliis
cum punicas opes caecidissent sed punicae fraudis insidiae
alterum ferro castra metantem alterum cum euasisset in turrem
cinctum facibus oppresserunt igitur in ultionem patris ac patrui
missus cum exercitu scipio cui iam grande nomen de africa fata
decreuerant bellatricem illam uiris armisque nobilem spaniam
illam seminarium hostilis exercitus illam iam annibalis
eruditricem  incredibile dictu  totam a pyrineis montibus in
herculis columnas in oceanum recuperauit nescias citius an
felicius quam uelociter quattuor anni fatentur quam facile
uel una ciuitas probat eodem quidem quo obsessa est eodem die
capta est omenque africanae uictoriae fuit quod tam facile uicta
est spaniae chartago  certum est tamen ad profligandam
prouinciam maxime proficisse singularem ducis sanctitatem quippe
qui captiuos pueros puellasque praecipuae pulchritudinis
barbaris restitueret ne in conspectum suum quidem passus adduci
ne quid de uirginitatis integritate delibasse saltim oculis
uideretur  haec in diuersa terrarum populus romanus nec
ideo tamen uisceribus italiae inhaerentem submouere poterat
annibalem pleraque ad ostem defecerant et dux acerrimus contra
romanos italicis coque uiribus utebatur iam tamen eum plerisque
oppidis et regionibus excussere romani iam tarentum retulerant
iam et capua sedis domus et patria altera annibalis tenebatur
cuius amissio tantum poeno duci dolorem dedit ut inde totis
uiribus romam conuerteretur  o populum dignum orbis imperio
dignumque omnium fauore et ammiratione hominum ac deorum
conpulsus ad ultimos metus ab incepto non desistit et de sua urbe
sollicitus capuam tamen non omisit sed parte exercitus sub
appio consule relicta parte flaccum in urbe secuta absens simul
praesensque pugnabat  quid ergo miramur mouenti castra a
tertio lapide annibali iterum ipsos deos restitisse tanta enim
ad singulos illius motus uis imbrium effusa est tanta uentorum
uiolentia coorta est ut diuinitus hostem submoueri non a caelo
sed ab urbis ipsius moenibus et capitulio uideretur itaque fugit
et cessit et in ultimum se italiae recepit sinum cum urbem
tantam non adoratam reliquisset  si quidem ab spania
hasdrubal frater annibalis cum exercitu nouo nouis uiribus noua
belli mole ueniebat actum est procul dubio si uir ille se cum
fratre iuncxisset sed hunc quoque tantum quod ab alpe
descenderat apudque metaurum castra metantem claudius nero cum
liuio salinatore debellat nero in ultimo italiae angulo
submouerat annibalem liuius in diuersissimam partem id est in
ipsas nascentis italiae fauces signa conuerterat  tanto id
est omni qua longissima est italia solo interiacente quo
consilio qua celeritate consules castra coniuncxerint
inopinatumque hostem conlatis signis oppresserint neque id fieri
annibal senserit difficile dictu est certe annibal re cognita
cum proiectum fratris caput ad sua castra uidisset agnosco
inquid infelicitatem chartaginis haec fuit illius uiri non
sine praesagio quodam fati inminentis prima confessio  iam
certum erat annibalem etiam ipsius confessione posse uinci sed
tot rerum prosperarum fiducia plenus populus romanus magni
aestimabat asperrimum hostem in sua africa debellare duce igitur
scipione in ipsam africam tota mole conuersus imitari coepit
annibalem et italiae suae clades in africam uindicare quas ille
dii boni hasdrubalis cupias fudit quos syphacis numidici regis
equitatus quae quantaque utriusque classis castra facibus
inlatis una nocte deleuit denique iam non a tertio lapide sed
ipsas chartaginis portas obsidione quatiebat  sic factum ut
herentem atque incubantem italiae extorqueret annibalem non
fuit maior sub imperio romano dies quam ille cum duo omnium et
ante et postea ducum maximi duces ille italiae hic spaniae
uictor collatis comminus signis direxere aciem sed et colloquium
fuit inter ipsos de legibus pacis steterunt diu mutua
ammiratione defixi ubi uero de pace non conuenit signa
cecinere  constat utriusque confessione nec melius instrui
aciem nec acrius potuisse pugnari hoc scipio de annibalis
annibal de scipionis exercitu praedicauerunt sed tamen annibal
cessit praemiumquae uictoriae africa fuit et secutus africam
statim terrarum orbis

 capitula ccuiiiccxui  

 post africam iam uinci neminem puduit sed aequo iure ubique
subactae primum igitur leuino consule populus romanus ionium
mare ingressus tota greciae litora uelut triumphanti classe
peragrauit spolia quippe siciliae sardiniae africae preferebat
et manifestam uictoriam quam nata in praetoria puppi laurus
pollicebatur aderat sponte in auxilium attalus rex pergamenorum
aderant et rodii nauticus populus quibus a mari consul a
terris omnia equis uirisque quatiebat  bis uictus bis
fugatus rex macedonum bis exutus castris cum tamen nihil
terribilius macedonibus fuit ipso uulnerum aspectu quae non
spiculis nec sagittis nec ullo greculo ferro sed ingentibus
pilis nec minoribus adacta gladiis ultra mortem patebant enim
uero flamminio duce populus romanus inuios antea chaonum montes
saumque amnem per abrupta uadentem et ad ipsa macedoniae claustra
penetrauit introisse uictoria fuit nam postea numquam ausus
congredi rex ad tumulos quos cynocephalos uocant uno ac ne hoc
quidem iusto proelio oppremitur

 in numidia tunc amici populi romani regnabant sed iugurtha
contra se bellum mouit romanorum propter necem aterbalae et
empsalae mecipsae liberos expugnataque est primum a metello
consule dehinc a mario domita mauretaniam uero buccho rex
tuebatur  sed cum subiectio omnium maurorum facta est iubas
rex quae pugnae fuisset occasio mox superatum se sensit
ueneno hausto defecit omnisque mauretania romanis subacta
tripolis namque et utraeque maurataniae sitifensis et
caesariensis similiter romano iurae ceterorum formidine tacti
ultro se subegerunt

 spanias quamuis ut superius diximus saguntina cladis ab
amicitiis romanorum segregasset scipio tamen eos tam gratia quam
uirtute rursus romanis coniuncxit rursusque resistentibus sylla
consul sedauit celtiberes similiter cum numantinis aduersus
romanos insurgentes scipio iunior sedauit conpescuit atque pene
subuertit  cantabri et astures confisi montium suorum
munimine dum resistere moliuntur plenissime demoliti sunt et in
prouinciam redacti tarraconenses lysitani gallicii chartaginisii
et seticaniae contra promuntorium africae sitae omnes uno pene
proelio superatae et in prouincias romanas descriptae sunt

 epyrotae qui inlyrico quamuis cum pyrrho rege suo contra
italiam conspirassent tamen primum pace molliti secundo et
tertio rebellantes cum achiuis et thessaliis edomiti romano iugo
subacti sunt  macedonia namque primum sub philippum deinde
sub perseo tertio sub pseudophilippo arma contra se prouocauit
romana oppressaque primo a flamminio consule secundo a paulo
tertio a metello superata colla submisit romanaque prouincia
facta  illyriam autem gentione suo rege macedonibus
auxiliantibus uicit romanorum lucius praetor et in prouinciam
redegit dardanos mysosque curion primum proconsul edomuit
primusque omnium romanorum danubium amnem usque profectus cuncta
eius loca uastauit pannonum quoque regem in certamine superans
idem lucius redegit in prouinciam utrasque pannonias amantinos
autem qui inter saum draumque flumina insident rege eorum
interempto ipsa uice romanam fecit prouinciam

 capitula cxuiicxxui  

 marcomanni namque et quadi in illa ualeria que inter draum
danubiumque interiacet ab eodem tunc ductore oppressi finesque
inter romanos et barbaros augustas uindicas per noricum
moesiamque dispositae daces autem post haec iam sub imperio suo
traianus decebalo eorum rege deuicto in terras ultra danubium
quae habent mille milia spatia in prouinciam redegit sed
gallienus eos dum regnaret amisit aurelianusque imperator
euocatis exinde legionibus in mysia conlocauit ibique aliquam
partem daciam mediterraneam daciamque ripensem constituit et
dardaniam iunxit  illyricus autem cuncta per partes quidem
et membra deuicta ad unum tamen corpus apta est quae habet intra
se prouincias xuiii et sunt norici duo pannonias duas ualeria
suauia dalmatia moesia superior dardania dacias duas
macedonia thessalia achaia epyros duos praeuales creta
simul xuiii

 thracias autem non aliter nisi occasio macedonici belli
fecit adgredere diri namque homines omniumque gentium
ferocissimi sunt thraces quorum saeuitiam pariter habent et
scordisci et emimontii asticique ob quorum immanitatem romani
multa et grauia pertulerunt crebrisque certatibus exercitus
caesus ad postremum a marco didio et ipsi subacti et loca eorum
in prouinciam redacta iugum excepit romanum  nam marcus
drusus intus eos in montibus eorum contriuit minucius in ebro
amne eorum multos extinxit et uicit rodopeni per appium claudium
deuicti sunt et ciuitates maritimas europae quae dudum romanae
fuissent et postmodum rebellassent marcus romanis subegit
lucullus  si quidem primus in thracia contra bessos pugnans
eos qui in fortitudine famaque praeibant deuicit emimontiosque
debellans pulpudeua quae nunc philippopolis et uscudama quae
adrianopolis uocitantur in romanorum redegit dominio
similiterque capiens et ciuitates quae litori pontico
inherebant id est apollonia galato parthenopolim thomos istro
omniaque loca usque ad danubium subdens scythis ostendit
romanorum uirtutem

 hactenus ad partes occiduas nunc que in eoa plaga acta sunt
percurramus primum quidem in asia locum romani hereditario iure
inuenerunt nam attalus rex amicissimus populi romani humanis
rebus excedens per testamentum suum romanos suo in regno heredes
constituit quam pene non ante romanus populus adiit nisi et suo
labore uicina loca cepisset id est lydia caria ellispontu
utrasque frigias  nam rodus opinatissima insula et totius
atriae insularum metropolis cum pene omnibus cycladibus arma
pertimescens romana iam dudum se foederatam populo illi
coniuncxerat et nabali bello solacia condonabat cum quibus
seruilius proconsul directus quasi piratico bello obtenuit tamen
pamphyliam lyciam pisidiamque deuicit fecitque prouinciam
bithiniam uero nicomedis rex moriens testamentali uoce romanis
reliquid

 gallogreciam autem id est galatiam syriaci belli ruina
conuoluit fuit namque inter auxilia regis anthiochi an fuisse
cupidus triumphi manlius uisus simulauerit dubium est duobus
itaque proeliis fusi fugatique sunt quamuis sub aduentu ostis
relictis sedibus in altissimos se montes recepissent coloscobegi
olympum tectosagi magaba insederant utrimque fundis
sagittisque detracti in perpetuam se pacem dediderunt sed
alligati miraculo quodam fuere cum catenas morsibus et ore
temptassent cum offucandas in uicem fauces prebuissent nam
orgiacontis uxor a centurione stuprum passa memorabili exemplo
custodiam euasit reuulsumque adulteri hostis caput ad maritum
reportauit  deiotarum si quidem amicum senatus praefecit
galatiae sed post haec caesar eos redegit fecitque in
prouincias cappadoces quoque sub epafra rege constituti primum
per legatos suos romanorum amicitias petierunt dehinc
acuriobarzane rege succedente et a mitridate expulso ultro se
romano seruitio dediderunt magnamque ciuitatem suam mazacam in
honore caesaris caesaream appellauerunt post haec iterum sub
claudio imperatore rex eorum archelaus romae adueniens quasi
amicus populi romani ibique defunctus testamentali uoce
cappadociam romanis reliquid et sic iam ex integro in prouinciam
facta est  pontus a pompeio deuicta cum suo rege mitridate
et facta prouincia est paflagoniae pylemenis rex amicus populi
romani a multis dum inquietaretur romanorum petiit auxilium se
quoque dum de inimicis ulcisceretur defunctus romanos per
testamentum heredes reliquid

 capitula ccxxuiiccxxxui  

 hactenus intra taurum nunc ulterius transgrediamur et quae
patriae aut quibus subiugantibus populo romano coniunctae sint
memorabimus anthiocus syriae fortissimus rex magnum apparatum
belli contra populum romanum commouit xxx milia si quidem
armatorum currusque falcatos quam plures elefantos innumeros
turritos et ad instar murale in acie ordine sitos cui obuians
scipio africani scipionis frater in asia ad magnesiam ciuitatem
commissoque proelio anthiocus uictus est percussumque foedus cum
romanis ab asia discessit et ultra taurum ex senatus consilio
regnare permissus est filiosque eius in obsidato romae deductos
post patris obitum regnare genitali loco concessit  cilices
cum isauris piratae effecti et in mari magno saepe latrocinia
concitantes a seruilio proconsule uicti et prostrati sunt hic
quoque seruilius primus romanorum tauri iugum peruium fecit
triumphansque de eorum spoliis isauricus cilicusque uocatus est

 cyprum cato classe nauigera directus inuasit negantibus
cypriis habere se aliquid magnas illis opes repperit
proscriptionibusque multauit quod non ferens gnosius rex eorum
ueneno hausto semet occidit et sic cyprus romana facta prouincia
lybiam id est pentapolim totam a primo illo ptholomeo romanis
sub libertate concessam tamen resistentibus dehinc appionis
consilium romano populo subdidit aegyptus omnis ab amicis
romanorum id est lagidis per ptholomeos possessa post haec
cleopatra et antonius iure proprio uindicantes et se et illa
amittunt

 montes uero armeniae primum per lucullum romana arma
uiderunt per quem et in hosroine saracinorum filarchi deuicti
romanis se dediderunt mesopotamiamque idem ipse nitzebem quoque
urbem inuasit post quem pompeius eadem loca ingrediens romano
confirmauit imperio  syriam coelen iusto proelio tigrane
deuicto inuaserat arabaes et palestini eodem pompeio ductante
deuicti sunt

 babylonii autem crebro concertantes sepenumero uicti
numquam tamen ad integrum domiti sunt quos tamen primum lucius
sylla proconsul sub arsacem eorum regem deuicit ab eoque rogatus
per legatos pacem concessit secundo dum lucius lucullus a
pontico regno tigranem armeniae regem cum decem et octo milibus
superatum expelleret omnemque armeniam inuasam ad mesopotamiam
uenit ibi nitziben cum fratre regis parthorum cepit aequa sorte
persidam cupiens deuastare nisi pompeius a senatu directus ei
aduenisset successor  hic etenim pompeius ilico ueniens mox
nocturno proelio in minore armenia super mitridatem inruens
xlii milia armatorum eius prosternens castraque succendit unde
mitridatis cum uxore et duobus satellitibus fugiens bosforo uenit
nimiaque desperatione detentus uenenum accepit sed dum nec sic
mors ei accederet alterum e duobus satellitem rogauit ut se
perimeret  pompeius autem maioris armeniae regem dum
persequeretur cur tigrani contra romanos auxilium commodasset
ille in artaxata urbe regno deposito ultro diademam suam pompeio
optulit sed pompeius pietate ductus ultro maiorem armeniam ei
concessit regnare auferens ab eo mesopotamiam et syriam
partemque foenicis cum armenia nam bosforianis colchisque
aristharcum regem pompeius praeposuit albanosque insequens orodem
regem eorum tertio superauit ad postremum rogatus pacem
concessit hiberiam similiter cum artace rege in deditionem
excepit  saracenos arabasque exuperans hierosolimam iudeae
captiuauit cum persis foedus percusso reuertens dafnensem agrum
antiochenis concessit ob nimiam loci amoenitatem pro munere

 his et aliis rebus in syria bene gestis unius foedauit
auaritia nam crassus consul dum parthico inhiat auro undecim
legiones pene cum suo capite amisit cuius conspectu et filius
hostilibus telis effossus et ipse peremptus caputque eius
praecisum cum dextera manu ad regem reportatum ludibrium fuit
neque indigno aurum enim liquidum in rictum oris infusum est ut
cuius animus arserat auri cupiditate eius etiam mortuum et
exsangue corpus auro ureretur reliqui uero infelicis exercitus
quo quemque rapuit fuga in armeniam celiciam syriamque distracti
uix cladis tantae nuntium retulerunt

 capitula ccxxxuiiccxluii  

 hac ergo clade parthi altius animos eleuantes per pacorum
ducem syriam inuadunt ducemque labinium quem dudum ceperant
exercitui praeponentes contra socios id est romanos in proelio
dirigunt sed uentidius bassus persas sub utroque duce syriam
populantes superatos effugat labiniumque interfecit pacorum uero
regium iuuenem telis undique circumseptum extinxit moxque caput
eius dempto et circumlato per urbes que disciuerant syriam sine
bello recepit sic crassianam cladem uentidius pacori caput
labiniique morte pensauit  nec sic contentus populus romanus
crassiano interitu obliuisci nisi adhuc saeuit in parthos 
nam marcus antonius in madianea ingressus contra eos arma
commouit ubi primum eos superans dehinc cum duabus legionibus
inedia hiemeque corruptus uix in armenia parthis sequentibus
fugit ibique ereptus est  sub augusto dehinc octauiano
armeni cum parthis commixti per claudium caesarem nepotem augusti
ocius superantur armeni si quidem utilius rati romanorum
amicitiis reconciliari et proprias sedes incolere quam cum
parthis coniuncti et sedes perdere et romanos infestos habere

 sic quoque dum in partibus orientalium romanus laborat
exercitus occiduae plagae infesti sunt norici in alpibus
noricis habitantes credebant quasi in rupes et niues bellum non
posset ascendere sed mox omnes illius cardinis populos brennos
teutonios cennos atque uendilicos per eodem claudio caesarem
romanus uicit exercitus quae tamen fuerit alpinarum gentium
feritas facile est uel per mulieres ostendere quae
deficientibus telis infantes suos adflictos humi in ora militum
aduersa miserunt  nec minores his saeuitia illyri pariter
accenduntur contra quos ipse augustus e uicino egressus pontem
unde aquas transiret fieri imperauit dumque aquis et hostibus
ad ascensum milites turbarentur scutum ipse rapuit et uiam
primus ingressus est tum agmine secuto cum subruptus multitudine
pons succidisset sauciis manibus et cruribus speciosior
sanguine et ipso periculo auctior terga ostium cecidit 
pannonii uero duobus acribus fluuiis drao sauoque uallantur
contra quos duennium misit qui eos plus uelociter uicit quam
eorum flumina cursu rapido currunt  dalmatae similiter
siluis commanentes plurimam partem latrocinando uastabant ad
quos edomandos uibium mandat qui efferum genus fodere terras
coegit aurumque uenis repurgare  moesi uero quam feri quam
truces erant ut unus ducum ante aciem postulato silentio qui
uos estis inquid responsum est romani gentium domini et
ille ita fiet inquid si nos uiceritis sed mox ad bellum
uentum est nec classicum audire ualuerunt sic a marcio superati
sunt  thraces autem antea saepe tunc tamen romaetalca
regnante sibi a romanis disciscunt nam is barbaros et disciplina
et signis militaribus adsueuerat sed a pisone perdomiti in ipsa
captiuitate rabiem ostendebant nam catenas quibus legati
erant morsibus uellicantes feritatem suam ipsi puniebant 
daciam quoque ultra danubium sitam exindeque saepius dacos gelato
danubii alueo ad furta in romania transeuntibus lentulo misso
uicit expulit atque subegit sarmatas quoque per eundem lentulum
ultra danubium pepulit qui nihil aliud ubi degunt praeter niues
pruinasque et siluas habent tantaque barbaries in illis est ut
nec intellegant pacem

 capitula ccxluiiiccluii  

 marmaridas uero et garamantes in orientali hiemali plaga per
quirinum subegit  germanos gallos brittones spanos hiberes
astures cantabros occiduali axe iacentes et post longum seruitium
desciscentes per se ipse augustus accedens rursus seruire coegit
romanisque legibus uiuere

 cleopatra uero alexandrinorum regina ex genere lagidarum
ptholomeorumque successor prius contra uiri sui ptholomei
insidias gaium iulium caesarem interpellauit qui ob stupri ut
perhibent gratiam regnum eius confirmauit ipsamque in urbem cum
magna pompa alexandriae remisit regnare cassius iudea capta
templum spoliauit  occiso uero in curia romae caesare
octauianus nepus eius suscepit augustus principatum quem
antonius dum inuideret nihilque laedere posset urbem romam
ingreditur et ad partes aegypti quasi romanae rei publicae
prouisor accedit ubi iam uiduam a uiro regnantem repperiens
cleopatram se quoque cum illa consocians coepit sibi dominationem
parare nec tacitae sed patriae nominis togae fascium oblitum
totum in monstrum illud ut mente ita animo quoque cultuque
desciuerat  aureum in manu baculum in latus acinaces
purporea uestis ingentibus obstricta gemmis diadema deerat ut
regina rex et ipse frueretur quod augustus caesar audiens a
brundisio calabriae in epiro ut eum a coepta remoueret
tyrannide transierat nam antonius omne actiacum litus iam
classibus obsedebat sed mox ubi ad proelium uintum est et
caesaris classe illius coepit turbare nauigium prima dux fugae
regina cum aurea puppe ueloque purporeo in altum dedit mox
secutus antonius  sed instare uestigiis caesar itaque nec
praeparata in oceanum fuga nec munita praesidiis utraque aegypti
cornua paretonium atque pelusium profuere prope manu tenebantur
primum ferrum occupauit antonius regina ad pedes augusti
prouoluta temptauit oculos ducis frustra quidem nam pulchritudo
intra pudicitiam principis fuit nec illa de uita quae
auferebatur sed de parte regni laborabat  quod ubi
desperauit a principe seruarique se triumpho cognouit
incautiorem nancta custodiam in mausuleum se regum recepit
ibique maximos ut solebat induta cultus in referto odoribus
solio iuxta suum se conlocauit antonium admotisque ad uenas
serpentibus sic morte quasi somno soluta est hic finis bellorum
augusti caesaris tam cum ciuibus quam cum extraneis  sic
quoque augustus caesar octauianus quo nullus imperatorum in
bellis felicior nec pace moderatior fuit ciuilissimus in
omnibus qui ab oriente in occidente a septentrione in meridie
ac per totum oceani circulum cunctis gentibus una pace conpositis
iani portas ipse tunc clausit  et censum romae cum tiberio
agitans inuenit hominum nonagies trecenta septuaginta milia
omnemque orbem uenientis iesu christi notu pacatum censeri
praecepit regnauitque ann lui sed imperii eius secundo et
quadragensimo anno dominus iesus christus ex spiritu sancto et
maria uirgine deus uerus et homo uerus nasci dignatus est 
quattuordecem residuos annos post domini aduentum corporali
praesentia in pace regnans et ipse singularem optenuit
principatum et posteris eandem imperii potestatem cum suo nomine
augusti derelinquens rebus excessit humanis successorem
relinquens tiberium preuignum suum

 capitula ccluiiicclxuiii  

 tiberius augustus caesar regnauit ann xxiii qui multos
reges ad se blanditiis euocatos numquam ad propria regna remisit
in quibus et archelaum cappadocum rege cuius et regnum
postquam defunctus est in prouinciam uerso mazacam ciuitatem
eius de nomine suo caesaream uocitauit huius ergo xuiii anno
dominus noster iesus christus sub pontio pilato in iudaea carne
passus est non deitate

 gaius caesar cognomento caligula regnauit ann iii menses x
hic namque memmium regulum coegit ut uxorem suam sibi loco
filiae coniugem daret strumentaque matrimonii ut pater
conscriberet haec et his similia perpetrans nec non et in templo
hierosolimitano iouis statuam per gaium petronium statuens et in
alexandria iudeos per flaccum auilium praefectum oppraemens
postremo a protectoribus suis in palatio romae occisus est anno
aetatis uicensimo nono

 claudius dehinc huic succedens regnauit ann xiii m uiiii
fecit etiam hic claudius expeditionem in brittania insulam quam
nemo ante iulium caesarem neque post eum quisquam adire ausus
fuerat exercitum duxit ibique sine ullo proelio ac sanguine
intra paucissimos dies plurimam insulae partem in deditionem
recepit orcadas autem insulas ultra brittaniam in oceano positas
romano adiecit imperio ac sexto quo profectus erat mensae romae
repedauit ibique defunctus est annorum lxiiii

 nero nepus gai caligulae regnauit ann xiii m uiii
tantaeque luxoriae fuit ut frigidis et calidis lauaretur
unguentis etenim non solum quia non profuit rei publicae immo
obfuit nimis nam duas legiones in armenia cum ipsa prouincia
simul amisit qui parthico iugo seruientes grauem infamiam
romanis dederunt  iuxta omne scelus et parricidium quod in
proprios parentes commiserat addidit facinus ut ad instar
troiae romam incenderet manusque iniciens in christianos
persecutionem concitat ipsosque doctores fidei petrum et paulum
in urbe interemit alterum cruci figens alterum capite plectens
eoque cum dedecore regno euulso galba in hiberia uitellius in
germania otho romae imperium arripuerunt omnesque tamen celeri
interitu perierunt

 uespasianus apud iudaeam ab exercitu in regno ascitus
regnauit ann x nam relicto filio suo tito ad expugnationem
hierusolimorum ipse romae profectus regnauit in pace

 titus filius uespasiani idemque uespasianus debellator
iudeae gentis regnauit ann duobus mensibus duobus hic namque
secundum ioseppi fidem undecies centena milia iudaeorum fame et
gladio interemit et alia centum milia captiuorum publice
uendidit tantam multitudinem in hierosolymis autem paschalis
festiuitas adunauerat

 domitianus frater titi filius uespasiani regnauit ann xu
m u tantaeque fuit superuiae ut se dominum ab omnibus primum
appellari praeciperet multosque nobilium exilio relegans
nonnullosque occidens de substantiis eorum aureas argenteasque
sibi statuas fecit manusque in christianos iniciens iohannem
apostolum et euangelistam postquam in feruente oleo missum non
potuisset extingui pathmo eum insulam exulem relegauit ubi
apocalypsim uidit cuius crudelitatem non tolerantes romani in
palatio romae interficere statuerunt omniaque quod constituerat
inritum fore

 nerua admodum senes regnauit anno uno m iiii qui ut
priuata uita lenis lenior fuit in regno nec quicquam profuit rei
publicae nisi quod traianum se uiuente elegit

 traianus pene omnium imperatorum potior regnauit an xuiii
m ui hic enim de dacis scythisque triumphauit hiberosque et
sauromatas osroenos arabas bosforanos colchos edomuit postquam
ad feritatem prorupissent seleuciam et tesifontem babyloniamque
peruasit et tenuit  nec non et in mari rubro classem unde
indiae fines uastaret instituit ibique suam statuam dedicauit et
post tot labores apud seleuciam isauriae profluuio uentris
extinctus est anno aetatis lxiii ossaque eius in urna aurea
conlocata et in foro sub columna posita solusque omnium
imperatorum intra urbem sepultus

 capitula cclxixcclxxuiii  

 adrianus italicae spania natus consubrinae traiani filius
regnauit ann xxi hic pene nil profuit rei publicae nisi quod
dudum subuersas alexandriam et hierusolymam propriis reparauit
expensis nonnullisque in locis publica relaxauit tributa 
hierusolimam si quidem suo de nomine eliam appellans nulli
iudaeorum ingredi permisit nam claret eum inuidum factis
traiani quia mox ei successit ilico nulla faciente necessitate
exercitum ad se reuocans mesopotamiam assyriamque et armeniam
persis reliquid eufratem fluuium finem terminumque inter parthos
romanosque constituens quo regnante aquila ponticus scripturas
de hebreo transtulit adrianus morbo apud baias faciente obiit

 antoninus cognomento pius cum suis liberis aurelio et lucio
regnauit ann xxii m iii et si non profuit quicquam antoninus
nullam tamen lesionem eius res publica sensit defunctus est
duodecimo urbis miliario in uilla sua lorio nuncupata anno
aetatis septuagesimo sexto

 marcus antoninus qui et uerus et lucius aurelius commodus
affinitate coniuncti aequo iure imperium administrauerunt e
quibus iunior contra parthos arma mouens magna egit et fortia
seleuciamque urbem eorum cum quadringenta milia pugnatorum cepit
e quibus cum magna gloria triumphauit senior uero multis bellis
sepe interfuit sepiusque per duces suos triumphum reuexit
maxime de gente quadorum sed unus in alteno apoplexiam passus
defunctus est alter in pannonia morbo periit

 commodus filius antonini regnauit ann xiii magnumque
triumphum de gente reuexit germanica et post haec in domo
uestiliani strangulatus defecit

 heluius pertinax maior sexagenario cum praefecturam ageret
ex senatus consulto imperator creatus regnauit m ui hic etenim
obsecrante senatu ut uxorem suam augustam filiumque caesarem
appellaret sufficere inquid debet quod ego ipse inuitus
regnaui cum non merer nimis aequissimus omniumque communis
quem iulianus iuris peritus in palatio eius peremit ipseque
postea a seuero occisus est

 seuerus genere afer tripolitanus regnauit an xuiii
ultusque occisionem pertinacis in iuliano se quoque pertinacem
appellauit hic etenim parthos et adiabennos contra romaniam
insurgentes mirabiliter superauit arabas quoque interiores ita
cecidit ut regionem eorum romanam prouinciam faceret sic quoque
triumphans parthicus arabicus et adiabennicus dictus est 
hoc regnante samaritis quidam symmachus iudaeorum factus
proselitus item diuinas scripturas ex hebreo sermone greca lingua
transfudit suamque condidit editionem post quem pene tertio
anno secutus theodotion ponticus item suam in eodem opere
editionem scripturarum conposuit brittanicum bellum exortum
unde seuerus mirabiliter triumphauit

 antoninus cognomento caracalla filius seueri regnauit ann
uii nam ideo hoc nomen nanctus est eo quod eiusdem uestium
genere romae de manubiis erogans sibi nomen caracalla et uesti
antoniana dederit sub hoc iterum editio scripturarum diuinarum
quam quintam nominamus in hiericho in doleo reperta est hic
etenim imperator dum contra persas mouit procinctum osroene
edessa defunctus est

 macrinus praefecturam agens praetorianam imperator creatus
est regnauitque anno uno occiditurque archilaide

 capitula cclxxixcclxxxuiii  

 marcus aurelius antonini caracallae filius templique
heliogabali sacerdos imperator factus regnauit ann iiii emmaus
in iudaea constructa et nicopolim nominata tunc et africanus
egregius temporum scriptor pro ipsa legationem suscepit ad
principem sed imperator dum nullum genus obscenitatis in regno
suo quod non faceret praetermittebat occisus est tumultu
militari

 alexander mamae filius ignobilis fortunae existens adhuc
iuuenis regni moderatione suscepit moxque contra xersen regem
persarum arma arripiens mirabiliter de parthorum spoliis
triumphauit sub huius item imperio in nicopolim actiacam id est
epiro editio quae sexta dicitur diuinarum scripturarum in dolio
reperta est ipseque mogontiaco tumulto occiditur militari cui
successit maximinus ex corpore militari in regno

 maximinus genere gothico patre micca ababaque alana genitus
matre sola militum uoluntate ad imperium concedens bellum
aduersus germanos feliciter gessit indeque reuertens contra
christianos mouens intestino proelio uix tres annos regnans
aquileia a puppieno occisus est

 gordianus ammodo puer imperator factus uix regnauit sex
annos hic etenim mox romae ingressus est ilico puppienum et
albinum qui maximino occidentes tyrannidem arripuissent occidit
ianumque geminum aperiens ad orientem profectus parthis intulit
bellum indeque cum uictoria reuertens fraude philippi praefecti
praetorii haut longe a romano solo interfectus est

 philippus in imperio impudenter ingressus est regnauit ann
uii hic etenim filium suum idem philippum consortem regni fecit
ipseque primus omnium imperatorum christianus effectus est
tertioque anno imperii sui festiuitatem romanae urbis millesimo
anno quod expleuerat caelebrauit urbemque nominis sui in
thracia que dicebatur pulpudeua philippopolim reconstruens
nominauit

 decius e pannonia inferiore budalie natus occisis philippis
utrisque regnauit an uno et mensibus tribus armaque in
christianos erecta ob philipporum nominis odium ipse bellantibus
getis cum filio suo crudeli morte occubuit abritto

 gallus et uolusianus regnauerunt ann ii m iiii hi cum
aduersum emilianum qui in moesia res nouas moliebatur ex urbe
profecti essent in foro flamminii interfecti sunt

 emilianus uero tertio mense inuasae tyrannidis extinctus
est

 ualerianus et gallienus dum unus in retia a militibus
alter romae a senatu in imperio leuarentur regnauerunt an xu
ualerianus si quidem in christianos persecutione commota statim a
sapore rege persarum capitur ibique seruitute miserabili
consenescit gallienus illius exitum cernens christianis pacem
dedit sed dum nimis in regno lasciuiret nec uirile aliquid
ageret parthi syriam ciliciamque uastauerunt germani et alani
gallias depraedantes rauennam usque uenerunt greciam gothi
uastauerunt quadi et sarmatae pannonias inuaserunt germani
rursus spanias occupauerunt idcirco gallienus mediolani occisus
est

 claudius regnauit ann i m uiiii qui gothos iam per xu
annos illiricum macedoniamque uastantes bello adortus incredibili
strage deleuit scilicet ut in curia ei clypeus aureus et in
capitolio statua aurea poneretur occisusque sirmium est

 capitula cclxxxixccxcu  

 post cuius mortem quintilius frater eius a senatu augustus
appellatus octauo et decimo imperii sui diae aquilaeia occisus
est

 aurelianus dacia ripense oriundus regnauit an u m ui qui
mox tetricum apud catalaunos prodente exercitum suum gallias
recepit expeditioneque facta in danubium gothos magnis proeliis
profligauit cultoresque diuini nominis persecutus est odenathus
palmyrenus ante ipsum collecta rusticorum manu persas de
mesopotamia expellens ipse ea loca inuaserat  quem uxor sua
occisum orientis tenebat imperium contra quam expiditionem
suscipiens aurelianus apud hymmas uicino antiochiae superauit
romaeque in triumpho suo uiuam perduxit ac dehinc secundo
arripiens expeditionem inter byzantium et heracleam in caeno
frurio uiae ueteris occiditur

 tacitus regnauit ann ui quo occiso apud pontem suscepit
imperium florianus tenuitque diebus lxxxuiii similiterque et
ipse apud tharso interfectus est

 probus regnauit an ui m iiii hic etenim gallos et spanos
uineas habere permisit quo tempore saturninus magister militum
dum ad restaurationem antiochenae ciuitatis missus fuisset
arrepta ibidem tyrannide mox oppressus est et appamiae
interfectus ipse quoque imperator probus tumultu militari sermio
in turre quae uocatur ferrata occisus est

 carus cum filiis carino et numeriano regnauit an ii
oriundus narbona galliae hic admirabiliter pene omnem persidam
uastatam nouilissimas eorum urbes occupauit cochem et
ctesifontem bellum sarmaticum feliciter superauit ipse quoque
carus super tigridem amnem dum castra metaret fulmine ictus
occubuit

 numerianus autem oculorum dolore tentus dum in lecticula
ueheretur soceri sui apri insidiis occisus fetore cadaueris uix
tertio die est agnitus carinus uero apud margum in proelio
uictus occiditur

 capitula ccxcuicccu  

 dioclitianus delmata scribe filius imperator electus
regnauit ann xx hic etenim mox in regno leuatus est ilico
aprum in militum contione percussit iurans sine suo scelere
illum numerianum interemisse et mox in consortio suo maximianum
herculium asciuit qui maximianus rusticorum multitudine
oppressa quos bacaudas dicunt pacem galliis reddidit  quo
tempore carausius sumpta purpura brittanias occupauerat narseus
rex persarum horienti bellum intulerat quinquegentiani africam
infestauerant achilleus egyptum inuaserat  ob quae
constantius et galerius maximianus caesares adsumuntur in regno
quorum constantius claudii ex filia nepus fuit galerius in
dacia non longe a serdica natus atque ut eos dioclitianus etiam
adfinitate coniungeret constantius preuignam herculii theodoram
accepit ex qua et sex liberos procreauit galerius autem
ualeriam dioclitiani filiam accepit utrique pristino matrimonio
repudiantes  carporum si quidem gens tunc deuicta et in
romanum solum translata est tunc etenim primus omnium
imperatorum dioclitianus adorari se ut deum praecepit et gemmas
uestibus calciamentisque inseruit diademaque in capite cum ante
eum omnes clamidem tantum purpuream ut a priuatis
discernerentur habebant et ut ceteri iudices salutabantur 
adsumpta ergo unusquisque principum expeditione dioclitianus
aegypti tyrannum octauo mense deuictum prouinciam cunctam
subegit maximianus herculius in africa quinquegentianos
exsuperauit constantius iuxta lingonas una die lx milia
alamannorum cecidit  galerius maximianus uictus primo
proelio a narseo ante carpentum dioclitiani purpuratus cucurrit
qua uerecundia conpunctus secundo uiriliter dimicauit superauit
narseum uxores eius abegit ac liberos et condigno honore a
dioclitiano susceptus est  post quam uictoriam mirabiliter
dioclitianus et maximianus romae triumphauerunt antecedentibus
sibi liberis uxoribusque regis persarum praedaque illa ingenti
gentium diuersarum sic quoque concitata persecutione in
christianos dioclitianus   cappadociamque defunctus est
constantius

 iulianus apostata regnauit an uno m uiii relictaque
christianitate ad idolorum cultura conuersus est multosque blanda
persecutione inliciens ad sacrificandum idolis conpulit ipse si
quidem uir egregius et rei publicae necessarius parthis ingenti
apparatu intulit bellum ubi proficiscens christianorum post
uictoriam sanguinem diis suis uotauit nonnullaque parthorum
oppida in deditione accepit multaque ui populatus est castraque
aliquandiu apud ctesifontem habuit  unde egressus dolo
cuiusdam transfugae in deserta perductus cum ui sitis ardore
solis confectus periret exercitus ipse tantorum discriminum
anxius dum per uasta deserti incautius euagatur ab obuio quodam
hostium equite conto illa percussus interiit anno aetatis suae
trecesimo tertio post quem sequenti diae ab exercitu iobianus
primicerius domesticorum in regno ascitus est

 capitula cccuicccxiu  

 iobianus regnauit menses octo qui mox rerum necessitate
conpulsus nitzibim et magnam mesopotamiae partem sapori parthorum
regi contradedit ipseque odore prunarum offucatus defunctus est
dadasthanae anno aetatis xxxiii

 ualentinianus et ualens regnauerunt ann xiii m u nam
pannones erant cibalenses utrimque germani in nicomedia
tribunatum ualentinianus agebat qui imperator creatus fratrem
ualentem consortem regni adsumpsit ipse uero egregius et
aureliani similis moribus nisi quod seueritatem eius nimiam et
parcitatem quidam crudelitatem et auaritiam causabantur relicto
germano orientali in regno ipse esperium tenuit  quo tunc
regnante alter ualentinianus in brittania tyrannidem adsumens in
continenti oppressus est constantinopolim quoque procopius
quidam contra ualentem insurgens nihilque praeualens urbe
egreditur et in frygiam salutariam tyrannizans extinctus est
multique partis procopianae caesi atque proscripti ualens ab
eudoxio arrianorum episcopo suasus et baptizatus contra
orthodoxos infestus insurgit  gratianum filium suum
ualentinianus ambianis imperatorem constituit quem habuit de
seuera priore iugale et contra saxones burgutionesque qui plus
lxxx milia armatorum primum reni in limbo castra metassent mouit
procinctum sed apoplexia subito et sanguinis eruptione
bregitione defunctus est

 tunc gratianus ualentiniano fratre de iustina secunda uxore
natu in regno consortem adsumit nam ualentinianus senior dudum
laudante seuera uxore sua pulchritudine iustinae sibi eam
sociauit in matrimonio legesque propter illam concessit ut omnes
uiri qui uoluissent inpune bina matrimonia susciperent quia
ideo populosas fore gentes quia hoc apud eos solemne est et
multarum uxorum unus maritus auditur  acceptaque ergo ut
diximus ualentinianus iustina edidit ex ipsa quattuor filios
ualentinianum supra dictum imperatorem et gratam iustamque et
gallam de qua galla dehinc theodosius imperator flacilla
defuncta quae archadium honoriumque pepererat placidiam
generauit quae mater fuit moderni ualentiniani iunioris
imperatoris sed nos ad propositum redeamus  ualens
imperator lege data ut monachi militarent nolentesque iussit
interfici quando et theodosius theodosii imperatoris postea
pater multique nobilium occisi sunt ualentis insania gratianus
imperator alamannorum plus xxx milia apud oppidum argentarium
gallie in bello prostrauit galliasque pacauit  gens hunnorum
super gothos inruens certos ex ipsis subiugat alios fugat qui
uenientes in romania sine armorum suscepti depositione per
auaritiam ducis maximi fame conpulsi rebellare coacti sunt
superatisque romanis in congressione funduntur in tracias 
contra quos ualens ab antiocia exire conpulsus in thraciam
proficiscitur ibique lacrimabili bello commisso imperator sagitta
saucius in casa deportatur uilissima ubi superuenientibus
gothis igneque supposito incendio concrematus est gothi uero
occiso imperatore iam securi ad urbem properant
constantinopolitanam ubi tunc dominica augusta ualentis uxor
multa pecunia plebi largita ab urbis uastatione hostes submouit
regnumque cognatis usque dum ille theodosium ordinasset
fideliter uiriliterque seruauit

 capitula cccxucccxxii  

 theodosius spanus italicae diui traiani ciuitatis a
gratiano augusto apud sirmium post ualentis interitum factus est
imperator regnauitque an xuii ueniensque thessalonica ab acolio
sancto episcopo baptizatus est ammodumque religiosus ecclesiae
enituit propagator rei publiceque defensor eximius nam hunnos et
gothos qui eam sub ualente defetigassent diuersis proeliis
uicit atque a praua uastatione conpescuit cum persis quoque
petitus pacem pepigit  maximum autem tyrannum qui gratianum
interficerat et sibi gallias uindicabat apud mediolanum una
cum ualentiniano imperatore adgrediens ab oriente clausit cepit
occidit  eugenium quoque tyrannum atque arbogasten diuino
auxilio praeditus uicit deletis eorum decem milibus pugnatorum
hic etenim eugenius confisus uiribus arbogasti postquam apud
uiennam ualentinianum extincxerat regnum inuasit sed mox simul
cum uita imperium perdidit nam occiso arbogaste desperans sua se
manu peremit  omnesque inimicos theodosius superatos in
pace rebus humanis apud mediolanum excessit utramque rem publicam
utrisque filiis quietam relinquens corpus eius eodem anno
constantinopolim adlatum atque sepultum

 archadius et honorius fratres filii theodosii imperatoris
utrumque imperium diuisis tantum sedibus tenere coeperunt id est
archadius senior constantinopolitanam urbem honorius uero
romanam tunc rufinus patricius archadio principi insidias
tendens halaricum gothorum regem ut grecias deuastaret missis
clam pecuniis inuitauit porro detectus rufinus ab italiae
militibus et archadio cum gaina comite missus ante portas urbis
detruncatus est caputque eius et dextera manus constantinopolim
ad ludibrium circumductum uxoremque eius exulatam opes cunctas
eutropius spado promeruit  gildo tunc africae comis a
theodosio dudum ordinatus ac si iuuenilem regnum utrumque
despiciens sibi uelle coepit africam optinere et a fratre
proprio mascezel dum se uidisset detectum oppressionique uicinum
propria se manu peremit gaina uero supra nominatus comis
constantinopolim ciuile bellum commouens totam urbem igni
ferroque turbauit fugiensque hellisponto piratico ritu uiuebat
contra quem nauali proelio dato multi gothorum eius extincti
ipse quoque bello euadens mox tamen capite plectitur  post
cuius oppressionem isauri per montem tauri discursantes ingens
dispendium rei publicae inportarunt contra quos narbazaicus
directus maius continuo rependit incommodum hesperia uero plaga
in regno honorii imperatoris primum radagaisus scytha cum ducenta
milia suorum inundauit quem huldin et sarus hunnorum
gothorumque reges superantes omnes captiuos quos retulerant
singulis aureis uendiderunt  stilico uero comis cuius duae
filiae maria et hermantia singulae uxores honorii principis fuere
et utraeque uirgines sunt defunctae spraeto honorio regnumque
eius inhians alanorum suauorum uandalorumque gentes donis
pecuniisque inlectas contra regnum honorii excitauit eucherium
filium suum paganum et christianis insidias molientem cupiens
caesarem ordinare qui cum eodem filio suo detecto dolo occisus
est quo anno et archadius orientalis imperator regnans post
obitum patris ann xiii defunctus est

 capitula cccxxiiicccxxxi  

 theodosius iunior archadii filius loco patris successit in
imperio aduliscens egregius regnauitque an xliii halaricus
rex uesegotharum uastatam italiam romam ingressus est opesque
honorii augusti depraedatas placidiam sororem eius duxit
captiuam quam post haec atauulfo successori suo in matrimonio
ut acciperet delegauit  constantinus tunc quidam gallias
occupatas inuasit imperio filiumque suum constantem ex monacho
caesarem ordinauit sed mox ipse apud arelatum filius eius apud
uiennam regnum cum uita amiserunt  itemque eorum exitu
inmemores iobinus et sebastianus ibi in galliis tyrannide
moliuntur sed et ipsi ilico esse desierunt haeraclianus post
haec cum septingentis et tribus nauibus armatis ad urbem romam
depraedandam aduenit contra quem marinus comis egressus sic eum
perterruit ut tantum cum una naue chartagine fugiret ubi mox
ingressus interfectusque est  ualia rex uesegotharum facta
pace cum honorio placidiam sororem eius reddidit quam constantio
patricio qui eam reuocauerat in matrimonio iungens honorius
rebus humanis excessit maximus et iouinus de spanias ferro
uincti abducti atque interfecti sunt  iohannes uero honorio
defuncto regnum occidentalem inuasit contra quem placidia
creatam augustam et ualentinianus filius eius caesar diriguntur
 quem et dolo potius asparis et ardaburis quam uirtute aetii
superant occisoque iohanne tyranno ualentinianus rauenna
imperator a patruele theodosio ordinatur cuius germana honoria
dum ad aulae decus uirginitatem suam cogeretur custodire clam
misso clientulo attilam hunnorum regem inuitat in italia cumque
ueniente attila uotum suum nequiuit explere facinusque quod cum
attila non fecerat cum eugenio procuratori suo committit quam
ob rem tenta a germano et in constantinopolim theodosio principi
destinata est  post haec iii anno ualentinianus imperator a
roma constantinopolim ob suscipiendam in matrimonio eudoxiam
theodosii principis filiam uenit datamque pro munere soceri sui
totam illyricum celebratis nuptiis ad sua regna cum uxore
secessit  africana prouincia per bonifatium comitem uandalis
tradita et a romano iure subtracta est quia bonifatius dum in
offensa ualentiniani uenisset malo publico se defendere uoluit
inuitatoque ab spaniis gizerico uandalorum rege dolum quod
conceperat peperit  hunnorum rex attila iunctis secum
gepidas cum ardarico gothosque cum ualamir diuersasque alias
nationes suis cum regibus omnem illyricum traciamque et utramque
daciam mysiam et scythiam populatus est contra quem
arnegisclus magister militum mysiae egressus a marcianopolim
fortiter dimicauit equoque sub se decidente praeuentus est et
nec sic quiescens bellare occisus est

 capitula cccxxxiicccxl  

 marcianus imperator regnauit an ui m ui hic etenim mox
defuncto theodosio in regno ascitus pulcheriam germanam
theodosii quae in palatio iam matura mulier uirginitatem
seruauerat in matrimonio adsumens regnum quod delicati
decessores prodecessoresque eius per annos fere sexaginta
uicissim imperantes minuerant diuina prouisione sic reparauit
ut exultatio ingens cunctis adcresceret  nam cum parthis et
uandalis omnino infestantibus pacem instituit attilae minas
conpescuit nouades blemmesque ethiopia prolapsos per florum
alexandrinae urbis procuratorem sedauit et pepulit a finibus
romanorum obitumque attilae et zenonis isauri interitum
antequam moriretur felix conperit infelicium omniumque
inimicorum suorum colla domini uirtute calcans sexto anno
sextoque mense regnans in pace quieuit  ualentinianus autem
occidentalis imperator dolo maximi patricii cuius etiam fraude
aetius perierat in campo martio per optilam et thraufistilam
aetii satellites iam percusso eraclio spadone truncatus est
imperium quoque eius idem maximus inuasit tertioque tyrannidis
suae mense membratim romae a romanis discerptus est gizericus
tunc rex uandalorum ab eudoxia ualentiniani uxore inuitatus ex
africa romam ingressus est eamque urbem rebus omnibus expoliatam
eandem eudoxiam cum duabus filiabus secum in africa rediens
duxit

 leo bessica ortus progeniae asparis patricii potentia ex
tribuno militum factus est imperator cuius nutu mox loco
ualentiniani apud rauennam maiorianus caesar est ordinatus qui
tertio necdum anno expleto in regno apud dertonam occiditur
locoque eius sine principis iussu leonis seuerianus inuasit 
sed et ipse tyrannidis sui tertio anno expleto romae occubuit
tunc leo anthemium diui marciani generum ex patricio caesarem
ordinans romae in imperio distinauit bigelemque getarum regem per
ardaburem asparis filium interemit  basiliscum cognatum
suum  id est fratrem augustae uerinae africam dirigens cum
exercitu qui nauali proelio chartaginem saepe adgrediens ante ea
uictus cupiditate pecuniis uendidit regi uandalorum quam in
romanorum potestatem redigeret  asparum autem patricium cum
filiis ardaburem et patriciolum zenonis generi sui instinctu in
palatio trucidauit occisoque romae anthemio nepotem filium
nepotiani copulata nepte sua in matrimonio apud rauennam per
domitianum clientem suum caesarem ordinauit qui nepus regno
potitus legitimo glycerium qui sibi tyrannico more regnum
inposuisset ab imperio expellens in salona dalmatiae episcopum
fecit  sic quoque leo leonem iuniorem ex ariagne filia
nepotem suum in imperio ordinans orientale anno regni sui sexto
decimo obiit

 leo iunior mox paucis mensibus puerilem ordinante tamen
patre rexisset imperium manu sua genitorem suum zenonem
coronans imperatoremque constituens rebus humanis excessit

 capitula cccxlicccliii  

 zenon natione isaurus gener leonis imperatoris regnauit ann
xuii hic etenim dum processibus chalcedona degeret subito
uerina augusta socrus sua fratrem suum basiliscum in imperio
inducens augustum in urbe appellauit  quod conperiens zenon
chalcedona sine aliqua rei publicae lesione isauriam secessit
malens se solum cum ariagne augusta exulari quam sui causa rei
publicae aliquid ex bellis ciuilibus incommodum prouenire quod
basiliscus cognoscens zenonisque fugam laetatus marcum filium
suum caesarem ordinauit qui perfidia nestoriana inflatus multa
contra ecclesiam temptauit protinus agere sed uolente deo ante
inflatus crepuit quam penitens stare potuerat  nam reuertens
zenon rursus in regno proprio et eum et patrem et matrem in
exilio oppidi lemni prouinciae cappadociae destinauit ubi quia
caritas dei et proximi in illos refrixerat frigore consumpti
sunt uitaque cum regno amiserunt  parte uero esperia nepotem
imperatorem orestes fugatum augustulum suum filium in imperium
conlocauit sed mox odoacer genere rogus thorcilingorum scirorum
herolorumque turbas munitus italiam inuasit augustulumque
imperatorem de regno euulsum in lucullano campaniae castello
exilii poena damnauit  sic quoque hesperium regnum romanique
populi principatum quod septingentesimo nono urbis conditae
anno primus augustorum octauianus augustus tenere coepit cum hoc
augustulo periit anno decessorum regni imperatorum quingentesimo
uicesimo secundo gothorum dehinc regibus romam tenentibus 
theodoricus autem triarii filius cognomento strabo rex gothorum
ascitis suis usque ad anaplum quarto urbis milio armatus aduenit
nulli tamen romanorum noxius continuo reuersus porro inlyricum
properans dum inter suorum mouentia plaustra progreditur
iacentis super carpentum teli acumen pauiscentisque equi sui
inpulsione fixus transuerberatus interiit et rei publicae diem
festum morte sua donauit  ualamero rege gothorum in bello
scirorum defuncto theodemir in regno fratris successit cum
uidimero fratre et filio theodorico sed missa sorte uidimero cum
uidimero filio partes hesperias theodemir cum filio theodorico
illyricum thraciasque uastandas obuenit relictaque ergo pannonia
alter italiam alter illyricum suscepit populandum sed utrique
reges mox sortita loca ingressi sunt ilico rebus humanis
excedunt uidimer italia illyrico theodemir relictis filiis
decesserunt quorum uidimer ab italis proeliis uictus ad partes
galliae spaniaeque omissa italia tendit  theodoricus uero
zenonis augusti humanitate pellectus constantinopolim uenit ubi
magister militum praesentis effectus consulis ordinarii triumphum
ex publico dono peregit sed quia tunc ut diximus odoacer
regnum italiae occupasset zenon imperator cernens iam gentes
illam patriam possidere maluit theodorico ac si proprio iam
clienti eam committi quam illi quem nec nouerat secumque ita
deliberans ad partes eum italiae mandans romanum illi populum
senatumque commendat  obansque rex gentium et consul romanus
theodoricus italiam petiit magnisque proeliis fatigatum odoacrum
rauenna in deditione suscepit deinde uero ac si suspectum
rauenna in palatio iugulans regnum gentis sui et romani populi
principatum prudenter et pacifice per triginta annos continuit
illus autem isaurus magister officiorum et zenoni imperatori in
priuata uita amicissimus caritateque coniunctus dum secreto in
detractionem ariagnes augustae cum eius uiro locutus est in zelo
augustum concitauit  qui deliberans eam perimere uni suorum
rem tacite demandauit quod dum ille agere nititur cuidam
cubiculariae prodit scelus eadem nocte facturum regina scelus
cognouit suoque in lectulo eandem qui rem suggesserat conlocatam
in episcopio ad acacium neminem scientem subterfugit 
posteraque diae zeno rem aestimans perpetratam dum lucto quodam
quasi gerens neminem suscipit acacius episcopus ingressus et
facti arguit impietatem ueniaeque fidem exposcit augustamque
suspicionis innoxiam compromittit acceptamque fidem ueniae
pactione augusta reuertitur secumque dum crebro deliberat qua
sorte de inimico suo exigat ultionem nanctam ut opinata est
oportunitatem uni suorum mandat in abditis stanti ut illo a se
recedenti perimeret qui parens praeceptis reginae dum auidus
ferit in capite ense non ceruices ut cupiebat sed aurem illius
amputauit  quod periculum euadens illus mox ab urbe
recedens zenonique infestus orientem inuasit contra quem
leontius directus ab ipsoque pellacibus uerbis inlectus diademam
arripuit simulque leontius et illus rei publicae inimici effecti
tyranni in partes syriae et isauriae dibacchantur additoque super
solito isauris dono omnes simul conspirant contra zenonem cuius
thesauros in papirio castello monitissimo repertos desaeuiunt
 sed non post multum ab exercito zenonis in eodem castello
capti decollatique sunt et capita eorum constantinopolim adlata
praefixaque astilibus tabuerunt sic quoque zenon superatis
inimicis suis in bona pace quieuit

 capitula cccliuccclxii  

 anastasius ex silentiario subito ab ariagne augusta in
imperio sumptus simulque imperator et maritus innotuit
regnauitque ann xxuii m ii contra quem isauri dum sibi quod
illis tyrannus ille adiecerat donatiuum et zenon reconciliationis
gratia inuitus largierat ab isto fraudantur arma arripiunt
 consertoque proelio iuxta cotziaium frygiae ciuitatem castra
metati pene per sex continuos annos rei publicae aduersantur
ubi et lilingis eorum et in bello et in consilio praeuius
quamuis pedibus ob corporis debilitate signis eques tamen in
bello acerrimus dum peremptus fuisset omnes isauri fugierunt
atque dispersi sunt et deuicti et perquaquam exilio relegati
urbesque eorum nonnullae solo usque prostratae  uariis
namque sub anastasio milis proeliis fatigatus et nunc illyrico
cum sauiniano et mundone ad margum nunc cum pumpeio ad
adrianopolim nunc cum aristo ad tzortam nunc cum parthis in
syriam ut omittam intestina clade et pugnas in foro regiae
ciuitatis ad postremo contra italiam plus piratico quam publico
marte concertans frustratus est  sed et quod plus fuit
dolendum contra ultimum suum famulum uitalianum de scythiam per
sex annos ciuile bellum extraxit is si quidem uitalianus cum lx
milibus armatorum tertio pene non rei publicae sed regi infestus
accedens multa suborbana regiae urbis praedis spoliisque
adtriuit  contra quem dum hypatius nepus caesaris cum
exercitu numeroso pugnaturus egreditur ante ab hunnis
auxiliaribus capitur et uitaliano mula insedens turpiter
uenditur antequam aperto proelio parte aduersa sese inimicum
ostenderet post quem item rufinus alathortque mag mil saepe
superati saepe inrisi ab eo et spreti sunt  sic quoque
diuersis partibus inimicorum uallatus agminibus anastasius saepe
congemuit nullique tamen meruit inimicorum suorum uindictam
audire sicut nec ipse ecclesiae iura seruauit immo maerens et
furens maior octogenario aetatis anno regnique uicesimo et octauo
rebus humanis excessit contritaque res publica uix iustino ei
succedente quantolum respirauit

 iustinus ex comite scubitorum a senatu imperator electus
ann regnauit uiiii qui mox inhiantes regno suo amantium
praepositum palatii andream et misahel et ardaburem cubicularios
sentiens aflixit nam amantium et andream ferro truncauit
misahelu et ardaburem serdica in exilio misit theocritum quoque
satellitem amantii quem idem amantius ad regnandum clam
praeparauerat conpraehensum carceratumque saxis contusit
ingentibus salsumque in gurgite iacuit sepultura cum imperio
cui inhiauerat eum priuans  foedusque cum uitaliano
percussit et ad se euocitum magistrum militum praesentis et
consulem ordinarium fecit quem rursus in suspicionem habens
facti prioris xui uulneribus in palatio cum celeriano et paulo
satellitibus effosum peremit  hic quoque imperator ante
quarto mense obitus sui senectute sua consulens et rei publicae
utilitatibus iustinianum ex sorore sua nepotem consortem regni
successoremque imperii ordinans rebus humanis excessit

 capitula ccclxiiiccclxxu  

 iustinianus imperator regnat iam iubante domino ann xxiiii
qui ut sceptris genio a suo auunculo mancipatus est mox parthos
bella mouentes destinato exercitu conpescuit et fines proprios
tutans parthorum saepe multos adflixit postea uero facientibus
peccatis in die sabbati sancti paschae inito certamine exercitui
et non ducis instinctu in fluuio eufrate fugiens parthos
romanus numerosus ruit exercitus illyricumque saepe ab herulis
gipidisque et bulgaris deuastantibus per suos iudices frequenter
obstitit uiriliterque cecidit  post haec hypatium
pompeiumque regni sui insidiatoribus coacta ciuili manu circum
ingressis et hypatio torque aureo redemito pro diademate locoque
imperatoris iam occupante pompeium uero sub clamidem luricatum
et iam palatio inuadentem utrumque detentum ante fores palatii
captum catenatumque discussit amputatisque eorum capitibus ante
eos fecit imperium perdere quam haberent sociosque eorum qui
euaserant a caede proscriptos ueluti grande hoste prostrato de
manubiis triumphauit  eodemque anno post diuturnum
immanemque laborem quod contra parthos romanorum fuisset gestum
sudoribus per rufinum patricium perque hermogenem magistrum
officiorum et utrumque legatum directum a principe pax depicta
est foedusque initum et munera ab utroque sibi inuice principe
distinata  mox quoque soluto de orientali parte exercitu
eundem ductorem quem dudum orienti transmiserat elegit
belesarium cui numerosos fortissimosque milites deputatis ad
australem plagam contra uandalos mittit quo fauente deo qua
uenerat facilitate ea celeritate uandalos superauit lybiamque
ad corpus totius rei publicae iungens gelimer regem opesque
chartaginis in urbe regia principi spectante populo optulit
cuius notu remuneratus consulque ordinarius mox designatus de
manubiis uandalicis belesarius triumphauit

 in italia uero theodorico rege defuncto athalaricus nepus
eius ipso ordinante successit octo annos quamuis pueriliter
uiuens matre tamen regente amalasuentha degebat quando et
gallias diu tentas francis repetentibus reddidit  mortuoque
athalarico mater sua theodahadum consubrinum suum regni sui
participem faciens non post multum ipso iubente occisa est et
quia dudum se suoque filio commendauerat principi iustiniano is
mortem eius audiens doluit nec passus est inultum transire sed
mox eundem ducem belli qui poenorum domitor fuerat et de opibus
uandalicis triumphans adhuc in fascibus erat agmini diuersarum
praeponens nationum ad partes hesperias destinauit  qui
primo accessu mox siciliam peruadit duce eius sinderith superato
ubi dum aliquantum temporis ob ordinandam patriam resederet
conperit in africa ciuilia bella intestinoque proelio dibacchari
nam stotzas pene ultimus militum et martini clientulus mag
mil tyrannidem arripiens auctorque seditiosorum effectus
cyrillum marcellum faram aliosque diuersos iudices dolo peremptis
in duce solomone saeuiebat totamque africam tyrannico ritu
uastabat  emenso ergo belesarius a sicilia in africa pelago
solita felicitate rebelles fugat prouinciam liberat
solomonemque rursum chartagine conlocans siciliam redit ubi mox
euermud theodahadi gothorum regis gener qui contrarius cum
exercitu uenerat cernens prosperitatem consulis ultro se ad
partes dedit uictoris hortaturque ut iam anhelantem suique
aduentui suspectam subueniret italiam constructo ergo belesarius
exercitu et tam nauali quam equistri agmine ductans uallauit
neapolim paucisque diebus eam obsidens per aquaeductum noctu
inuasit et tam gothis qui aderant quam romanis rebellantibus
interfectis urbem plenissime spoliauit  quod theodahadus
animaduertens uitiges unum inter alios ductorem exercitus
praeponens contra belesarium dirigit  qui campania ingressus
mox ad campos uenisset barbaricos ilico exercitus fauore quod
contra theodahadum suspectum habebat excepit et quid inquid
uultis ad illi tollatur inquiunt de medio qui cum
sanguine gothorum et interitu sua cupit scelera excusari
factoque impetu in eo consona uoce uitigis regem denuntiant at
ille regno leuatus quod ipse optauerat mox populi uota
consentit directisque e sociis theodahadum rauenna reuertentem
extinguit  regnoque suo confirmans expeditionem soluit et
priuata coniuge repudiata regiam puellam maathesuentam theodorici
regis neptem sibi plus ui copolat quam amori dumque ille nouis
nuptiis delectatur rauenna consul belesarius romanam urbem
ingressus est exceptusque ab illo populo quondam romano et senatu
iam pene ipso nomine cum uirtute sepulto confestim uicina
occupat loca urbium oppidorumque monimina  primaque getica
congressione hunnila ductante perusinum ad oppidum superat et
plus quam septem milibus trucidatis reliquos rauennam usque
proturbat secundo uero ipso uitigis romanas arces uallante
congreditur machinasque illius et turres quibus urbem adire
temptabat igne consumptis per anni spatium quamuis inaedia
laborans deludit  post haec ad ariminum persecutus exindeque
eum effugatum rauenna clausum in deditionem suscepit atque unus
consul dum contra getas dimicat pene pari euentu de francis
qui cum theodeperto rege suo plus ducenta milia aduenerant
triumphauit sed quia ad alia occupatus alibi noluit implicari
rogantibus francis pacem concessit et sine suorum dispendio de
fines italos expulit sumptoque rege et regina simulque et opes
palatii ad principem qui eum miserat reportauit sicque intra
pauci temporis spatium iustinianus imperator per fidelissimum
consulem duo regna duasque res publicas suae dicioni subegit

 capitula ccclxxuiccclxxxiii  

 quod parthus conperiens facibusque inuidiae exardescens in
syriam mouit procinctum et callinicum soras neocaesariamque
deuastans anthiochiam uenit ubi germanus patricius cum iustino
filio suo eodemque consule postquam ab africana prouincia
remeasset dum aduentum parthorum obuiare nequit relicta urbe ad
partes secessit ciliciae persi uero uacuam ab exercitu
anthiochiam nancti populumque per orontis alueum ad seleuciam
maritimam cum militibus mixtis fugientem aspiciunt nec secuntur
sed predas per urbem certatim diripiunt uicinasque urbes et
oppida partim inuasa partim pecuniae quantitate multata
praetereunt et totius cylesyriae bona sibi unius in anni spatium
pene parthus adsumit  nec sic quoque recedit sed iugiter
aduersum romanam rem publicum dimicat contra quem uandalicus
geticusque consul solite distinatur qui etsi non ut reliquas
gentes eum edomuit tamen ut intra suos se fines recollegeret
conpulit fuissetque et de hac gente felici duci parta uictoria
ni clades italiae quae post eius discessum emerserat celerem ei
successorem dedisset martinum qui etsi uiribus inpar consilio
tamen quamuis cum constantiano coniuncto non minor dum resisti
contra parthos non praeualet ne bella diu teneret pacem
effecit

 cladem uero quam diximus in esperia plaga ut liquidius
lector cognoscat apertius memorabo egrediente belesario consule
ab italia et ut diximus rege regina opesque palatii ad
principem reportante gothi qui trans padum in liguria
consistebant recrudiscentes animos ad bella consurgunt et
ordinato sibi regulo heldebado militi existunt aduersi contra
quos dum non unius sed diuersorum temptat uarius apparatus illi
fortiores effecti persistunt annique spatio uix emenso
heldebadus interficitur et loco eius succedit erarius  qui
et ipse uix anno expleto peremptus est et in regno malo italiae
baduila iuuenis nepus asciscitur heldebadi qui mox et sine mora
fauentino in oppido emiliae soli proelio commisso romanum
superauit exercitum et nec diu post haec item per suos ad
mucellos annonariae tusciae feliciter dimicans iudices fugat
exercitum partim donis partim blanditiis sibi consociat totamque
italiam cum ipsa roma peruadit omniumque urbium munimenta
distruens cunctos senatores nudatos demolita roma campaniae
terra transmutat  contra quem ut superius diximus
belesarius de oriente diregitur cum paucis ratus omnem
exercitum quem demiserat integrum reperire et ideo postquam
rauenna ingressus est nec cum quibus ei obuiaret inuenit
remensoque adriatico mare epiro reuertitur ubi iohannes et
ualerianus ei coniuncti dum in contiones et iurgia concertant
totila qui baduila hostile opus in italia peragit belesarius
quoque inpatiens tantae crudelitati nauali classe a sicilia
soluens per tyrreni maris aestum romano portu se recepit
statione egressusque ad urbem quam ut destructam et desolatam
adtendit condoluit hortansque socios ad reparationem tantae
urbis accingitur  ubi necdum uallo circumseptus infestum
experitur totilam sed solitis uictoriis intrepidus quamuis cum
paucis contra eum egressus sic effugauit ut plus fugientes
tiberi demergerentur quam gladio caderent indeque hortatus
exercitus regreditur siciliam quatenus et romae annonae faceret
cupiam et uicinus ad fretum totilanem turbaret in campania
commorantem sed ut adsolet rerum mutatio et principum uoluntate
diuersa  quiescenti in domino theodora augusta euocatur ad
urbem belesarius de siciliam post cuius discessum totila securus
iterata rabie tradentibus isauris inuadit romam et sic sumptis
undique uiribus militarique uallatus auxilio ingreditur capitque
siciliam  contra quem germanus patricius dum exire disponit
cum exercitu mathesuentham theodorici regis neptem et a uitigis
mortuo derelictam tradente sibi principe in matrimonio sumptam
in sardicense ciuitate extremum halitum fudit relinquens uxorem
grauidam quae post eius obitum postumum ei edidit filium
uocauitque germanum qua felicitate sibi totila conperta totam
pene insultans romanis deuastat italiam

 capitula ccclxxxiuccclxxxuiii  

 africa uero a mauris dudum perempto solomone stotzas et
iohannes inuicem singulari certamine corruunt aliusque iohannis
qui stotzas iunior dicebatur suscepta tyrannide guntharic mag
militum secum suadet qui interfecto areobinda iugalem eius
neptem imperatoris sibi cupiens sociare praeuenitur ab artabane
qui eum in conuiuio trucidatum neptemque imperatoris ereptam ad
urbem principi dirigit cum honore simulque ferreis uinculis
conligatum ei tyrannum destinauit iohannem qui stotzam peremptum
in eadem successerat tyrannide  quem in urbem praefectus
discussum manibusque truncatis ad exemplum ceterorum in patibulo
fixit iohannem dehinc patricium cognomine troglitam africae
procuratione commissa artabanus euocatus mag militum praesentis
accepit dignitatem nec diu intercedente in ipso principe manus
inicere gestiens detectus et conprobatus pietate tamen principale
inpunitus permansit et quasi beniuolus contra totilanem sicilia
cum liberio patricio properauit iohannes uero in africana
prouincia feliciter degens mauros partis aduersae per pacificos
mauros superatos una die decem et septem eorum praefectos
extincxit pacemque totius africae iubante domino impetrauit

 langobardorum gens socia romani regni principibus et
theodahadi sororis filiam dante sibi imperatore in matrimonio
iungens regi suo contra emulos romanorum gepidas una die pugna
commissa eorum pene castra peruasit cecideruntque ex utraque
parte amplius lx milia  nec par ut ferunt audita est in
nostris temporibus pugna a diebus attilae in illis locis praeter
illa quae ante hanc contigerat sub calluce mag mil idem cum
gepidas aut certe mundonis cum gothis in quibus ambobus auctores
belli pariter conruerunt

 hi sunt casus romanae rei publicae preter instantia
cottidiana bulgarum antium et sclauinorum que si quis scire
cupit annales consulumque seriem reuoluat sine fastidio
repperietque dignam nostri temporis rem publicam tragydiae
scietque unde orta quomodo aucta qualiterue sibi cunctas terras
subdiderit et quomodo iterum eas ab ignaris rectoribus amiserit
quod et nos pro captu ingenii breuiter tetigimus quatenus
diligens lector latius ista legendo cognoscat

