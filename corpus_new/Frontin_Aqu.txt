sex iulii frontini de aquaeductu urbis romae cum omnis res ab imperatore delegata intentiorem exigat curam et me seu naturalis sollicitudo seu fides sedula non ad diligentiam modo uerum ad amorem quoque commissae rei instigent sitque nunc mihi ab nerua augusto nescio diligentiore an amantiore rei publicae imperatore aquarum iniunctum officium cum ad usum tum ad salubritatem atque etiam ad securitatem urbis pertinens administratum per principes semper ciuitatis nostrae uiros primum ac potissimum existimo sicut in  ceteris negotiis institueram nosse quod suscepi neque enim ullum omnis actus certius fundamentum crediderim aut aliter quae facienda quaeque uitanda sint posse decerni aliutue tam indecorum tolerabili uiro quam delegatum officium ex adiutorum agere praeceptis quod fieri necesse est quotiens imperitia praepositi ad illorum decurrit usum quorum etsi necessariae partes sunt ad ministerium tamen ut manus quaedam et instrumentum agentis esse debent quapropter ea quae ad uniuersam rem pertinentia contrahere potui more iam per multa mihi officia seruato in ordinem et ultra hoc in corpus deducta in hunc commentarium contuli quem pro for  mula administrationis respicere possem in aliis autem libris quos post experimenta et usum conposui succedentium res acta est huius commentarii pertinebit fortassis et ad successorem utilitas sed cum inter initia administrationis meae scriptus sit in primis ad meam  institutionem regulamque proficiet ac ne quid ad totius rei pertinens notitiam praetermisisse uidear nomina primum aquarum quae in urbem romam influunt ponam tum per quos quaeque earum et quibus consulibus quoto post urbem conditam anno perducta sint dein quibus ex locis et a quoto miliario coepisset quantum subterraneo riuo quantum substructione quantum opere arcuato post altitudinem cuiusque modulorumque rationem ab illis erogationes quantum extra urbem quantum intra quisque modis cuique regioni pro suo modo unaquaeque aquarum seruiat quot castella publica priuataque sint et ex is quantum publicis operibus quantum muneribusita enim cultiores salientes adpellantur quantum lacibus quantum nomine caesaris quantum priuatorum usibus beneficio principis detur quod ius ducendarum tuendarumque sit earum quae id sanciant poenae lege senatus consulto et mandatis principum inrogatae  ab urbe condita per annos quadringentos quadraginta unum contenti fuerunt romani usu aquarum quas aut ex tiberi aut ex puteis aut ex fontibus hauriebant fontium memoria cum sanctitate adhuc exstat et colitur  salubritatem enim aegris corporibus adferre creduntur sicut camenarum et apollinaris et iuturnae nunc autem in urbem confluunt aqua appia anio uetus marcia tepula iulia uirgo alsietina quae eadem uocatur augusta claudia anio nouus  m ualerio maximo p decio mure consulibus anno post initium samnitici belli tricesimo aqua appia in urbem inducta est ab appio claudio crasso censore cui postea caeco fuit cognomen qui etiam uiam appiam a porta capena usque ad urbem capuam muniendam curauit collegam habuit c plautium cui ob inquisitas eius aquae uenas uenocis cognomen datum est sed quia is intra annum et sex menses deceptus a collega tamquam idem facturo abdicauit se censura nomen aquae ad appii tantum honorem pertinuit qui multis tergiuersationibus extraxisse censuram traditur donec et uiam et huius aquae ductum consummaret concipitur appia in agro lucullano uia praenestina inter miliarium septimum et octauum deuerticulo sinistrosus passuum septingentorum octoginta ductus eius habet longitudinem a capite usque ad salinas qui locus est ad portam trigeminam passuum undecim milium centum nonaginta ex eo riuus est subterraneus passuum undecim milium centum triginta supra terram substructio et arcuatura proximum portam capenam passuum sexaginta    iungitur ei ad spem ueterem in confinio hortorum torquatianorum et taurianorum ramus augustae ab augusto in  supplementum eius additus imposito cognomine respondenti gemellorum hic uia praenestina ad miliarium sextum deuerticulo sinistrosus passuum nongentorum octoginta proxime uiam collatinam accipit fontem cuius ductus usque ad gemellos efficit riuo subterraneo passuum sex milia trecentos octoginta incipit distribui appia imo publicii cliuo ad portam trigeminam qui locus salinae adpellantur  post annos quadraginta quam appia perducta est anno ab urbe condita quadringentesimo octogesimo uno m curius dentatus qui censuram cum lucio papirio cursore gessit anionis qui nunc uetus dicitur aquam perducendam in urbem ex manubiis de pyrro captis locauit spurio caruilio lucio papirio consulibus iterum post biennium deinde actum est in senatu de consummando eius aquae opere referente    nocumi    praetore tum ex senatus consulto duumuiri aquae perducendae creati sunt curius qui eam locauerat et fuluius flaccus curius intra quintum diem quam erat duumuirum creatus decessit gloria perductae pertinuit ad fuluium concipitur anio uetus supra tibur uicesimo  miliario extra portam baranam ubi partem dat in tiburtium usum ductus eius habet longitudinem ita exigente libramento passuum quadraginta trium milium ex eo riuus est subterraneus passuum quadraginta duum milium septingentorum septuaginta nouem substructio supra terram passuum ducentorum uiginti unius  post annos centum uiginti septem id est anno ab urbe condita sexcentesimo octauo ser sulpicio galba cum lucio aurelio cotta consulibus cum appiae anionisque ductus uetustate quassati priuatorum etiam fraudibus interciperentur datum est a senatu negotium marcio qui tum praetor inter ciues ius dicebat eorum ductuum reficiendorum ac uindicandorum et quoniam incrementum urbis exigere uidebatur ampliorem modum aquae eidem mandatum a senatu est ut curaret quatinus alias aquas quas posset in urbem perduceret marcius priores ductus restituit et tertiam illis uberiorem aquam perduxit cui ab auctore marciae nomen est legimus apud fenestellam in haec opera marcio decretum sestertium milies octingenties et quoniam ad consummandum negotium non sufficiebat spatium praeturae in annum alterum est prorogatum eo tempore decemuiri dum aliis ex causis libros sibillinos inspiciunt inuenisse dicuntur non esse  fas aquam marciam    seu potius anionemde hoc enim constantius traditurin capitolium perduci deque ea re in senatu m lepido pro collegio uerba faciente actum appio claudio q caecilio consulibus eandemque post annum tertium a lucio lentulo retractatam c laelio q seruilio consulibus sed utroque tempore uicisse gratiam marcii regis atque ita in capitolium esse aquam perductam concipitur marcia uia ualeria ad miliarium tricesimum sextum deuerticulo euntibus ab urbe roma dextrosus milium passuum trium sublacensi autem quae sub nerone principe primum strata est ad miliarium tricesimum octauum sinistrosus intra spatium passuum ducentorum fontium aqua sub arcubus petraeis paene stat inmobilis stagni modo colore praeuiridi ductus eius habet longitudinem a capite ad urbem passuum sexaginta milium et mille septingentorum decem et semis riuo subterraneo passuum quinquaginta quattuor milium ducentorum quadraginta septem semis opere supra terram passuum septem milium quadringentorum sexaginta trium ex eo longius ab urbe pluribus locis per uallis opere arcuato passuum quadringentorum sexaginta trium propius urbem a septimo miliario substructione passuum quingentorum uiginti octo reliquo opere arcuato passuum sex milium quadringentorum septuaginta duum  cn seruilius caepio et l cassius longinus qui ra             uilla adpellatus est censores anno post urbem conditam  sexcentesimo uicesimo septimo m plautio hypsaeo m fuluio flacco cos aquam quae uocatur tepula ex agro lucullano quem quidam tusculanum credunt romam et in capitolium adducendam curauerunt tepula concipitur uia latina ad decimum miliarium deuerticulo euntibus ab roma dextrosus milium passuum duum inde riuo suo in urbem perducebatur  post hos m agrippa aedilis post primum consulatum imperatore caesare augusto ii l uolcatio cos anno post urbem conditam septingentesimo nono decimo ad miliarium ab urbe duodecimum uia latina deuerticulo euntibus ab roma dextrosus milium passuum duum alterius aquae proprias uires collegit et tepulae riuum intercepit adquisitae aquae ab inuentore nomen iuliae datum est ita tamen diuisa erogatione ut maneret tepulae adpellatio ductus iuliae efficit longitudinem passuum quindecim milium quadringentorum uiginti sex s opere supra terram passuum septem milium ex eo in proximis urbi locis a septimo miliario substructione passuum quingentorum uiginti octo relicto opere arcuato passuum sex milium quadringentorum septuaginta duum praeter caput iuliae transfluit aqua quae uocatur crabra hanc agrippa omisit seu quia inprobauerat siue quia tusculanis possessoribus relinquendam credebat haec namque est quam omnes uillae tractus eius per uicem in dies modulosque certos dispensatam accipiunt sed non eadem moderatione aquarii nostri partem eius semper  in supplementum iuliae uindicauerunt nec ut iuliam augerent quam hauriebant largiendo conpendi sui gratia exclusa ergo est crabra et totam iussu imperatoris reddidi tusculanis qui nunc forsitan non sine admiratione eam sumunt ignari cui causae insolitam abundantiam debeant iulia autem reuocatis deriuationibus per quas subripiebatur modum suum quamuis notabili siccitate seruauit eodem anno agrippa ductus appiae anionis marciae paene dilapsos restituit et singulari cura conpluribus salientibus aquis instruxit urbem  idem cum iam tertio consul fuisset c sentio q lucretio consulibus post annum tertium decimum quam iuliam deduxerat uirginem quoque in agro lucullano collectam romam perduxit die quo primum in urbem responderit quinto idus iunias inuenitur uirgo adpellata est quod quaerentibus aquam militibus puella uirguncula uenas quasdam monstrauit quas secuti qui foderant ingentem aquae modum uocauerunt aedicula fonti adposita hanc originem pictura ostendit concipitur uirgo uia collatia ad miliarium octauum palustribus locis signino circumiecto continendarum scaturriginum causa adiuuatur et conpluribus aliis adquisitionibus uenit per longitudinem passuum decem quattuor milium centum quinque ex eo riuo subterraneo passuum milium decem duum octingentorum sexaginta quinque supra terram per passus mille ducentos quadraginta ex eo substructione riuorum locis conpluribus passuum quingentorum quadraginta opere arcuato passuum septingentorum adquisitionum ductus riui subterranei efficiunt passus mille quadringentos quinque   quae ratio mouerit augustum prouidentissimum principem perducendi alsietinam aquam quae uocatur augusta non satis perspicio nullius gratiae immo etiam parum salubrem ideoque nusquam in usus populi fluentem nisi forte dum opus naumachiae adgreditur ne quid salubrioribus aquis detraheret hanc proprio opere perduxit et quod naumachiae coeperat superesse hortis adiacentibus et priuatorum usibus ad inrigandum concessit solet tamen ex ea in transtiberina regione quotiens pontes reficiuntur et a citeriore ripa aquae cessant ex necessitate in subsidium publicorum salientium dari concipitur ex lacu alsietino uia claudia miliario quarto decimo deuerticulo dextrosus passuum sex milium quingentorum ductus eius efficit longitudinem passuum uiginti duum milium centum septuaginta duorum opere  arcuato passuum trecentorum quinquaginta octo idem augustus in supplementum marciae quotiens siccitates egerent auxilio aliam aquam eiusdem bonitatis opere subterraneo perduxit usque ad marciae riuum quae ab inuentore adpellatur augusta nascitur ultra fontem marciae cuius ductus donec marciae accedat efficit passus octingentos  post hos c caesar qui tiberio successit cum parum et publicis usibus et priuatis uoluptatibus septem ductus aquarum sufficere uiderentur altero imperii suo anno m aquila iuliano p nonio asprenate cos anno urbis conditae septingentesimo undenonagesimo duos ductus inchoauit quod opus claudius magnificentissime consummauit dedicauitque sulla et titiano consulibus anno post urbem conditam octingentesimo quarto kalendis  augustis alteri nomen aquae quae ex fontibus caerulo et curtio perducebatur claudiae datum haec bonitatis proximae est marciae altera quoniam duae anionis in urbem aquae fluere coeperant ut facilius adpellationibus dinoscerentur anio nouus uocitari coepit altitudine alias omnes praecedit priori anioni co gnomen ueteris adiectum claudia concipitur uia sublacensi ad miliarium tricesimum octauum deuerticulo sinistrosus intra passus trecentos ex fontibus duobus amplissimis et speciosis caerulo qui a similitudine adpellatus est et curtio accipit et eum fontem qui uocatur albudinus tantae bonitatis ut marciae quoque adiutorio quotiens opus est ita sufficiat ut adiectione sui nihil ex qualitate eius mutet augustae fons quia marciam sibi sufficere adparebat in claudiam deriuatus est manente nihilo minus praesidiario in marciam ut ita demum claudiam aquam adiuuaret augusta si eam ductus marciae non caperet claudiae ductus habet longitudinem passuum quadraginta sex milium quadringentorum sex ex eo riuo subterraneo passuum triginta sex milium ducentorum triginta opere supra terram passuum decem milium centum septuaginta sex ex eo opere arcuato in superiori parte pluribus locis passuum trium milium septuaginta sex et prope urbem a septimo miliario substructione riuorum per passus sexcentos nouem opere arcuato passuum sex milium quadringentorum nonaginta et unius  anio nouus uia sublacensi ad miliarium quadragesimum secundum in simbruino excipitur ex flumine quod cum terras cultas circa se habeat soli pinguis et inde ripas  solutiores etiam sine pluuiarum iniuria limosum et turbulentum fluit ideoque a faucibus ductus interposita est piscina limaria ubi inter amnem et specum consisteret et liquaretur aqua sic quoque quotiens imbres superueniunt turbida peruenit in urbem iungitur ei riuus herculaneus oriens eadem uia ad miliarium tricesimum octauum e regione fontium claudiae trans flumen uiamque natura est purissimus sed mistus gratiam splendoris sui amittit ductus anionis noui efficit passuum quinquaginta octo milia septingentos ex eo riuo subterraneo passuum quadraginta nouem milia trecentos opere supra terram passuum nouem milia quadringentos ex eo substructionibus aut opere arcuato superiori parte pluribus locis passuum duo decim milia trecentos et propius urbem a septimo miliario substructione riuorum passuum sexcentos nouem opere arcuato passuum sex milia quadringentos nonaginta unum hi sunt arcus altissimi subleuati in quibusdam locis pedes centum nouem  tot aquarum tam multis necessariis molibus pyramidas uidelicet otiosas conpares aut cetera inertia sed fama celebrata opera graecorum  non alienum mihi uisum est longitudines quoque riuorum cuiusque ductus etiam per species operum conplecti nam cum maxima huius officii pars in tutela eorum sit scire praepositum oportet quae maiora inpendia exigant nostrae quidem sollicitudini non suffecit singula oculis subiecisse formas quoque ductuum facere curauimus ex quibus adparet ubi ualles quantaeque ubi  flumina traicerentur ubi montium lateribus specus adplicitae maiorem adsiduamque protegendi ac muniendi riui exigant curam hinc illa contingit utilitas ut rem statim ueluti in conspectu habere possimus et deliberare            tamquam adsistentes  omnes aquae diuersa in urbem libra perueniunt inde fluunt quaedam altioribus locis et quaedam erigi in eminentiora non possunt nam et colles sensim propter frequentiam incendiorum excreuerunt rudere quinque sunt quarum altitudo in omnem partem urbis adtollitur sed ex his aliae maiori aliae leuiori pressura coguntur altissimus est anio nouus proxima claudia tertium locum tenet iulia quartum tepula dehinc marcia quae capite etiam claudiae libram aequat sed ueteres humiliore derectura perduxerunt siue nondum ad subtile explorata arte librandi seu quia ex industria infra terram aquas mergebant ne facile ab hostibus interciperentur cum frequentia adhuc contra italicos bella gererentur iam tamen quibusdam locis sicubi ductus uetustate dilapsus est omisso circuitu subterraneo uallium breuitatis causa substructionibus arcuationibusque traiciuntur sextum tenet librae locum anio uetus similiter suffecturus etiam altioribus locis urbis si ubi uallium submissarumque regionum condicio exigit substructionibus arcuationibusue in is erigeretur sequitur huius libram uirgo deinde appia quae cum ex urbano agro perducerentur non in tantum altitudinis erigi potuerunt omnibus humilior alsietina est quae transtiberinae regioni et maxime iacentibus locis seruit  ex his sex uia latina intra septimum miliarium contectis  piscinis excipiuntur ubi quasi respirante riuorum cursu limum deponunt modus quoque earum mensuris ibidem positis initur una autem earum iulia marcia tepula quae intercepta sicut supra demonstrauimus riuo iuliae accesserat nunc a piscina eiusdem iuliae modum accipit ac proprio canali et nomine uenit hae tres a piscinis in eosdem arcus recipiuntur summus ex his est iuliae inferior tepulae dein marcia quae ad libram collis uiminalis continenter adfluentes ad uiminalem usque portam deueniunt ibi rursus emergunt prius tamen pars iuliae ad spem ueterem excepta castellis caelii montis diffunditur marcia autem partem sui post hortos pallantianos in riuum qui uocatur herculaneus deicit is per caelium ductus ipsius montis usibus nihil ut inferior subministrans finitur supra portam  capenam anio nouus et claudia a piscinis in altiores arcus recipiuntur ita ut superior sit anio finiuntur arcus earum post hortos pallantianos et inde in usum urbis fistulis diducuntur partem tamen sui claudia prius in arcus qui uocantur neroniani ad spem ueterem transfert hi directi per caelium montem iuxta templum diui claudii terminantur modum quem acceperunt aut circa ipsum montem aut in palatium auentinumque et regio nem transtiberinam dimittunt anio uetus citra quartum miliarium infra nouum qui a uia latina in lauicanam inter arcus traicit et ipse piscinam habet inde intra  secundum miliarium partem dat in specum qui uocatur octauianum et peruenit in regionem uiae nouae ad hortos asinianos unde per illum tractum distribuitur rectus uero ductus secundum spem ueniens intra portam  exquilinam in altos riuos per urbem diducitur nec uirgo nec appia nec alsietina conceptacula id est piscinas habent arcus uirginis initium habent sub hortis lucullanis finiuntur in campo martio secundum frontem saeptorum riuos appiae sub caelio monte et auentino actus emergit ut diximus infra cliuum publicii alsietinae ductus post naumachiam cuius causa uidetur esse factus finitur  quoniam auctoris cuiusque aquae et aetates praeterea origines et longitudines riuorum et ordinem librae persecutus sum non alieni autem modi mihi uidetur etiam singula subicere et ostendere quanta sit copia quae publicis priuatisque non solum usibus et auxiliis uerum etiam uoluptatibus sufficit et per quot castella quibusque regionibus diducatur quantum extra urbem quantum in urbe et ex eo quantum lacibus quantum muneribus quantum operibus publicis quantum nomine caesaris quantum priuatis usibus erogetur sed rationis existimo priusquam nomina quinariarum centenariarumque et ceterum modulorum per quos mensura constituta est proferamus et indicare quae sit eorum origo quae uires et quid quaeque adpellatio significet propositaque regula ad quam ratio eorum et initium conputatur ostendere qua ratione discrepantia inuenerim et quam emendandi uiam sim secutus  aquarum moduli aut ad digitorum aut ad unciarum  mensuram instituti sunt digiti in campania et in plerisque italiae locis unciae in apuliae ciuitatibus obseruatur est autem digitus ut conuenit sextadecima pars pedis uncia duodecima quemadmodum autem inter unciam et digitum diuersitas ita et ipsius digiti simplex obseruatio non est alius uocatur quadratus alius rotundus quadratus tribus quartisdecumis suis rotundo maior rotundus tribus undecumis suis quadrato minor  est scilicet quia anguli deteruntur postea modulus nec ab uncia nec ab alterutro digitorum originem accipiens inductus ut quidam putant ab agrippa ut alii a plumbariis per uitruuium architectum in usum urbis exclusis prioribus uenit adpellatus quinariae nomine qui autem agrippam auctorem faciunt dicunt quod quinque antiqui moduli exiles et uelut puncta quibus olim aqua cum exigua esset diuidebatur in unam fistulam coacti sint qui uitruuium et plumbarios ab eo quod plumbea lammina plana quinque digitorum latitudinem habens circumacta in rotundum hunc fistulae modulum efficiat sed hoc incertum est quoniam cum circumagitur sicut interiore parte adtrahitur ita per illam quae foras spectat extenditur maxime probabile est quinariam dictam a diametro quinque quadrantum quae ratio in sequentibus quoque modulis usque ad uicenariam durat diametro per singulos adiectione singulorum quadrantum crescente ut in senaria quae sex quadrantes in diametro habet et septenaria quae septem et deinceps simili  incremento usque ad uicenariam omnis autem modulus colligitur aut diametro aut perimetro aut areae mensura ex quibus et capacitas adparet differentiam unciae digiti quadrati et digiti rotundi et ipsius quinariae ut  facilius dinoscamus utendum est substantia quinariae qui modulus et certissimus et maxime receptus est unciae ergo modulus habet diametri digitum unum et trientem digiti capit plus quam quinaria quinariae octaua hoc est sescuncia quinariae et scripulis tribus et bese scripuli digitus quadratus in longitudine et latitudine aequalis est digitus quadratus in rotundum redactus habet diametri digitum unum et digiti sescunciam sextulam capit quinariae dextantem digitus rotundus habet diametri digitum unum capit quinariae septuncem semunciam sextu lam ceterum moduli qui a quinaria oriuntur duobus generibus incrementum accipiunt est unum cum ipsa multiplicatur id est eodem lumine plures quinariae includuntur in quibus secundum adiectionem quinariarum amplitudo luminis crescit est autem fere tunc in usu cum plures quinariae inpetratae ne riuus saepius conuulneretur una fistula excipiuntur in castellum ex quo  singuli suum modum recipiunt alterum genus est quotiens non ad quinariarum necessitatem fistula incrementum capit sed ad diametri sui mensuram secundum quod et nomen accipit et capacitatem ampliat ut puta quinaria cum adiectus est ei ad diametrum quadrans senariam facit nec iam in solidum capacitatem ampliat capit enim quinariam unam et quincuncem sicilicum scripulum et deinceps eadem ratione quadrantibus  diametro adiectis ut supra dictum est crescunt septe naria octonaria usque ad uicenariam subsequitur illa ratio quae constat ex numero digitorum quadratorum qui area id est lumine cuiusque moduli continentur a quibus et nomen fistulae accipiunt nam quae habet areae id est luminis in rotundum coactos digitos quadratos uiginti quinque uicenum quinum adpellatur similiter tricenaria et deinceps per incrementum u  digitorum quadratorum usque ad centenum uicenum in uicenaria fistula quae in confinio utriusque rationis                         posita est utraque ratio paene congruit nam habet secundum eam conputationem quae in antecedentibus modulis seruanda est in diametro quadrantes uiginti cum diametri eiusdem digiti quinque sint et secundum eorum modulorum rationem qui sequuntur aream habet digito rum quadratorum exiguo minus uiginti ratio fistularum quinariarum usque ad centenum uicenum per omnes modulos ita se habet ut ostendimus et omni genere inita constat sibi conuenit et cum is modulis qui in commentariis inuictissimi et piissimi principis positi et confirmati sunt siue itaque ratio siue auctoritas sequenda est utroque commentariorum moduli praeualent sed aquarii cum manifestae rationi in pluribus consentiant in quattuor modulis nouauerunt duodenaria et uicenaria et cente naria et centenum uicenum et duodenariae quidem nec magnus error nec usus frequens est cuius diametro adiecerunt digiti semunciam sicilicum capacitati quinariae quadrantem      et besem in reliquis autem  tribus modulis plus deprenditur uicenariam exiguiorem faciunt diametro digiti semisse capacitate quinariis tribus et semuncia quo modulo plerumque erogatur centenaria autem et centenum uicenum quibus adsidue accipiunt non minuuntur sed augentur diametro enim centenariae adiciunt digiti plus besem et semunciam capacitati quinarias decem besem semunciam sicilicum centenum uicenum diametro adiciunt digitos tres septuncem semunciam sicilicum capacitati quinarias sexaginta  sex sextantem ita dum aut uicenariae qua subinde erogant detrahunt aut centenariae et centenum uicenum adiciunt quibus semper accipiunt intercipiuntur in centenaria quinariae uiginti septem in centenum uicenum quinariae octoginta sex uncia quod cum ratione adprobetur re quoque ipsa manifestum est nam pro uicenaria quam caesar pro quinariis sedecim adsignat non plus erogant quam tredecim et ex centenaria quam ampliauerunt eque centenum uicenum certum est illos non erogare nisi ad artiorem numerum quia caesar secundum suos commentarios cum ex quaque centenaria expleuit quinarias octoginta unam semissem item ex centenum uicenum quinarias nonaginta octo tamquam exhausto  modulo desinit distribuere in summa moduli sunt xx quinque omnes consentiunt et rationi et commentariis exceptis his quattuor quos aquarii nouauerunt omnia autem quae mensura continentur certa et inmobilia congruere sibi debent ita enim uniuersitati ratio constabit et quemadmodum uerbi gratia sextarii ratio ad cyatos  modii uero et ad sextarios et ad cyatos respondent ita et quinariarum multiplicatio in amplioribus modulis seruare consequentiae suae regulam debet alioqui cum in erogatorio modulo minus inuenitur in acceptorio plus adparet non errorem esse sed fraudem  meminerimus omnem aquam quotiens ex altiore loco uenit et intra breue spatium in castellum cadit non tantum respondere modulo suo sed etiam exuberare quotiens uero ex humiliore id est minore pressura longius ducatur segnitia ductus modum quoque deperdere et ideo secundum hanc rationem aut oneranda esse erogatione aut releuanda  sed et calicis positio habet momentum in rectum et ad libram conlocatus modum seruat ad cursum aquae obpositus et deuexus id est ad haustum pronior amplius rapit ad latus praetereuntis aquae conuersus et supinus segniter et exiguum sumit est autem calix modulus aeneus qui riuo uel castello inditur huic fistulae adplicantur longitudo eius habere debet digitos non minus duodecim lumine id est capacitate quanta imperata fuerit excogitatus uidetur quoniam rigor aeris difficilior ad flexum non temere potest laxari uel coartari  formulas modulorum qui sunt omnes uiginti et quinque subiecti quamuis in usu quindecim tantum frequentes sint derectas ad rationem de qua locuti sumus emendatis  quattuor quos aquarii nouauerant secundum quod et fistulae omnes quae opus facient derigi debent aut si haec fistulae manebunt ad quinarias quot capient conputari qui non sint in usu moduli in ipsis est adnotatum  et diametri trientem digitum dici quam qui quinariae sescuncia et scripulis tribus et bese scripuli digitus quadratus in longitudine et latitudine aequalis est digitus quadratus in rotundum redactus habet diametri digitum unum et digiti sescunciam capit quinariae dextantem digitus rotundus habet diametri digitum unum capit quinariae septuncem et semunciam sextam  fistula quinaria diametri digitum unum   perimetri digitos tres s     iii capit quinariam unam  fistula senaria diametri digitum unum semis perimetri digitos iiii s    ii capit quinariam unam     uii  fistula septenaria diametri digitum i s   perimetri digitos u s  capit quinariam i s     in usu non est  fistula octonaria diametri digitos duos perimetri digitos sex    x capit quinarias ii s   quinque  fistula denaria diametri digitos duos et semis perimetri digitos septem s    uii capit quinarias iiii  fistula duodenaria diametri digitos iii perimetri digitos uiiii     iii capit quinarias quinque s    iii in usu non est alia apud aquarios habebat diametri digitos iii   ui capacitatis quinarias sex  fistula quinum denum diametri digitos iii s   perimetri digitos xi s    x alia capit quinarias nouem  fistula uicenaria diametri digitos quinque  perimetri digitos xu s    ii capit quinarias sedecim apud aquarios habebat diametri digitos iiii s capacitatis quinarias duodecim s      fistula uicenum quinum diametri digitos quinque s    u perimetri digitos decem et septem s    ui capit quinarias xx    uiiii in usu non est  fistula tricenaria diametri digitos sex   iiii perimetri digitos decem et nouem    capit quinarias uiginti quattuor     quinque  fistula tricenum quinum diametri digitos sex s   ii perimetri digitos xx s      u capit quinarias xxuiii s  iii in usu non est  fistula quadragenaria diametri digitos septem    iii perimetri digitos xxii    capit quinarias xxxii s    fistula quadragenum quinum diametri digitos septem s   octo perimetri digitos xxiii s    x capit quinarias xxxui s    octo in usu non est  fistula quinquagenaria diametri digitos septem s      quinque perimetri digitos xxu   uiiii capit quinarias xl s    u  fistula quinquagenum quinum diametri digitos octo    decem perimetri digitos xxui    capit quinarias xliiii s     ii in usu non est  fistula sexagenaria diametri digitos octo s    nouem perimetri digitos xxuii     capit quinarias xl octo s    xi  fistula sexagenum quinum diametri digitos nouem   iii perimetri digitos xx octo s  capit quinarias quinquaginta duo s     octo in usu non est   fistula septuagenaria diametri digitos nouem     sex perimetri digitos xxix s  capit quinarias luii  u  fistula septuagenum quinum diametri digitos nouem s    sex perimetri digitos xxx s   capit quinarias lxi   ii in usu non est  fistula octogenaria diametri digitos decem   ii perimetri digitos xxxi s   capit quinarias lxu   fistula octogenum quinum diametri digitos decem     septem                            perimetri digitos xxxii s   ui capit quinarias lxuiiii    uiii in usu non est  fistula nonagenaria diametri digitos decem s   x perimetri digitos triginta tres s    iii capit quinarias septuaginta tres     u   fistula nonagenum quinum diametri digitos x s      xi perimetri digitos xxxiiii s   u capit quinarias lxxuii     ii in usu non est  fistula centenaria diametri digitos xi    uiiii perimetri digitos xxxu     capit quinarias octoginta unam     x apud aquarios habebat diametri digitos xii capacitatis quinarias nonaginta ii    x  fistula centenum uicenum diametri digitos duodecim    uii perimetri digitos xxxuiii s   capit quinarias lxxxxuii s   apud aquarios habebat diametri digitos xui capacitatis quinarias centum sexaginta tres s    qui modus duarum centenariarum est  persecutus ea quae de modulis dici fuit necessarium nunc ponam quem ad modum quaeque aqua ut princi  pum commentariis conprehensum est usque ad nostram curam habere uisa sit quantumque erogauerit deinde quem ipsi scrupulosa inquisitione praeeunte prouidentia optimi diligentissimique principis neruae inuenerimus fuerunt ergo in commentariis in uniuerso quinariarum decem duo milia septingentae quinquaginta quinque in erogatione decem quattuor milia decem et octo plus in distributione quam in accepto conputabatur quinariis mille ducentis sexaginta tribus huius rei admiratio cum praecipuum officii opus in exploranda fide aquarum atque copia crederem non mediocriter me conuertit ad scrutandum quemadmodum amplius erogaretur quam in patrimonio ut ita dicam esset ante omnia itaque capita ductuum metiri adgressus sum sed longe id est circiter quinariis decem milibus ampliorem quam in commentariis modum inueni ut per singulas demonstrabo  appiae in commentariis adscriptus est modus quinariarum octingentarum quadraginta unius cuius aquae caput inueniri mensura non potuit quoniam ex duobus riuis constat ad gemellos tamen qui locus est infra spem ueterem ubi iungitur cum ramo augustae inueni altitudinem aquae pedum quinque latitudinem pedis unius dodrantis fiunt areae pedes octo dodrans centenariae uiginti duae et quadragenaria quae efficiunt quinarias mille octingentas uiginti quinque amplius quam commentarii habent quinariis nongentis octoginta quattuor erogabat quinarias septingentas quattuor minus quam in commentariis adscribitur quinariis centum triginta septem et adhuc minus quam ad gemellos mensura respondet quinariis mille centum uiginti una intercidit  tamen aliquantum e ductus uitio qui quom sit depressior non facile manationes ostendit quas esse ex eo adparet quod in plerisque urbis partibus prolata aqua obseruatur id quod ex ea manat sed et quasdam fistulas intra urbem inlicitas deprehendimus extra urbem autem propter pressuram librae quom sit infra terram ad caput pedibus quinquaginta nullam accipit iniuriam  anioni ueteri adscriptus est in commentariis modus quinariarum mille quingentarum quadraginta unius ad caput inueni quattuor milia trecentas nonaginta octo praeter eum modum qui in proprium ductum tiburtium deriuatur amplius quam in commentariis est quinariis duobus milibus octingentis quinquaginta septem erogabantur antequam ad piscinam ueniret quinariae ducentae sexaginta duae modus in piscina qui per mensuras positas initur efficit quinariarum duo milia trecentas sexaginta duas intercidebant ergo inter caput et piscinam quinariae mille septingentae septuaginta quattuor erogabat post piscinam quinarias mille trecentas quadraginta octo amplius quam in commentariis conceptionis modum significari diximus quinariis sexaginta nouem minus quam recipi in ductum post piscinam posuimus quinariis mille decem quattuor summa quae inter caput et piscinam et post piscinam intercidebat quinariae duo milia septingentae octoginta octo quod errore mensurae fieri suspicarer nisi inuenissem ubi auerterentur  marciae in commentariis adscriptus est modus quinariarum duum milium centum sexaginta duarum ad caput  mensus inueni quinarias quattuor milia sexcentas nonaginta amplius quam in commentariis est quinariis duobus milibus quingentis uiginti octo erogabantur antequam ad piscinam perueniret quinariae nonaginta quinque et dabantur in adiutorium tepulae quinariae nonaginta duae item anioni quinariae centum sexaginta quattuor summa quae erogabatur ante piscinam quinariae trecentae quinquaginta una modus qui in piscina mensuris positis initur cum eo quod citra piscinam ductus eodem canali in arcus excipitur efficit quinarias duo milia nongentas quadraginta quattuor summa quae aut erogatur ante piscinam aut in arcus recipitur quinariarum tria milia ducentae nonaginta quinque amplius quam in conceptis commentariorum positum est quinariis mille centum triginta tribus minus quam mensurae ad caput actae efficiunt quinariis mille trecentis nonaginta quinque erogabat post piscinam quinarias mille octingentas quadraginta minus quam in commentariis conceptionis modum significari diximus quinariis ducentis uiginti septem minus quam ex piscina in arcus recipiuntur sunt quinariae mille centum quattuor summa utraque quae intercidebat aut inter caput et piscinam aut post piscinam quinariarum duo milia id quas sicut in ceteris pluribus locis intercipi deprehendimus non enim eas cessare manifestum est et ex hoc et ex eo quod ad caput praeter eam mensuram quam conprehendisse nos  capacitate ductus posuimus effunduntur amplius trecentae quinariae  tepulae in commentariis adscriptus est modus quinariarum quadringentarum huius aquae fontes nulli sunt uenis quibusdam constabat quae interceptae sunt in iulia caput ergo eius obseruandum est a piscina iuliae ex ea enim primum accipit quinarias centum nonaginta deinde statim ex marcia quinarias nonaginta duas praeterea ex anione nouo ad hortos epaphroditianos quinarias centum sexaginta tres fiunt omnes quinariae quadringentae quadraginta quinque amplius quam in commentariis quinariis quadraginta quinque quae in erogatione conparent  iuliae in commentariis adscriptus est modus quinariarum sexcentarum quadraginta nouem ad caput mensura iniri non potuit quoniam ex pluribus adquisitionibus constat sed ad sextum ab urbe miliarium uniuersa in piscinam recipitur ubi modus eius manifestis mensuris efficit quinarias mille ducentas sex amplius quam in commentariis quinariis quingentis quinquaginta septem praeterea accipit prope urbem post hortos pallantianos ex claudia quinarias centum sexaginta duas est omne iuliae in acceptis quinariae mille trecentae sexaginta octo ex eo dat in tepulam quinarias centum nonaginta erogat suo nomine octingentas tres fiunt quas erogat quinariae nongentae nonaginta tres amplius quam in commentariis habet quinariis trecentis quadraginta quattuor minus quam in piscina habere posuimus ducentis decem tribus quas ipsas apud eos qui sine beneficiis principis usurpabant deprehendimus  uirgini in commentariis adscriptus est modus quina  riarum sexcentarum quinquaginta duarum huius mensuram ad caput inueniri non potuit quoniam ex pluribus adquisitionibus constat et lenior riuom intrat prope urbem tamen ad miliarium septimum in agro qui nunc est ceionii commodi ubi uelociorem iam cursum habet mensuram egi quae efficit quinariarum duo milia quingentas quattuor amplius quam in commentariis quinariis mille octingentis quinquaginta duabus adprobatio nostra expeditissima est erogat enim omnes quas mensura deprendimus id est duo milia quingentas quattuor  alsietinae conceptionis modus nec in commentariis                                     adscriptus est nec in re praesenti certus inueniri potuit cum ex lacu alsietino et deinde circa careias ex sabatino tantum accipiat quantum aquarii temperauerunt alsietina erogat quinarias trecentas nonaginta duas  claudia abundantior aliis maxime iniuriae exposita est in commentariis habet non plus quinariis duobus milibus octingentis quinquaginta quinque cum ad caput inuenerim quinariarum quattuor milia sexcentas septem amplius quam in commentariis mille septingentis quinquaginta duabus adeo autem nostra certior est mensura ut ad septimum ab urbe miliarium in piscina ubi indubitatae mensurae sunt inueniamus quinarias tria milia  trecentas decem duas plus quam in commentariis quadringentis quinquaginta septem quamuis et ex beneficiis ante piscinam eroget et plurimum subtrahi deprehenderimus ideoque minus inueniatur quam re uera esse debeat quinariis mille ducentis nonaginta quinque et circa erogationem autem fraus adparet quae neque ad commentariorum fidem neque ad eas quas ad caput egimus mensuras neque ad illas saltem quae ad piscinam post tot iniurias factae sunt conuenit solae enim quinariae mille septingentae quinquaginta erogantur minus quam commentariorum ratio dat quinariis mille centum quinque minus autem quam mensurae ad caput factae demonstrauerunt quinariis duobus milibus octingentis quinquaginta septem minus etiam quam in piscina inuenitur quinariis mille quingentis sexaginta duabus ideoque cum sincera in urbem proprio riuo perueniret in urbe miscebatur cum anione nouo ut confusione facta et conceptio earum et erogatio esset obscurior quod si qui forte me adquisitionum mensuris blandiri putant admonendi sunt adeo curtium et caerulum fontes aquae claudiae sufficere ad praestandas ductui suo quinarias quas significaui quattuor milia sexcentas septem ut praeterea mille sexcentae effundantur nec eo infitias quin ea quae superfluunt non sint proprie horum fontium capiuntur enim ex augusta quam inuentam in marciae supplementum dum illa non indiget adiecimus fontibus claudiae quamuis ne huius quidem ductus omnem aquam recipiat   anio nouus in commentariis habere ponebatur quinarias tria milia ducentas sexaginta tres mensus ad caput repperi quinarias quattuor milia septingentas triginta octo amplius quam in conceptis commentariorum est quinariis mille quadringentis septuaginta quinque quarum adquisitionum non auide me amplecti quo alio modo manifestius probem quam quod in erogatione ipsorum commentariorum maior pars earum continetur erogantur enim quinariarum quattuor milia ducentae undecim cumalioquin in eisdem commentariis inueniatur conceptio non amplius quam trium milium ducentarum sexaginta trium praeterea intercipi non tantum quingentas uiginti septem quae inter mensuras nostras et erogationem intersunt sed longe ampliorem modum deprendi ex quo adparet etiam exuberare conprehensam a nobis mensuram cuius rei ratio est quod uis aquae rapacior ut ex largo et celeri flumine excepta uelocitate ipsa ampliat modum  non dubito aliquos adnotaturos quod longe maior copia actis mensuris inuenta sit quam erat in commentariis principum cuius rei causa est error eorum qui ab initio parum diligenter uniuscuiusque fecerunt aestimationem ac ne metu aestatis aut siccitatum in tantum a ueritate eos recessisse credam obstat illud quod ipse actis mensuris iulio mense hanc uniuscuiusque copiam quae supra scripta est tota deinceps aestate durantem exploraui quaecumque tamen est causa quae praecedit illud utique detegitur decem milia quinariarum intercidisse dum beneficia sua principes secundum modum   in commentariis adscriptum temperant sequens diuersitas est quod alius modus concipitur ad capita alius nec exiguo minor in piscinis minimus deinde distributione continetur cuius rei causa est fraus aquariorum quos aquas ex ductibus publicis in priuatorum usus deriuare deprehendimus sed et plerique possessorum e quorum agris aqua circumducitur unde formas riuorum perforant unde fit ut ductus publici hominibus pri uatis uel ad hortorum usum itinera suspendant ac de uitiis eiusmodi nec plura nec melius dici possunt quam a caelio rufo dicta sunt in ea contione cui titulus est de aquis quae nunc nos omnia simili licentia usurpata utinam non per offensas probaremus inriguos agros tabernas cenacula etiam corruptelas denique omnes perpetius salientibus instructas inuenimus nam quod falsis titulis aliae pro aliis aquae erogabantur etiam sunt leuiora ceteris uitia inter ea tamen quae emendationem uidebantur exigere numerandum est quod fere circa montem caelium et auentinum accidit qui colles priusquam claudia perduceretur utebantur marcia et iulia sed postquam nero imperator claudiam opere arcuato altius exceptam usque ad templum diui claudii perduxit ut inde distribueretur priores non ampliatae sed omissae sunt nulla enim castella adiecit sed isdem usus est quorum quamuis mutata aqua uetus adpellatio mansit  satis iam de modo cuiusque et uelut noua quadam adquisitione aquarum et fraudibus et uitiis quae circa  ea erant dictum est superest ut erogationem quam confertam et ut sic dicam in massa inuenimus immo etiam falsis nominibus positam per nomina aquarum uti quaeque se habet et per regiones urbis digeramus cuius conprehensionem scio non ieiunam tantum sed etiam perplexam uideri posse ponemus tamen quam breuissime ne quid uelut formulae officii desit iis quibus sufficiet cognouisse summa licebit transire leuiora  fit ergo distributio quinariarum quattuordecim milium decem et octo ita ut quinariae dcclxxi quae ex quibusdam aquis in adiutorium aliarum dantur et bis in speciem erogationis cadunt semel in conputationem ueniant ex his diuiduntur extra urbem quinariae quattuor milia sexaginta tres ex quibus nomine caesaris quinariae mille septingentae decem et octo priuatis quinariae   cccxxxxu reliquae intra urbem nouem milia nongentae quinquaginta quinque distribuebantur in castella ducenta quadraginta septem ex quibus erogabantur sub nomine caesaris quinariae mille septingentae septem semis priuatis quinariae tria milia octingentae quadraginta septem usibus publicis quinariae quattuor milia quadringentae una  ex eo castris duodeuiginti quinariae ducentae septuaginta nouem operibus publicis lxxxx quinque quinariae   ccci muneribus triginta nouem quinariae ccclxxxui lacibus quingentis nonaginta uni quinariae  trecentae triginta quinque sed et haec ipsa dispensatio per nomina aquarum et regiones urbis partienda est  ex quinariis ergo quattuordecim milibus decem et octo quam summam erogationibus omnium aquarum seposuimus dantur nomine appiae extra urbem quinariae tantummodo quinque quoniam humilior oritur etiam petitoribus reliquae quinariae sescentae nonaginta nouem intra urbem diuidebantur per regiones secundam iix uiiii xi xii xiii xiiii in castella uiginti ex quibus nomine caesaris quinariae centum quinquaginta una priuatis quinariae centum nonaginta quattuor usibus publicis quinariae trecentae quinquaginta quattuor ex eo castris i quinariae quattuor operibus publicis quattuordecim quinariae centum uiginti tres muneri uni quinariae duo lacibus nonaginta duo quinariae ducentae uiginti sex   anionis ueteris erogabantur extra urbem nomine caesaris quinariae centum sexaginta nouem priuatis quinariae cccciiii reliquae quinariae mille quingentae octo semis intra urbem diuidebantur per regiones primam iii iiii u ui uii uiii uiiii xii xiiii in castella triginta quinque ex quibus nomine caesaris quinariae sexaginta iu s priuatis quinariae ccccxc usibus publicis quinariae quingentae lii ex eo castris unis quinariae quinquaginta operibus publicis xix quinariae centum nonaginta sex muneribus nouem quinariae octoginta octo                             lacibus nonaginta quattuor quinariae ducentae decem et octo  marciae erogabantur extra urbem nomine caesaris quinariae cclxis reliquae quinariae mille quadringentae septuaginta duae intra urbem diuidebantur per regiones primam tertiam quartam u ui uii uiii uiiii x xiiii in castella quinquaginta unum ex quibus nomine caesaris quinariae cxui priuatis quinariae quingentae quadraginta tres usibus publicis quinariae xdi ex eo castris iiii quinariae xliis operibus publicis quindecim quinariae xli  muneribus xii quinariae ciiii lacibus cxiii quinariae cclui  tepulae erogabantur extra urbem nomine caesaris quinariae luiii priuatis quinariae quinquaginta sex reliquae quinariae cccxxxi intra urbem diuidebantur per regiones quartam u ui uii in castella xiiii ex quibus nomine caesaris quinariae xxxiiii priuatis quinariae ccxxxuii usibus publicis quinariae quinquaginta ex eo castris i quinariae duodecim operibus publicis iii quinariae septem lacibus xiii quinariae xxxii  iulia fluebat extra urbem nomine caesaris quinariis lxxx quinque priuatis quinariis cxxi reliquae quinariae quingentae quadraginta octo intra urbem diuidebantur per regiones secundam iii u ui uiii x xii in castella decem et septem ex quibus nomine caesaris quinariae decem et octo priuatis quinariae clxxxxui usibus publicis quinariae ccclxxxiii ex eo castris ii quinariae sexaginta nouem operibus publicis xi quinariae cxxci muneribus iii quinariae sexaginta septem lacibus uiginti octo quinariae sexaginta quinque  uirginis nomine exibant extra urbem quinariae ducentae reliquae quinariae duo milia trecentae quattuor intra  urbem diuidebantur per regiones septimam nonam quartam decimam in castella decem et octo ex quibus nomine caesaris quinariae quingentae nouem priuatis quinariae cccxxxuiii usibus publicis quinariae  cdluii ex eo muneribus ii quinariae xxui lacibus uiginti quinque quinariae quinquaginta una operibus publicis sedecim quinariae  ccclxxx in quibus per se euripo cui ipsa nomen dedit quinariae cccclx  alsietinae quinariae trecentae nonaginta duo haec tota extra urbem consumitur nomine caesaris quinariae cc quinquaginta quattuor priuatis quinariae centum triginta octo  claudia et anio nouus extra urbem proprio quaeque riuo erogabantur intra urbem confundebantur et claudia quidem extra urbem dabat nomine caesaris quinarias ccxlui priuatis quinarias ccccxxx nouem anio nouus nomine caesaris quinarias septingentas uiginti octo reliquae utriusque quinariae tria milia quadringentae nonaginta octo intra urbem diuidebantur per regiones urbis xiiii in castella nonaginta duo ex quibus nomine caesaris quinariae octingentae xui priuatis quinariae  d sexaginta septem usibus publicis quinariae  cxu ex eo castris nouem quinariae centum quadraginta nouem operibus publicis decem et octo quinariae ccclxxiiii  muneribus xii quinariae centum septem lacibus cc uiginti sex quinariae ccccxxcu  haec copia aquarum ad neruam imperatorem usque conputata ad hunc modum discribebatur nunc prouidentia diligentissimi principis quicquid aut fraudibus aquariorum intercapiebatur aut inertia peruertebatur quasi noua inuentione fontium adcreuit ac prope duplicata ubertas est et tam sedula deinde partitione distributa ut regionibus quibus singulae seruiebant aquae plures darentur tamquam caelio et auentino in quos sola claudia per arcus neronianos ducebatur quo fiebat ut quotiens refectio aliqua interuenisset celeberrimi colles sitirent quibus nunc plures aquae et in primis marcia reddita ampliore opere a spe in auentinum usque perducitur atque etiam omni parte urbis lacus tam noui quam ueteres plerique binos salientes diuersarum aquarum acceperunt ut si casus alterutram inpedisset altera  sufficiente non destitueretur usus sentit hanc curam imperatoris piissimi neruae principis sui regina et domina orbis in dies quae terrarum dea consistit cui par nihil et nihil secundum et magis sentiet salubritas eiusdem aeternae urbis aucto castellorum operum munerum et lacuum numero nec minus ad priuatos commodum ex incremento beneficiorum eius diffunditur illi quoque qui timidi inlicitam aquam ducebant securi nunc ex beneficiis fruuntur ne pereuntes quidem aquae otiosae sunt  ablatae causae grauioris caeli munda uiarum facies purior spiritus quique apud ueteres semper urbi infamis aer fuit est remotus non praeterit me deberi operi nouae erogationis ordinationem sed haec cum incremento adiuncserimus intelligi oportet non esse ea ponenda nisi  consummata fuerint quid quod nec hoc diligentiae principis quam exactissimam ciuibus suis praestat sufficit parum praesidiis ac uoluptatibus nostris contulisse sese credentis quod tantam copiam adiecit nisi eam ipsam sinceriorem iocundioremque faciat operae pretium est ire per singula per quae ille occurrendo uitiis quarundam uniuersis adiecit utilitatem etenim quando ciuitas nostra cum uel exigui imbres superuenerant non turbulentas limosasque aquas habuit nec quia haec uniuersis ab origine natura est aut quia istud incommodum sentire debeant quae capiuntur ex fontibus in primis marcia et claudia ac reliquae quarum splendor a capite integer nihil aut minimum pluuia inquinatur si  plutea extructa et obiecta sint duae aniensis minus permanent limpidae nam sumuntur ex flumine ac saepe etiam sereno turbantur quoniam anio quamuis purissimo defluens lacu mobilibus tamen cedentibus ripis aufert aliquid quo turbetur priusquam deueniat in riuos quod  incommodum non solum hibernis ac uernis sed etiam aestiuis imbribus sentit quo tempore exiit gratior aqua rum sinceritas exigitur et alter quidem ex his id est anio uetus cum plerisque libra sit inferior incommodum intra se tenet nouus autem anio uitiabat ceteras nam cum editissimus ueniat et in primis abundans defectioni aliarum succurrit inperitia uero aquariorum deducentium in alienos eum specus frequentius quam explemento opus erat etiam sufficientes aquas inquinabat maxime claudiam quae per multa milia passuum proprio ducta riuo romae demum cum anione permixta in hoc tempus perdebat proprietatem adeoque obuenientibus non succurrebatur ut pleraeque accerserentur per imprudentiam non utin dignum erat aquas partientium marciam ipsam frigore et splendore gratissimam balneis ac fullonibus et relatu quoque foedis ministeriis deprehendimus  seruientem omnes ergo discerni placuit tum singulas ita ordinari ut in primis marcia potui tota seruiret et deinceps reliquae secundum suam quaeque qualitatem aptis usibus adsignarentur sic ut anio uetus pluribus ex causis quo inferior excipitur minus salubris in hortorum rigationem atque in ipsius urbis sordidiora exiret ministe ria nec satis fuit principi nostro ceterarum restituisse copiam et gratiam anionis quoque noui uitia excludi posse uidit omisso enim flumine aquam repeti ex lacu qui est super uillam neronianam sublaquensem ubi limpidissima est iussit nam cum oriatur anio supra trebam augustam seu quia per saxosos montes decurrit  paucissimis circa ipsum oppidum obiacentibus cultis seu quia lacuum altitudinem in quos excipitur uelut defaecatur inminentium quoque nemorum opacitate inumbratus frigidissimus simul ac splendidissimus eo peruenit haec tam felix proprietas aquae omnibus dotibus aequatura marciam copia uero superatura ueniet in locum deformis illius ac turbidae nouum auctorem imperatorem caesarem neruam traianum augustum praescribente titulo  sequitur ut indicemus quod ius ducendae tuendaeque sit aquae quorum alterum ad cohibendos intra modum impetrati beneficii priuatos alterum ad ipsorum ductuum pertinet tutelam in quibus dum altius repeto leges de singulis aquis latas quaedam apud ueteres aliter obseruata inueni apud antiquos omnis aqua in usus pu                                            blicos erogabatur et cautum ita fuit ne quis priuatus aliam aquam ducat quam quae ex lacu humum accidithaec enim sunt uerba eius legisid est quae ex lacu abundauit eam nos caducam uocamus et haec ipsa non in alium usum quam in balnearum aut fullonicarum dabatur eratque uectigalis statuta mercede quae in publicum penderetur ex quo manifestum est quanto potior cura maioribus communium utilitatium quam priuatarum uoluptatium fuerit cum etiam ea aqua quam priuati ducebant ad usum publicum pertineret aliquid  et in domos principum ciuitatis dabatur concedentibus  reliquis ad quem autem magistratum ius dandae uendendaeue aquae pertinuerit in iis ipsis legibus uariatur interdum enim ab aedilibus interdum a censoribus permissum inuenio sed adparet quotiens in re publica censores erant ab illis potissimum petitum cum ii non  erant aedilium eam potestatem fuisse tutelam autem singularum aquarum locari solitam inuenio positamque redemptoribus necessitatem certum numerum circa ductus extra urbem certum in urbe seruorum opificum habendi et quidem ita ut nomina quoque eorum quos habituri essent in ministerio per quasque regiones in tabulas publicas deferrent eorumque operum probandorum curam fuisse penes censores aliquando et aediles interdum etiam quaestoribus eam prouinciam obuenisse ut adparet ex s c quod factum est c licinio et q  fabio cos censoribus quanto opere autem curae fuerit ne quis uiolare ductus aquamue non concessam deriuare auderet cum ex multis adparere posset tum et ex hoc quod circus maximus ne diebus quidem ludorum circensium nisi aedilium aut censorum permissu inrigabatur quod durasse etiam postquam res ad curatores transiit sub augusto apud ateium capitonem legimus agri uero qui aqua publica contra legem essent inrigati publicabantur mancipi etiam si cum eo quem constaret aduersus legem fecisse multa dicebantur in isdem legibus adiectum est ita ne quis aquam oletato dolo malo ubi publice saliet si quis oletarit sestertiorum decem  milium multa esto oletato uidetur esse olidam facito cuius rei causa aediles curules iubebantur per uicos singulos ex iis qui in unoquoque uico habitarent praediaue haberent binos praeficere quorum arbitratu aqua in  publico saliret primus m agrippa post aedilitatem quam gessit consularis operum suorum et munerum uelut perpetuus curator fuit qui iam copia permittente discripsit quid aquarum publicis operibus quid lacibus quid priuatis daretur habuit et familiam propriam aquarum  quae tueretur ductus atque castella et lacus hanc augustus hereditate ab eo sibi relictam publicauit post eum q aelio tuberone paulo fabio maximo cos in re quae usque in id tempus quasi potestate acta certo iure eguisset senatus consulta facta sunt ac lex promulgata augustus quoque edicto conplexus est quo iure uterentur qui ex commentariis agrippae aquas haberent tota re in sua beneficia translata modulos etiam de quibus dictum est constituit et rei continendae exercendaeque curatorem fecit messalam coruinum cui adiutores dati postumius sulpicius praetorius et lucius cominius pedarius insignia eis quasi magistratibus concessa deque eorum officio senatus consultum factum quod infra scriptum est s c  quod q aelius tubero paulus fabius maximus cos u f de iis qui curatores aquarum publicarum ex consensu senatus a caesare augusto nominati essent ordinandis d e r q f p d e r i c placere huic ordi  ni eos qui aquis publicis praeessent cum eius rei causa extra urbem essent lictores binos et seruos publicos ternos architectos singulos et scribas et librarios accensos praeconesque totidem habere quot habent ii per quos frumentum plebei datur cum autem in urbe eiusdem rei causa aliquid agerent ceteris apparitoribus isdem praeterquam lictoribus uti utique quibus apparitoribus ex hoc senatus consulto curatoribus aquarum uti liceret eos diebus decem proximis quibus senatus consultum factum esset ad aerarium deferrent quique ita delati essent iis praetoris aerarii mercedem cibaria quanta praefecti frumento dando dare deferreque solent annua darent et adtribuerent isque eas pecunias sine fraude sua facere liceret utique tabulas chartas ceteraque quae eius curationis causa opus essent iis curatoribus praebenda q aelius paulus fabius cos ambo alterue si is uidebitur adhibitis praetoribus qui aerario praesint ea praebenda  locent itemque cum uiarum curatores que frumentique parte quarta anni publico fungebantur ministerio ut curatores aquarum iudiciis uacent priuatis publicisque apparitores et ministeria quamuis perseueret adhuc aerarium in eos erogare tamen esse curatorum uidentur desisse inertia ac segnitia non agentium officium egressis autem urbem dumtaxat agendae rei causa senatus praesto esse lictores iusserat nobis circumeuntibus riuos fides nostra et auctoritas a principe data pro lictoribus erit   cum perduxerimus rem ad initium curatorum non est alienum subiungere qui post messalam huic officio ad nos usque praefuerint messalae successit planco et silio cos ateius capito capitoni c asinio pollione c antistio uetere cos tarius rufus tario et seruio cornelio cethego l uisellio uarrone consulibus m cocceius nerua diui neruae auus scientia etiam iuris inlustris huic successit fabio persico l uitellio cos c octauius laenas laenati aquila iuliano et nonio asprenate consulibus m porcius cato huic successit post quem ser asinio celere sex nonio quintiliano consulibus a didius gallus gallo q ueranio et pompeio longo cos cn domitius afer afro nerone claudio caesare iiii et cosso cossi f consulibus l piso pisoni uerginio rufo et memmio regulo consulibus petronius turpilianus turpiliano crasso frugi et laecanio basso consulibus p marius  mario luccio telesino et suetonio paulino cos fonteius agrippa agrippae silio et galerio trachalo cos albius crispus crispo uespasiano iii et cocceio nerua cos pompeius siluanus siluano domitiano ii ualerio messalino consulibus tampius flauianus flauiano uespasiano u tito iii consulibus acilius auiola post quem imperatore nerua iii et uerginio rufo iii consulibus ad nos cura translata est  nunc quae obseruare curator aquarum debeat et legem senatusque consulta ad instruendum actum pertinentia subiungam circa ius ducendae aquae in priuatis obseruanda sunt ne quis sine litteris caesaris id est ne quis aquam publicam non impetratam et ne quis amplius quam impetrauit ducat ita enim efficiemus ut modus quem adquiri diximus possit ad nouos salientes et ad noua beneficia principis pertinere in utroque autem magna cura multiplici opponenda fraudi est sollicite subinde ductus extra urbem circumeundi ad recognoscenda beneficia idem in castellis et salientibus publicis faciendum ut sine intermissione diebus et noctibus aqua fluat quod senatus quoque consulto facere curator iubetur cuius haec quoque uerba sunt  quod q aelius tubero paulus fabius maximus cos u f de numero publicorum salientium qui in urbe essent intraque aedificia urbi coniuncta quos m agrippa  fecisset q f p d e r i c neque augeri placere nec minui numerum publicorum salientium quos nunc cu esse retulerunt ii quibus negotium a senatu est imperatum ut inspicerent aquas publicas inirentque numerum salientium publicorum itemque placere curatores aquarum quos s c caesar augustus ex senatus auctoritate nominauit dare operam uti salientes publici quam adsiduissime interdiu et noctu aquam in usum populi funderent in hoc senatus consulto crediderim adnotandum quod senatus tam augeri quam minui salientium publicorum numerum uetuerit id factum existimo quia modus aquarum quae is temporibus in urbem ueniebant antequam claudia et anio nouus perducerentur maiorem  erogationem capere non uidebatur qui aquam in usus                                             priuatos deducere uolet impetrare eam debebit et a principe epistulam ad curatorem adferre curator deinde beneficio caesaris praestare maturitatem et procuratorem eiusdem officii libertum caesaris protinus scribere procuratorem autem primus ti claudius uidetur admouisse postquam anionem nouum et claudiam induxit quid contineat epistula uilicis quoque fieri notum debet ne quando neglegentiam aut fraudem suam ignorantiae colore defendant procurator calicem eius moduli qui fuerit impetratus adhibitis libratoribus signari cogitet diligenter intendat mensurarum quas supra diximus modum et positionis notitiam habeat ne sit in arbitrio libratorum interdum maioris luminis interdum minoris pro gratia personarum calicem probare sed nec statim ab hoc liberum subiciendi qualemcumque plumbeam  fistulam permittatur arbitrium uerum eiusdem luminis quo calix signatus est per pedes quinquaginta sicut senatus consulto quod subiectum est cauetur  quod q aelius tubero paulus fabius maximus cos u f quosdam priuatos ex riuis publicis aquam ducere q d e r f p d e r i c ne cui priuato aquam ducere ex riuis publicis liceret utique omnes ii quibus aquae ducendae ius esset datum ex castellis ducerent animaduerterentque curatores aquarum quibus locis intra extra urbem apte castella priuati facere possent ex quibus aquam ducerent quam ex castello communem accepissent a curatoribus aquarum ne cui eorum quibus aqua daretur publica ius esset intra quinquaginta pedes eius castelli ex quo aquam ducerent laxiorem fistulam subicere quam quinariam in hoc s c dignum adnotatione est quod aquam non nisi ex castello duci permittit ne aut riui aut fistulae pu blicae frequenter lacerentur ius impetratae aquae neque heredem neque emptorem neque ullum nouum dominum praediorum sequitur balneis quae publice lauarent priuilegium antiquitus concedebatur ut semel data aqua perpetuo maneret sic ex ueteribus senatus consultis cognoscimus ex quibus unum subieci nunc omnis aquae cum possessore instauratur beneficium  quod q aelius tubero paulus fabius maximus cos u f constitui oportere quo iure intra extraque urbem ducerent aquas quibus adtributae essent q d e r f p d e r i c uti usque eo maneret adtri  butio aquarum exceptis quae in usum balinearum essent datae aut haustus nomine quoad idem domini possiderent id solum in quod accepissent aquam  cum uacare aliquae coeperunt aquae adnuntiatur et in commentarios redigitur qui respiciuntur ut petitoribus ex uacuis dari possint has aquas statim intercipere solebant ut medio tempore uenderent aut possessoribus praediorum aut aliis etiam humanius etiam uisum est principi nostro ne praedia subito destituerentur triginta dierum spatium indulgeri intra quod ii ad quos res pertineret     de aqua in praedia sociorum data nihil constitutum inuenio perinde tamen obseruatur ac iure cautum ut dum quis ex iis qui communiter impetrauerunt superesset totus modus praediis adsignatus flueret et tunc demum renouaretur beneficium cum desisset quisque ex iis quibus datum erat possidere impetratam aquam alio quam in ea praedia in quae data erit aut ex alio castello quam ex quo epistula principis continebit duci palamst non oportere sed et mandatis prohibetur  impetrantur autem et eae aquae quae caducae uocantur id est quae aut ex castellis aut ex manationibus fistularum effluunt quod beneficium a principibus parcissime tribui solitum sed fraudibus aquariorum obnoxium est quibus prohibendis quanta cura debeatur ex capite mandatorum manifestum erit quod subieci  caducam neminem uolo ducere nisi qui meo beneficio aut priorum principum habent nam necesse est ex castellis aliquam partem aquae effluere cum hoc pertineat  non solum ad urbis nostrae salubritatem sed etiam ad utilitatem cloacarum abluendarum  explicitis quae ad ordinationem aquarum priuati usus pertinebant non ab re est quaedam ex iis quibus circumscribi saluberrimas constitutiones in ipso actu deprehendimus exempli causa attingere ampliores quosdam calices quam impetrati erant positos in plerisque castellis inueni et ex iis aliquos ne signatos quidem quotiens autem signatus calix excedit legitimam mensuram ambitio procuratoris qui eum signauit detegitur cum uero ne signatus quidem est manifesta culpa omnium maxime accipientis deprehenditur deinde uilici in quibusdam cum calices legitimae mensurae signati essent statim amplioris moduli fistulae subiectae fuerunt unde acciderat ut aqua non per legitimum spatium coercita sed per breuis angustias expressa facile laxiorem in proximo fistulam inpleret ideoque illud adhuc quotiens signatur calix diligentiae adiciendum est ut fistulae quoque proxumae per spatium quod s c conprehensum diximus signentur ita demum enim uilicus cum scierit non aliter quam signatas conlocari debere omni carebit  excusatione circa conlocandos quoque calices obseruari oportet ut ad lineam ordinentur nec alterius inferior calix alterius superior ponatur inferior plus trahit superior quia cursus aquae ab inferiore rapitur minus ducit in quorumdam fistulis ne calices quidem positi fuerunt hae fistulae solutae uocantur et ut aquario libuit laxan tur uel coartantur adhuc illa aquariorum intolerabilis fraus est translata in nouum possessorem aqua foramen nouum castello inponunt uetus relinquunt quo uenalem extrahunt aquam in primis ergo hoc quoque emendandum curatori crediderim non enim solum ad ipsarum  aquarum custodiam sed etiam ad castelli tutelam perti net quod subinde et sine causa foratum uitiatur etiam ille aquariorum tollendus est reditus quem uocant puncta longa ac diuersa sunt spatia per quae fistulae tota meant urbe latentes sub silice has comperi per eum qui adpellabatur a punctis passim conuulneratas omnibus in transitu negotiationibus praebuisse peculiaribus fistulis aquam quo efficiebatur ut exiguus modus ad usus publicos perueniret quantum ex hoc modo aquae seriuatum sit aestimo ex eo quod aliquantum plumbi sublatis eiusmodi ramis redactum est  superest tutela ductuum de qua priusquam dicere incipiam pauca de familia quae huius rei causa parata est explicanda sunt propriae aquarum familiae sunt duae altera publica altera caesaris publica est antiquior quam ab agrippa relictam augusto et ab eo publicatam diximus habet homines circiter ducentos quadraginta caesaris familiae numerus est quadringentorum sexaginta quam claudius cum aquas in urbem perduceret constituit  utraque autem familia in aliquot ministeriorum species diducitur uilicos castellarios circitores silicarios tectores aliosque opifices ex his aliquos extra urbem esse oportet ad ea quae non sunt magnae molitionis maturum tamen auxilium uidentur exigere homines in urbe circa castellorum et munerum stationes opera quaeque urgebunt in primis ad subitos casus ut ex conpluribus regionibus in quam necessitas incubuerit conuerti possit praesidium aquarum abundantium tam amplum numerum utriusque familiae solitum ambitione aut negligentia  praepositorum in priuata opera diduci reuocare ad aliquam disciplinam et publica ministeria ita instituimus ut pridie quid esset actura dictaremus et quid quoque die  egisset actis conprehenderetur commoda publicae familiae ex aerario dantur quod inpendium exoneratur uectigalium reditu ad ius aquarum pertinentium ea constant ex locis aedificiisue quae sunt circa ductus aut castella aut munera aut lacus quem reditum prope sestertiorum ducentorum quinquaginta milium alienatum ac uagum proximis uero temporibus in domitiani loculos conuersum iustitia diui neruae populo restituit nostra sedulitas ad certam regulam redegit ut constarent quae essent ad hoc uectigal pertinentia loca caesaris familia ex fisco accipit commoda unde et omne plumbum et omnes inpensae ad ductus et castella et lacus pertinentes erogantur                              quoniam quae uidebantur ad familiam pertinere exposuimus ad tutelam ductuum sicut promiseram diuertemus rem enixiore cura dignam cum magnitudinis romani imperii uel praecipuum sint indicium multa atque ampla opera subinde nascuntur quibus ante succurri debet quam magno auxilio egere incipiant plerumque tamen prudenti temperamento festinanda quia non semper opus aut facere aut ampliare quaerentibus credendum est ideoque non solum scientia peritorum sed et proprio usu curator instructus esse debet nec suae tantum stationis architectis uti sed plurium aduocare non minus fidem quam subtilitatem ut aestimet quae repraesentanda quae differenda sint et rursus quae per redemp tores effici debeant quae per domesticos artifices nascuntur opera ex his causis aut uetustate corrumpitur  quid aut inpotentia possessorum aut ui tempestatium aut culpa male facti operis quod saepius accidit in recentibus  fere aut uetustate aut ui tempestatium partes ductuum laborant quae arcuationibus sustinentur aut montium lateribus adplicatae sunt et ex arcuationibus eae quae per flumen traiciuntur ideoque haec opera sollicita festinatione explicanda sunt minus iniuriae subiacent subterranea nec gelicidiis nec caloribus exposita uitia autem eiusmodi sunt ut aut non interpellato cursu subueniatur eis aut emendari nisi auerso non possint  sicut ea quae in ipso alueo fieri necesse est haec duplici ex causa nascuntur aut enim limo concrescente qui interdum in crustam indurescit iter aquae coartatur aut tectoria corrumpuntur unde fiunt manationes quibus necesse est latera riuorum et substructiones uitiari pilae quoque ipsae tofo extructae sub tam magno onere labuntur refici quae circa alueos riuorum sunt aestate non debent ne intermittatur usus tempore quo praecipue desideratur sed uere uel autumno et maxima cum festinatione ut scilicet ante praeparatis omnibus quam paucissimis diebus riui cessent neminem fugit per singulos ductus hoc esse faciendum ne si plures pariter auertantur  desit aqua ciuitati ea quae non interpellato aquae cursu effici debent maxime structura constant quam et suis temporibus et fidelem fieri oportet idoneum structurae tempus est a kalendis aprilibus in kalendas nouembres ita ut optimum sit intermittere eam partem aestatis quae nimiis caloribus incandescit quia temperamento caeli opus est ut ex commodo structura conbibat et in  unitatem conroboretur non minus autem quam sol acrior gelatio praecipit materiam nec ullum opus diligentiorem poscit curam quam quod aquae obstaturum est fides itaque eius per singula secundum legem notam  omnibus sed a paucis obseruatam exigenda est illud nulli dubium esse crediderim proximos ductus id est qui a septimo miliario lapide quadrato consistunt maxime custodiendos quoniam et amplissimi operis sunt et plures aquas singuli sustinent quos si necesse fuerit interrumpere maiorem partem aquarum urbis destituent remedia tamen sunt et huius modi difficultatibus inchoatum excitatur ad libram deficientis alueus uero plumbatis canalibus per spatium interrupti ductus rursus continuatur porro quoniam fere omnes specus per priuatorum agros derecti erant et difficilis uidebatur futurae inpensae praeparatio nisi aliqua iuris constitutione succurreretur simul ne accessu ad reficiendos riuos redemptores a possessoribus prohiberentur s c factum est quod subieci  quod q aelius tubero paulus fabius maximus cos u f de riuis specibus fornicibus aquae iuliae marciae appiae tepulae anienis reficiendis q d e r f p d e r i c uti cum ii riui specus fornices quos augustus caesar se refecturum impensa sua pollicitus senatui est reficerentur ex agris priuatorum terram limum  lapidem testam harenam ligna ceteraque quibus ad eam rem opus esset unde quaeque eorum proxime sine iniuria priuatorum tolli sumi portari possint uiri boni arbitratu aestimata darentur tollerentur sumerentur exportarentur et ad eas res omnes exportandas earumque rerum reficiendarum causa quotiens opus esset per agros priuatorum sine iniuria eorum itinera actus paterent  darentur plerumque autem uitia oriuntur ex inpotentia possessorum qui pluribus modis riuos uiolant primum enim spatia quae circa ductus aquarum ex s c uacare debent aut aedificiis aut arboribus occupant arbores magis nocent quarum radicibus et concamerationes et latera soluuntur dein uicinales uias agrestesque per ipsas formas derigunt nouissime aditus ad tutelam praecludunt quae omnia s c quod subieci prouisa sunt  quod q aelius tubero paulus fabius maximus cos u f aquarum quae in urbem uenirent itinera occupari monumentis et aedificiis et arboribus conseri q f p d e r i c cum ad reficiendos riuos specusque iter aquae et opera publica corrumpantur placere circa fontes et fornices et muros utraque ex parte uacuos quinos denos pedes patere et circa riuos qui sub terra essent et specus intra urbem et extra urbem continentia aedificia utraque ex parte quinos pedes uacuos relinqui ita ut neque monumentum in is locis neque aedificium post hoc tempus ponere neque conserere arbores liceret si quae nunc essent arbores intra id spatium exciderentur praeterquam  si quae uillae continentes et inclusae aedificiis essent si quis aduersus ea conmiserit in singulas res poena hs dena milia essent ex quibus pars dimidia praemium accusatori daretur cuius opera maxime conuictus esset qui aduersus hoc s c conmisisset pars autem dimidia in aerarium redigeretur deque ea re iudicarent cognoscerentque curatores aquarum  posset hoc s c aequissimum uideri etiam si ex re tantum publicae utilitatis ea spatia uindicarentur multo magis cum maiores nostri admirabili aequitate ne ea quidem eripuerint priuatis quae ad commodum publicum pertinebant sed cum aquas perducerent si difficilior possessor in parte uendunda fuerat pro toto agro pecuniam intulerint et post determinata necessaria loca rursus eum agrum uendiderint ut in suis finibus proprium ius tam res publica quam priuata haberent plerique tamen non contenti occupasse fines ipsis ductibus manus adtulerunt per suffossa latera passim cursus    ius aquarum impetratum habent quam ii qui quantulumcumque beneficii impetrandi occasione ad expugnandos    ductuum abutuntur quid porro fieret si non uniuersa ista diligentissima lege prohiberentur poenaque non mediocris contumacibus intentaretur quare subscripsi uerba legis  t quinctius crispinus consul populum iure rogauit populusque iure sciuit in foro pro rostris aedis diui iulii  p k iulias tribus sergia principium fuit pro tribus sex    l f uirro primus sciuit quicumque post hanc legem rogatam riuos specus fornices fistulas tubulos castella lacus aquarum publicarum quae ad urbem ducuntur sciens dolo malo forauerit ruperit foranda rumpendaue curauerit peioraue fecerit quo minus eae aquae earumue quae queat in urbem romam ire cadere fluere peruenire duci quoue minus in urbe roma et in iis locis aedificiis quae urbi continentia sunt erunt in is hortis praediis locis quorum hortorum praediorum locorum dominis possessoribus u f aqua data uel adtributa est uel erit saliat distribuatur diuidatur in castella lacus inmittatur is populo romano hs centum milia dare damnas esto et qui clam quid eorum ita fecerit id omne sarcire reficere restituere aedificare ponere et celere demolire damnas esto sine dolo malo eaque omnia ita ut coercenda multa dicenda sunt quicumque curator aquarum est erit si curator aquarum nemo erit tum is praetor qui inter ciues et peregrinos ius dicet multam pignoribus cogito exercito eique curatori aut si curator non erit tum ei praetori eo nomine cogendi pignoris capiendi ius potestasque esto si quid eorum seruus fecerit dominus eius hs centum milia populo                               d d e si quis locus circa riuos specus fornices fistulas tubulos castella lacus aquarum publicarum quae ad urbem romam ducuntur et ducentur terminatus est et erit neue quis in eo loco post hanc legem rogatam quid obponito molito obsaepito figito statuito ponito conlocato arato serito neue in eum quid inmittito praeterquam rerum faciendarum reponendarum causa praeterquam quod hac lege licebit oportebit qui aduersus ea quid fecerit et aduersus eum siremps lex ius causaque omnium rerum omnibusque esto atque uti esset esseue oporteret si is aduersus hanc legem riuum specum rupisset forassetue quo minus in eo loco pascere herbam fenum secare sentes    curatores aquarum qui nunc sunt quique erunt    circa fontes et fornices et muros et riuos et specus terminatus est arbores uites uepres sentes ripae maceriae salicta harundineta tollantur excidantur effodiantur excodicentur uti quod recte factum esse uolet eoque nomine iis pignoris capio multae dictio coercitioque esto idque iis sine fraude sua facere liceto ius potestasque esto    quo minus uites arbores quae uillis  aedificiis maceriisue inclusae sunt maceriae quas curatores aquarum causa cognita ne demolirentur dominis permiserunt quibus inscripta insculptaue essent ipsorum qui permisissent curatorum nomina maneant hac lege nihilum rogatio quo minus ex iis fontibus riuis specibus fornicibus aquam sumere haurire iis quibuscumque curatores aquarum permiserunt permiserint praeterquam rota calice machina liceat dum ne qui puteus neque foramen nouum fiat eius hac lege nihilum rogato  utilissimae legis contemptores non negauerim dignos poena quae intenditur sed neglegentia longi temporis deceptos leniter reuocari oportuit itaque sedulo laborauimus ut quantum in nobis fuit etiam ignorarentur qui errauerant is uero qui admoniti ad indulgentiam imperatoris decucurrerunt possumus uideri causa impetrati beneficii fuisse in reliquom uero opto ne executio legis necessaria sit cum officii fidem etiam per offensas tueri praestiterit 