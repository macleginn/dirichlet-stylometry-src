aeli lampridii antoninus heliogabalus uitam heliogabali antonini qui uarius etiam dictus est numquam in litteras misissem ne quis fuisse romanorum principem sciret nisi ante caligulas et nerones et uitellios hoc idem habuisset imperium sed cum eadem terra et uenena ferat et frumentum atque alia salutaria eadem serpentes et cicures conpensationem sibi lector diligens faciet cum legerit augustum traianum uespasianum hadrianum pium titum marcum contra hos prodigiosos tyrannos simul intellegeret romanorum iudicia quod illi et diu imperarunt et exitu naturali functi sunt hi uero interfecti tracti tyranni etiam appellati quorum nec nomina libet dicere igitur occiso macrino eiusque filio diadumeno qui pari potestate imperii antonini etiam nomen acceperant in uarium heliogabalum imperium conlatum est idcirco quod bassiani filius diceretur fuit autem heliogabali uel iouis uel solis sacerdos atque antonini sibi nomen adsciuerat uel in argumentum generis uel quod id nomen usque adeo carum esse cognouerat gentibus ut etiam parricida bassianus causa nominis amaretur et hic quidem prius dictus est uarius post heliogabalus a sacerdotio dei heliogabali cui templum romae in eo loco constituit in quo prius  aedes orci fuit quem e suria secum aduexit postremo cum accepit imperium antoninus appellatus est atque ipse in romano imperio ultissimus antoninorum  fuit hic tantum symiamirae matri deditus fuit ut sine illius uoluntate nihil in re p faceret cum ipsa meretricio more uiuens in aula omnia turpia exerceret antonino autem caracallo stupro cognita ita ut hic uel uarius uel heliogabalus uulgo conceptus putaretur et aiunt quidam uarii etiam nomen idcirco eidem inditum a condiscipulis quod uario semine de meretrice utpote conceptus uideretur hic fertur occiso macrini factione patre ut dicebatur antonino in templum dei heliogabali confugisse uelut in asylum ne interficeretur a macrino qui saeuissime cum filio luxurioso et crudeli exercuit imperium sed de nomine hactenus quamuis sanctum illud antoninorum nomen polluerit quod tu constantine sacratissime ita ueneraris ut marcum et pium inter constantios claudiosque uelut maiores tuos aureos formaueris adoptans uirtutes ueterum tuis moribus congruentes et tibi amicas caras  sed ut ad antoninum uarium reuertamur nanctus imperium romam nuntios misit excitatisque omnibus ordinibus omni etiam populo ad nomen antoninum quod non solum titulo ut in diadumeno fuerat sed etiam in sanguine redditum uidebatur cum se antonini bassiani filium scripsisset ingens eius desiderium factum est erat praeterea etiam rumor qui nouis post tyrannos solet donari principibus qui nisi ex summis uirtutibus non permanet et quem multi mediocres principes amiserunt denique ubi in senatu lectae sunt litterae heliogabali statim infausta in antoninum et dira in macrinum eiusque filium dicta sunt appellatusque  antoninus princeps uolentibus cunctis et studiose credentibus ut sese habent uota hominum ad credulitatem festinantium cum quod optant uerum esse desiderant sed ubi primum ingressus est urbem omissis quae in prouincia gerebantur heliogabalum in palatino monte iuxta aedes imperatorias consecrauit eique templum fecit studens et matris typum et uestae ignem et palladium et anchilia et omnia romanis ueneranda in illud transferre templum et id agens ne quis romae deus nisi heliogabalus coleretur dicebat praeterea iudaeorum et samaritanorum religiones et christianam deuotionem illuc transferendam ut omnium culturarum secretum heliogabali sacerdotium teneret  deinde ubi primum diem senatus habuit matrem suam in senatum rogari iussit quae cum uenisset uocata ad consulum subselliam ascribendo adfuit id est senatus consulti conficiendi testis solusque omnium imperatorum fuit sub quo mulier quasi clarissima loco uiri senatum ingressa est fecit et in colle quirinali senaculum id est mulierum senatum in quo ante fuerat conuentus matronalis solemnibus dumtaxat diebus et si umquam aliqua matrona consularis coniugii ornamentis esset donata quod ueteres imperatores adfinibus detulerunt et his maxime quae nobilitatos maritos non habuerant ne innobilitatae remanerent sub symiamira facta sunt senatus consulta ridicula de legibus matronalibus quae quo uestitu incederet quae cui cederet quae ad cuius osculum ueniret quae pilento quae equo quae sagmario quae asino ueheretur quae carpento mulari quae bo  uum quae sella ueheretur et utrum pellicia an ossea an eborata an argentata et quae aurum uel gemmas in calciamentis haberent  ergo cum hibernasset nicomediae atque omnia sordide ageret inireturque a uiris et subaret statim milites facti sui paenituit quod in macrinum conspirauerant ut hunc principem facerent atque in consobrinum eiusdem heliogabali alexandrum quem caesarem senatus macrino interempto appellauerat inclinauere animos quis enim ferre posset principem qui per cuncta caua corporis libidinem recipientem cum ne beluam quidem talem quisquam ferat romae denique nihil egit aliud nisi ut emissarios haberet qui ei bene uasatos perquirerent eosque ad aulam perducerent ut eorum conditionibus frui posset agebat praeterea domi fabulam paridis ipse ueneris personam subiens ita ut subito uestes ad pedes defluerent nudusque una manu ad mammam altera pudendis adhibita ingenicularet posterioribus eminentibus in subactorem reiectis et oppositis uultum praeterea eodem quo uenus pingitur schemate figurabat corpore toto expolitus eum fructum uitae praecipuum existimans si dignus atque aptus libidini plurimorum uideretur  uendidit et honores et dignitates et potestates tam per se quam per omnes seruos ac libidinum ministros in senatum legit sine discrimine aetatis census generis pecuniae merito militaribus etiam praeposituris et tribunatibus et legationibus et ducatibus uenditis etiam procurationibus et palatinis officiis aurigas protogenen et cordium primo in certamine curruli socios  post in omni uita et actu participes habuit multos quorum corpora placuerant de scena et circo et harena in aulam traduxit hieroclen uero sic amauit ut eidem inguina oscularetur quod dictu etiam inuerecundum est floralia sacra se adserens celebrare in uirginem uestalem incestum admisit sacra p r sublatis penetralibus profanauit ignem perpetuum extinguere uoluit nec romanas tantum extinguere uoluit religiones sed per orbem terrae unum studens ut heliogabalus deus ubique coleretur et in penum uestae quod solae uirgines solique pontifices adeunt inrupit pollutus ipse omni contagione morum cum his qui se polluerant et penetrale sacrum est auferre conatus cumque seriam quasi ueram rapuisset quamq uirgo maxima falsom monstrauerat atque in ea nihil repperisset adplaosam fregit nec tamen quicquam religioni dempsit quia plures similes factae dicuntur esse ne quis ueram umquam possit auferre                                             haec cum ita essent signum tamen quod palladium esse credebat abstulit et auro uinctum in sui dei tem plo locauit matris etiam deum sacra accepit et tauroboliatus est ut typum eriperet et alia sacra quae penitus habentur condita iactauit autem caput inter praecisos fanaticos et genitalia sibi deuinxit et omnia fecit quae galli facere solent ablatumque sanctum in penetrale dei sui transtulit salambonem etiam omni planctu et iactatione syriaci cultus exhibuit omen sibi faciens inminentis exitii omnes sane deos sui dei  ministros esse aiebat cum alios eius cubicularios appellaret alios seruos alios diuersarum rerum ministros lapides qui diuidi dicuntur ex proprio templo simulacrum dianae laodiciae ex adyto suo in quo id orestes posuerat adferre uoluit et orestem quidem ferunt non unum simulacrum dianae nec uno in loco posuisse sed multa in multis posteaquam se apud tria flumina circa hebrum ex responso purificauit etiam orestam condidit ciuitatem quam saepe cruentari hominum sanguine necesse estet orestam quidem urbem hadrianus suo nomini uindicari iussit eo tempore quo furore coeperat laborare ex responso cum ei dictum esset ut in furiosi alicuius domum uel nomen inreperet nam ex eo emollitam insaniam ferunt per quam multos senatores occidi iusserat quibus seruatis antoninus pii nomen meruit quod eos post ad senatum adduxit quos omnes iussu principis  interfectos credebantcaedit et humanas hostias lectis ad hoc pueris nobilibus et decoris per omnem italiam patrimis et matrimis credo ut maior esset utrique parenti dolor omne denique magorum genus aderat illi operabaturque cottidie hortante illo et gratias dis agente quos amicos eorum inuenisset cum inspiceret exta puerilia et excruciaret hostias ad ritum gentilem suum cum consulatum inisset in populum non nummos uel argenteos uel aureos uel bellaria uel minuta animalia sed boues optimos et camelos et asinos et  ceruos populo diripiendos abiecit imperatorium id esse dictitans insecutus est famam macrini crudeliter sed multo magis diadumeni quod antoninus dictus est pseudoantoninum ut pseudophilippum eum appellans simul quod ex luxuriosissimo extitisse uir fortissimus optimus grauissimus seuerissimus diceretur coegit denique scriptores nonnullos nefanda immo potius impiace de eiusdem uictu et luxuria disputare ut in uita eius    lauacrum publicum in aedibus aulicis fecit simul et plautiani populo exhibuit ut ex eo condiciones bene uasatorum hominum colligeret idque diligenter curatum est ut ex tota penitus urbe atque ex nauticis monobelis quaererentur sic eos appellabant qui  uiriliores uidebantur cum marcomannis bellum inferre uellet quod antoninus pulcherrime profligarat dictum est a quibusdam per chaldaeos et magos antoninum marcum id egisse ut marcomanni p r semper deuoti essent atque amici idque factum carminibus et consecrationem cum quaereret quae illa esset uel ubi esset suppressum est constabat enim illum ob hoc consecrationem quaerere ut eam dissiparet spe belli concitandi et idcirco maxime quod audierat responsum fuisse ab antonino bellum marcomannicum finiendum cum hic uarius et heliogabalus et ludibrium publicum  diceretur nomen autem antonini pollueret in quod inuaserat prodebatur autem per eos maxime qui dolebant sibi homines ad exercendas libidines bene uasatos et maioris peculii opponi unde etiam de nece eius cogitari coepit et haec quidem domi  sed milites pestem illam imperatoris uelari nomine pati nequierunt ac primum inter sese dein per coronas iecere sermones in alexandrum omnes inclinantes qui iam caesar erat a senatu eo tempore consobrinus huius antonini nam uaria una is erat auia unde heliogabalus uarius dicebatur zoticus sub eo tantum ualuit ut ab omnibus officiorum principibus sic haberetur quasi domini maritus erat praeterea idem zoticus qui hoc familiaritatis genere abutens omnia heliogabali dicta et facta uenderet fumis quam maxime diuitias enormes parans cum aliis minaretur aliis polliceretur omnes falleret egrediensque ab illo singulos audiret dicens de te hoc locutus sum de te hoc audiui de te hoc futurum est ut sunt homines huius modi qui si admissi fuerint ad nimiam familiaritatem principum famam non solum malorum sed et bonorum principum uendunt et qui stultitia uel innocentia imperatorum qui hoc non perspiciunt infami rumigeratione pascuntur nubsit et coit cum illo ita ut et pronubam haberet clamaretque concide magire et eo quidem tempore quo zoticus aegrotabat quaerebat deinde a philosophis et grauissimis uiris an et ipsi in adulescentia perpessi essent quae ipse pateretur et quidem inpudentissime neque enim  umquam uerbis pepercit infamibus cum et digitis inpudicitiam ostentaret nec ullus in conuentu et audiente  populo esset pudor fecit libertos praesides legatos consules duces omnesque dignitates polluit ignobilitate hominum perditorum cum ad uindemias uocasset amicos nobiles et ad corbes sedisset grauissimum quemque percontari coepit an promtus esset in uenerem erubescentibusque senibus exclamabat erubuit salua res est silentium ac ruborem pro consensu ducens addidit praeterea ipse quae faceret sine ullius pudoris uelamento postquam senes uidit erubescere ac tacere uel quia aetas uel quia dignitas talia refutabat contulit se ad iuuenes et ab his coepit omnia exquirere a quibus cum audiret aetati congrua gaudere coepit dicens uere liberam uindemiam esse quam sic celebraret ferunt multi ab ipso primum repertum ut in uindemiarum festiuo multa in dominos iocularia et audientibus dominis dicerentur quae ipse conposuerat et graeca maxime horum pleraque marius maximus dicit in uita ipsius heliogabali erant amici inprobi et senes quidam et specie philosophi qui caput reticulo componerent qui inproba quaedam pati se dicerent qui maritos se habere iactarent quos quidam finxisse dicunt ut illi  fierent uitiorum imitatione cariores ad praefecturam praetorii saltatorem qui histrionicam romae fecerat adsciuit praefectum uigilum cordium aurigam fecit praefectum annonae claudium tonsorem ad honores reliquos promouit commendatos sibi pudibilium  inormitate membrorum ad uicensimam hereditatium mulionem curare iussit iussit et cursorem iussit et cocum et claustrarium artificem cum ingressus est uel castra uel curiam auiam suam uariam nomine de qua superius dictum est secum induxit ut eius auctoritate honestior fieret quia per se non poterat nec ante eum quod iam diximus senatum mulier ingressa est ita ut ad scribendum rogaretur et sententiam diceret in conuiuiis exsoletos maxime iuxta se ponebat eorumque adtrectationes et tactu praecipue gaudebat nec quisquam ei magis poculum cum bibisset dabat  inter haec mala uitae inpudicissimae alexandrum quem sibi adoptauerat a se amoueri iussit dicens se paenitere adoptionis mandauitque ad senatum ut caesaris ei nomen abrogaretur sed in senatu hoc prodito ingens silentium fuit si quidem erat optimus iuuenis alexander ut postea conprobatum genere imperii eius cum ideo displiceret patri quod inpudlicus non esset erat autem eidem consobrinus ut quidam dicunt a militibus etiam amabatur et senatui acceptus erat et equestri ordini nec defuit tamen furor usque ad exitium uoti pessimi nam ei percussores inmisit et hoc quidem modo ipse secessit ad hortos spei ueteris quasi contra nocuum iuuenem uota concipiens relicta in palatio matre et auia et consobrino suo iussitque ut trucidaretur iuuenis optimus et rei p necessarius misit et ad milites litteras quibus iussit ut abrogaretur nomen caesaris alexandro misit qui et in castris statuarum eius titulos luto tegeret ut fieri                               solet de tyrannis misit et ad nutritores eius quibus imperauit sub praemiorum spe atque honorum ut  eum occiderent quo uellent modo uel in balneis uel  ueneno uel ferro sed nihil agunt improbi contra innocentes nam nulla ui quis adduci potuit ut tantum facinus impleret cum in ipsum magis conuersa sint tela quae parabat aliis ab hisque sit interfectus quibus alios adpetebat sed ubi primum lutati sunt tituli statuarum milites omnes exarserunt et pars in palatium pars in hortos in quibus erat uarius ire tendunt ut alexandrum uindicarent hominemque inpurum eundemque parricidalis animi tandem a re p depellerent et cum in palatium uenissent alexandrum cum matre atque auia custoditum diligentissime postea in castra duxerunt secuta autem erat illos symiamira mater heliogabali pedibus sollicita filio inde itum est in hortos ubi uarius inuenitur certamen aurigandi parans exspectans tamen intentissime quando eidem nuntiaretur consobrinus occisus qui subito militum strepitu exterritus in angulum se condit obiectuque ueli cubicularis quod in introitu erat cubiculi se texit missis praefectis alio ad conpescendos milites in castra alio uero ad eos placandos qui iam in hortos uenissent anthiochianus igitur e praefectis unus milites qui in hortos uenerant sacramenti admonitione exorauit ne illum occiderent quia nec multi uenerant et plerique cum uexillo quod aristomachus tribunus retinuerat re manserant haec in hortis in castris uero milites precanti praefecto dixerunt se parsuros esse heliogabalo si et inpuros homines et aurigas et histriones a se dimoueret atque ad bonam frugem rediret his maxime  summotis qui cum omnium dolore apud eum plurimum poterant et qui omnia eius uendebant uel ueritate uel fumis remoti sunt denique ab eo hierocles cordius et myrissimus et duo improbi familiares qui eum ex stulto stultiorem faciebant mandatum praeterea a militibus praefectis ne paterentur illum ita diutius uiuere et ut alexander custodiretur neuel illi aliqua uis adferretur simul ne caesar quempiam amicum augusti uideret ne ulla fieret imitatio turpitudinis sed heliogabalus et ingenti praece hieroclem reposcebat inpudicissimum hominem et insidias in dies caesaris propagabat denique kal ianuariis cum simul tum designati essent consules noluit cum consobrino procedere ad extremum cum ei auia et mater dicerent inminere milites ad eius exitium nisi concordiam uiderent inter se consobrinorum sumpta praetexta hora diei sexta processit ad senatum auia sua ad senatum uocata et ad sellam perducta deinde in capitolium ad uocata concipienda et perficienda solemnia ire noluit omniaque per praetorem urbanum facta sunt quasi consules illic non essent  nec distulit caedem consobrini sed timens ne senatus ad alium quempiam se inclinaret si ille consobrinum occidisset iussit subito senatum urbe decedere omnesque quibus aut uehicula aut serui deerant subito proficisci iussit sunt cum alii per baiulos alii per fortuita animalia et mercede conducta ueherentur sabinum consularem uirum ad quem li  bros ulpicianus scripsit quod in urbe remansisset uocato centurione mollioribus uerbis iussit occidi sed centurio aure surdiori imperari sibi credidit ut urbe pelleretur itaque fecit sic uitium centurionis sabino saluti fuit remouit et ulpicianum iuris consultum ut bonum uirum et siluinum rhethorem quem magistrum caesaris fecerat et siluinus quidem occisus est ulpicianus uero reseruatus sed milites et maxime praetorianus uel scientes quod mala in alexandrum heliogabalus pararant uel quod sibi uiderent inuidiam fore ex alexandri amore inter se congressi sunt factaque conspiratione ad liberandam rem p primum conscii libidinum eius occisi sunt uario genere mortis cum alios uitalibus exemptis necarent alios ab ima parte perfoderent ut mors esset uitae consen tiens post hoc in eum impetus factus est atque in latrina ad quam confugerat occisus tractus deinde per publicum addita iniuria cadaueri est ut id in cloacam milites mitterent sed cum non caepisset cloaca fortuito per pontem aemilium adnexo pondere ne fluitaret in tiberim abiectum est ne umquam sepeliri posset tractum est cadauer eius etiam per circi spatia priusquam in tiberim praecipitaretur nomen eius id est antonini erasum est senatu iubente remansitque uarii heliogabali si quidem illud adfectato retinuerat  cum uult uideri filius antonini appellatus est post mortem tiberinus et tractatitius et inpurus et multa si quando ea erant designanda quae sub eo facta uidebantur solusque omnium principum et tractus est et in cloacam missus et in tiberim praecipitatus quod odio communi omnium contigit a quo speciatim cauere debent imperatores si quidem nec sepulchra mereantur qui amorem senatus populi ac militum non merentur opera publica ipsius praeter aedem heliogabali dei quem solem alii alii iouem dicunt et amphitheatri instaurationem post exustionem et lauacrum in uico sulpicio quod antoninus seueri filius coeperat nulla extant et lauacrum quidem antoninus caracallus dedicauerat et lauando et populum admittendo sed porticus defuerant quae postea ab hoc subditiuo antonino extructae sunt ab alexandro perfectae  hic ultimus antoninorum fuit quamuis cognomine postea gordianos multi antoninos putent qui antonii dicti sunt non antonini uita moribus improbitate ita odibilis ut eius senatus et nomen eraserit quem nec ego antoninum uocassem nisi causa cognitionis quae cogit plerumque dici ea etiam nomina quae sunt abolita occisa est cum eo et mater symiamira probrosissima mulier et digna filio cautumque ante omnia post antoninum heliogabalum ne umquam mulier senatum ingrederetur utique inferis eius caput dicaretur deuouereturque per quem id esset factum de huius uita multa in litteras missa sunt obscaena quae quia digna memoratu non sunt ea prodenda cen  sui quae ad luxuriam pertinebant quorum aliqua priuatus aliqua iam imperator fecisse perhibetur cum ipse priuatus diceret se apicium imperatorem uero  neronem othonem et uitellium imitari nam primus omnium priuatorum thoros aureis toralibus texit quia tunc ex antonini marci auctoritate id fieri licebat qui omnem apparatum imperatorium publice uendiderat deinde aestiua conuiuia coloribus exhibuit ut hodie prasinum uitreum alia alia die uenetum et deinceps exhiberet semper uariae per dies omnes aestiuos primus deinde authepsas argenteas habuit primus etiam caccabos uasa deinde centenaria argentea scalpta et nonnulla schematibus libidinosissimis inquinata et mastichatum et puleiatum et omnia haec quae nunc luxuria retinet primus inuenit nam rosatum ab aliis acceptum pinearum etiam adtritione modoratius reddidit denique haec genera poculorum ante heliogabalum non leguntur nec erat ei ulla uita nisi exquirere nouas uoluptates primus fecit de piscibus isicia primus de ostreis et lithostreis et aliis huiusmodi marinis conchis et lucustis et cammaris et scillis strauit et triclinia de rosa et lectos et porticus ac sic ea deambulauit idque omni florum genere liliis uiolis hyacinthis et narcissis hic non nisi unguento nobili aut croco piscinis infectis natauit nec cubuit in accubitis facile nisi his quae pilum leporinum haberent aut plumas perdicum subalares saepe culcitas mutans   senatum nonnumquam ita contempsit ut mancipia togata appellaret p r unius fundi cultorem sequestrem ordinem in nullo loco habens praefectum urbicum saepe post caenam ad potandum uocabat adhibitis et praefectis praetorio ita ut si recusarent magistri hofficiorum eos cogerent uoluit et per singulas urbis regiones praefectos urbi facere et ut essent in urbe quattuordecim et fecisset si uixisset     promoturus omnes turpissimos et ultimae professionis homines hic solido argento factos habuit lectos et tricliniares et cubiculares comedit saepius ad imitationem apicii calcanea camelorum et cristas uiuis gallinaceis demptas linguas pauonum et lusciniarum quod qui ederet a pestilentia tutus diceretur exhibuit et palatinis patinas ingentes extis mullorum refertas et cerebellis foenicopterum et perdicum ouis et cerebellis turdorum et capitibus psittacorum et fasianorum et pauonum barbas sane mullorum tantas iubebat exhiberi ut pro nasturtiis apiasteris et faselaribus et foeno graeco exhiberet plenis fabatariis et discis quod  praecipue stupendum est canes iecineribus anserum pauit habuit leones et leopardos exarmatos in deliciis quos edoctos per mansuetarios subito ad secundam et tertiam mensam iubebat accumbere ignorantibus cunctis quod exarmati essent ad pauorem ridiculum excitandum misit et uuas apamenas in praesepia equis suis et psittacis atque fasianis leones pauit et alia animalia exhibuit et sumina apruna per dies decem  tricena cottidie cum suis uuluis pisum cum aureis lentem cum cerauniis fabam cum electris orizam cum albis exhibens albas praeterea in uicem piperis piscibus et tuberibus conspersit oppressit in tricliniis uersatilibus parasitos suos uiolis et floribus sic ut animam aliqui efflauerint cum erepere ad summum non possent condito piscinas et solia temperauit et rosato atque absentato uulgum ad bibendum inuitauit et ipse cum populo tantum bibit ut in piscina eum bibisse intellegeretur uiso quod unus bibisset eunuchos pro apophoreitis dedit dedit quadrigas equos stratos mulos basternas et redas dedit et aureos mil lenos et centena pondo argenti sortes sane conuiuales scriptas in coclearibus habuit tales ut alius exiret decem camelos alius decem muscas alius decem libras auri alius decem plumbi alius decem strutiones alius decem oua pullina ut uere sortes essent et fata temptarentur quod quidem et ludis suis exhibuit cum et ursos decem et decem glires et decem lactucas et decem auri libras in sorte habuit primusque hunc morem sortis instituit quem nunc uidemus sed uere ad sortem scaenicos uocauit cum et canes mortuos et libram bubulae carnis haberet in sorte et item centum aureos et mille argenteos et centum folles aeris et alia talia quae populus tam libenter accepit ut eum postea im perare gratularentur fertur in euripis uino plenis nauales circenses exhibuisse pallia de oenanthio fudisse et elefantorum quattuor quadrigas in uaticano agitasse dirutis sepulchris quae obsistebant iunxisse etiam ca  melos quaternos ad currus in circo priuato spectaculo serpentes per marsicae gentis sacerdotes collegisse fertur eosque subito ante lucem ut solet populus ad ludos celebres conuenire effudisse multosque adflictos morsu et fuga usus est aurea omni tunica usus et purpurea usus et de gemmis persica cum grauari se diceret onere uoluptatis habuit et in calciamentis gemmas et quidem scalptas quod risum omnibus mouit quasi possent scalpturae nobilium artificum uideri in gemmis quae pedibus adhaerebant uoluit uti et diademate gemmato qui pulchrior fieret et magis ad feminarum uultum aptus quo et usus est domi fertur et promisisse foenicem conuiuiis uel pro eo libras auri mille ut imperaetorie eos dimitteret marinae aquae colymbos exhibuit in mediterraneis locis maxime eosdemque singulis amicis natantibus dimisit et iterum cum piscibus impleuit montem niuium in uirdiario domus aestate fecit aduectis niuibus ad mare piscem numquam comedit in longissimis a mari locis omnia marina semper exhibuit murenarum lactibus et luporum in locis mediterraneis rusticos pauit  pisces semper quasi in marina aqua cum colore suo coctos conditura ueneta comedit momentarias de rosato et rosis piscinas exhibuit et lauit cum omnibus suis caldarias de nardo exhibens idem in lucernis balsamum exhibuit idem mulieres numquam iterauit praeter uxorem lupanaria domi amicis clientibus et seruis exhibuit idem numquam minus centum sestertiis caenauit hoc est argenti libris triginta aliquando autem tribus milibus sestertium caenauit omnibus  supputatis quae inpendit caenas uero et uitellii et apicii uicit pisces se uiuariis suis bubus traxit per macellum transiens mendicitatem publicam fleuit parasitos ad rotam aquariam ligabat et cum uertigine sub aquas mittebat rursusque in summum reuoluebat eosque ixionios amicos uocauit strauit et saxis lacedaemoniis ac porphyreticis plateas in palatio quas antoninianas uocauit quae saxa usque ad nostram memoriam manserunt sed nuper erudita et exsecta sunt constituerat et columnam unam collocare ingentem ad quam ascenderetur intrinsecus ita ut in summo heliogabalum deum collocaret sed tantum saxum non inuenit cum id de thebaide adferre cogitaret  ebrios amicos plerumque claudebat et subito nocte leones et leopardos et ursos exarmatos immittebat ita ut expergefacti in cubiculo eodem leones ursos pardos cum luce uel quod est grauius nocte inuenirent ex quo plerique exanimati sunt multis uilioribus amicis folles pro accubitis sternebat eosque reflabat prandentibus illis ita ut plerumque subito sub mensis inuenirentur prandentes primus denique inuenit simma in terra sternere non in lectulis ut a pedibus utres per pueros ad reflandum spiritum soluerentur in mimicis adulteriis ea quae solent simulatos fieri effici ad uerum iussit meretrices a laenonibus cunctis redemit saepe et manumisit cum inter fabulas priuatas sermo esset ortus quanti herniosi esse possent in urbe roma iussit omnes notari eosque ad balneas suas exhiberi et cum hisdem  lauit nonnullis etiam honestis gladiatores ante conuiuium pugnantes sibi et pyctas frequenter exhibuit strauit sibi triclinium in summo lusorio et dum pranderet noxios et uenationes sibi exhibuit parasitis in secunda mensa saepe ceream caenam saepe ligneam saepe eburneam aliquando fictilem nonnumquam uel marmoream uel lapideam exhibuit ita ut omnia illis exhiberentur uidenda de diuersa materia quae ipse caenabat cum tantum biberent per singula fercula et manus quasi comedissent lauarent  primus romanorum holoserica ueste usus fertur cum iam subsericae in usu essent linteamen lotum numquam attigit mendicos dicens qui lineis lotis uterentur dalmaticatus in publico post caenam saepe uisus est gurgitem fabium et scipionem se appellans quod cum cum ea ueste esset cum qua fabius et cornelius a parentibus ad corrigendos mores adulescentes in publicum essent producti omnes de circo de theatro de stadio et omnibus locis et balneis meretrices collegit in aedes publicas et apud eas contionem habuit quasi militarem dicens eas commilitones disputauitque de generibus schematum et uoluptatum adhibuit in tali contione postea lenones exsoletos undique collectos et luxuriosissimos puerulos et iuuenes et cum ad meretrices muliebri ornatu processisset papilla eiecta ad exolectos habitu puerorum qui prostituuntur post contionem pronuntiauit his quasi militibus ternos aureos donatiuum petitque ab his ut a dis peterent ut alios haberet ipsis commendandos iocabatur sane ita cum seruis ut eos iuberet millena  pondo sibi aranearum deferre proposito praemio collegisseque dicitur decem milia pondo aranearum dicens et hinc intellegendum quam magna esset roma mittebat parasitis pro cellarios salaria annua uasa cum ranis et scorpiis et cum serpentibus et huiusmodi monstris claudebat in cuiuscemodi uasis infinitum musca rum apes mansuetas eas appellans quadrigas circensium in tricliniis et in porticibus sibi semper exhibuit pransitans et caenitans conuiuas senes agitare co        gens nonnullos honoratos iam imperatori iubebat sibi et decem milia murum exhiberi mille mustelas mille sorices dulciarios et lactarios tales habuit ut quaecumque coqui de diuersis edulibus exhibuissent uel structores uel pomarii illi modo de dulciis modo de lactariis exhiberent exhibuit parasitis caenas et de uitreis et nonnumquam tot picta mantelia in mensam mittebat his sedulibus picta quae adponerentur quot missus esset habiturus ita ut de acu aut de textili pictura exhiberentur nonnumquam tamen et tabulae illis pictae exhibebantur ita ut quasi omnia illis exhiberentur et tamen fame macerarentur miscuit gemmas pomis ac floribus iecit et per fenestram cibos totidem quot exhibuit amicis iusserat et canonem p r unius anni meretricibus lenonibus exoletis intramuranis dari extramuranis alio promisso cum eo tempore iuxta prouisionem seueri et bassiani septem annorum canon frumentarius romae esset  canes quaternos ingentes iunxit ad currum et sic est uectatus intra domum regiam idque priuatus in  agris suis fecit processit in publicum et quattuor ceruis iunctis ingentibus iuncxit sibi et leones matrem magnam se appellans iuncxit et tigres liberum sese uocans eodemque habitu agens quo dii pinguntur quos imitabantur aegyptios dracunculos romae habuit quos illi agathodaemonas uocant habuit et hippopotamos et crocodillum et rhinocerontem et omnia aegyptia quae per naturam sui exhiberi poterant struthocamelos exhibuit in caenis aliquotiens dicens praeceptum iudaeis ut ederent illud sane mirum uidetur quod dicitur ab eo factum ut de croco sigma strauerit cum summos uiros rogasset ad prandium pro eorum dignitate se dicens fenum exhibere transegit et dierum actus noctibus et nocturnos diebus aestimans hoc inter instrumenta luxuriae ita ut sero de somno surgeret et salutari inciperet mane autem dormire inceptaret amicis cottidie largiebatur nec quemquam facile indonatum relinquebat nisi quem frugi quasi perditum repperisset  habuit gemmata uehicula et aurata contemptis argentatis et eboratis et aeratis iuncxit et quaternas mulieres pulcherrimas et binas ad pambillum uel ternas et amplius et sic uectatus est sed plerumque nudus cum illum nudae traherent habuit et hanc consuetudinem ut octo caluos rogaret ad caenam et item octo luscos et item octo podagrosos octo surdos octo nigros octo longos et octo pingues cum capi non possent uno sigmate ut de his omnibus risus citaret donauit et argentum omne conuiuiis quod habuit in conuiuio et omnem appa  ratum poculorum idque saepius hydrogarum romanorum ducum primus publice exhibuit cum antea militaris mensa esset quam postea statim alexander reddidit proponebat praeterea his quasi themata ut iura noua dapibus condiendis inuenirent et cuius placuisset commentum ei dabat maximum praemium ita ut sericam uestem donaret quae tunc et in raritate uidebatur et in honore si cuius autem displicuisset iubebat ut semper id comesset quamdiu tamen melius inueniret semper sane aut inter flores sedit aut inter odores praetiosos amabat sibi praetia rerum maiora dici earum rerum quae mensae parabantur  orexin conuiuio hanc esse adserens pinxit se ut coppedinarium ut seplasiarium ut popinarium ut tabernarium ut lenonem idque totum domi semper et exercuit sescentorum strutionum capita una caena multis mensis exhibuit ad edenda cerebella exhibuit aliquando et tale conuiuium ut haberet uiginti et duo fercula ingentium epularum sed per singula lauarent et mulieribus uterentur et ipse et amici cum iure iurando quod efficerent uoluptatem celebrauit item tale conuiuium ut apud amicos singulos singuli missus appararentur et cum alter maneret in capitolio alter in palatio alter super aggerem alter in caelio alter trans tiberim et ut quisque mansisset tamen per ordinem in eorum domibus singula fercula ederentur ireturque ad omnium domos sic unum conuiuium uix toto die finitum est cum et lauarent per singula fercula et mulieribus uterentur sybariticum missum semper exhibuit ex oleo et garo quem quo anno sybaritae reppererunt et periecerunt dicitur et balneas fecisse multis locis ac semel lauisse atque statim destruxisse ne ex usu balneas haberet hoc idem de  domibus de praetoriis de zetis fecisse dicitur sed et haec et alia nonnulla fidem transeuntia credo esset ficta ab his qui in gratiam alexandri heliogabalum deformare uoluerunt  fertur et meretricem notissimam et pulcherrimam redemisse centum sestertiis eamque intactam uelut uirginem coluisse huic eidem priuato cum quidam diceret non times pauper fieri dixisse dicitur quid melius quam ut ipse mihi heres sim et uxori meae habuerat praeterea facultates a multis dimissas gratia patris idem filios se nolle dicebat ne quis ei frugi contingeret odores indicos sine carbonibus ad uaporandas zetas iubebat incendi iter priuatus numquam minus sexaginta uehiculis fecit auia sua uaria reclamante quod omnia perditurus esset imperator uero etiam sescenta uehicula dicitur duxisse adserens decem milibus camelorum persarum regem iter facere et neronem quingentis carrucis iter inisse causa uehiculorum erat lenonum lenarum meretricum exoletorum subactorum etiam bene uasatorum multitudo in balneis semper cum mulieribus fuit ita ut eas ipse psilothro curaret ipse quoque barbam psilothro accurans quodque pudendum dictu sit eodem quo mulieres accurabantur et eadem hora rasit et uirilia subactoribus suis adhibens nouaclum manu sua quo postea barbam fecit scobe auri porticum strauit et argenti dolens quod non posset et electri idque frequenter quacumque fecit inter pedibus usque ad equum uel carpentum ut fit hodie de aurosa harena  calciamentum numquam iterauit anulos etiam ne  gatur iterasse praetiosas uestes saepe conscidit ballenam cepit et appendit atque ad eius aestimationem ponderis pisces amicis exhibuit naues onustas mersit in portum magnanimitatis hoc esse dicens onus uentris auro excepit in myrrinis et onychis minxit idem dixisse fertur si habuero heredem dabo illi tutorem qui illum haec facere cogat quae ipse feci facturusque sum habuit etiam istam consuetudinem ut caenas sibi exhiberet tales ut una die nonnisi de fasianis totum ederet omnesque missus sola fasianorum carne strueret item alia die de pupillis alia de pisce illo et item illo alia de porcis alia de strutionibus alia de holeribus alia de pomis alia de dulciis alia de opere lactario saepe amicos suos cum aethiopibus aniculis inclusit nocturnis mansionibus et usque ad lucem detinuit cum pulcherrimas his diceret apparatas fecit hoc idem etiam de pueris et tunc ante philippum utpote licebat ridebat autem sic nonnumquam ut publice in theatro solus audiretur ipse cantauit saltauit ad tibias dixit tuba cecinit pandurizauit organo modulatus est fertur et una die ad omnes circi et theatri et amphitheatri et omnium urbis locorum meretrices tectus cucullione mulionico ne agnosceretur ingressus cum tamen omnibus meretricibus sine effectu libidinis aureos donaret  addens nemo sciat antoninus haec donat libidinum genera quaedam inuenit ut spinthrias ueterum imperatorum uinceret et omnis apparatus tiberii et caligulae et neronis norat  et praedictum eidem erat a sacerdotibus syris biothanatum se futurum parauerat igitur funes blatta et serico et cocco intortos quibus si necesse esset laqueo uitam finiret parauerat et gladios aureos quibus se occideret si aliqua uis urgeret parauerat et in cerauneis et in hyacinthis et in smaragdis uenena quibus se interimeret si quid grauius inmineret fecerat et altissimam turrem substratis aureis gemmatisque ante se tabulis ex qua se praecipitaret dicens                              etiam mortem suam pretiosam esse debere et ad speciem luxuriae ut diceretur nemo sic perisse sed nihil ista ualuerunt nam ut diximus et occisus est per scutarios et per plateas tractus est sordidissime per cloacas ductus et in tiberim submissus est hic finis antoninorum nomini in re p fuit scientibus cunctis istum antoninum tam uita falsum fuisse quam nomine  mirum fortasse cuipiam uideatur constantine uenerabilis quod haec clades quam rettuli loco principum fuerit et quidem prope triennio ita nemo in re p tum fuit qui istum a gubernaculis romanae maiestatis abduceret cum neroni uitellio caligulae ceterisque huius modi numquam tyrannicida defuerit sed primum omnium ipse ueniam peto quod haec quae apud diuersos repperi litteris tradidi cum multa improba reticuerim et quae ne dici quidem sine maximo pudore possunt ea uero quae dixi praetextu uerborum adhibito quantum potui texi deinde illud quod clementia tua solet dicere credidi esse respicien  dum imperatorem esse fortunae est nam et minus boni reges fuerunt et pessimi agendum uero quod pietas tua solet dicere ut sint imperio digni quos ad regendi necessitatem uis fatalis adduxerit et quoniam hic ultimus antoninorum fuit neque postea hoc nomen in re p loco principum frequentatum est etiam illud addendum est ne quis error oriatur cum duos gordianos narrare coepero patrem et filium qui se de antoninorum genere dici uolebant non nomen in illis primum fuit sed praenomen deinde ut in plerisque libris inuenio antoni dicti sunt non antonini  haec sunt de heliogabalo cuius uitam me inuitum et retractantem ex graecis latinisque collectam scribere ac tibi offerre uoluisti cum iam aliorum ante tulerimus scribere autem ordiar qui post sequentur quorum alexander optimus et cum cura dicendus est annorum tredecim princeps semestres alii et uix annui et bimi aurelianus praecipuus et horum omnium decus auctor tui generis claudius de quod uereor ad clementiam tuam scribens uera dicerent ne maliuolis adulator uidear esse sed absoluar contra liuorem inproborum cum et apud alios clarum esse perspexerint his iungendi sunt diocletianus aurei parens saeculi et maximianus ut uulgo dicitur ferrei ceterique ad pietatem tuam te uero auguste uenerabilis multis paginis hisdemque disertioribus illi prosequentur quibus id felicior natura detulerit his addendi  sunt licinius seuerus alexander atque maxentius quorum omnium ius in dicionem tuam uenit sed ita ut nihil eorum uirtuti derogetur non enim ego id faciam quod plerique scriptores solent ut de his detraham qui uicti sunt cum intellegam gloriae tuae accedere si omnia de illis quae bona in se habuerint uera praedicaro 