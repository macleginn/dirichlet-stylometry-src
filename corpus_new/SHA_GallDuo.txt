trebelli pollionis gallieni duo capto ualeriano enimuero unde incipienda est gallieni uita nisi ab eo praecipue malo quo eius uita depraessa est nutante re p cum odenatus iam orientis cepisset imperium gallienus comperta patris captiuitate gauderet uagabantur exercitus murmurabant    duces erat omnium    maeror quod    imperator    romanus in persida seruiliter teneretur       ior omnium    quod gallienus na    pater facto sic    moribus re p    perdiderat gallieno igitur et uolusiano conss  macrianus et ballista in unum coeunt exercitus reliquias conuocant et cum romanum in oriente nutaret imperium quem facerent imperatorem requirunt gallieno tam neglegenter se agente ut eius ne mentio quidem apud exercitum fieret placuit denique ut macrianum cum filiis suis imperatores dicerent ac rem p defensandam capesserent       sic igitur    delatum est    imperium       macriano    causae macriano    imperandi cum filiis haec fuerunt primum quod nemo eo tempore sapientior ducum habebatur nemo ad res regendas aptior deinde ditissimus et qui priuatis posset fortunis publica explere dispendia huc accedebat quod liberi eius fortissimi iuuenes tota mente in bellum ruebant ut essent legionibus exemplo ad omnia    militaria  ergo macrianus    undique auxilia    petit occupatis a se    partibus quas ipse    posuerat ita ut    imperium    hoc bellum instruxit    cum par esset omnibus    quae contra eum po  terant cogitari idem macrianus pisonem unum ex nobilibus ac principibus senatus ad achaiam destinauit ob hoc ut ualentem qui illic proconsulari imperio rem p gubernabat opprimeret sed ualens comperto quod piso contra se ueniret sumpsit imperium piso igitur in thessaliam se recepit ubi missis a ualente militibus cum plurimis interfectus est ipse quoque imperator appellatus cognomento thessalicus hsed macrianus retento in oriente uno ex filiis pacatis iam rebus asiam primum uenit illyricum petit in illyrico cum aureoli imperatoris qui contra gallienum imperium sumpserat duce domitiano nomine manum conseruit unum ex filiis secum habens et triginta milia militum ducens sed uictus est macrianus cum filio macriano nomine deditusque omnis exercitus aureolo imperatori  turbata interim re p toto penitus orbe terrarum ubi odenatus comperit macrianum cum filio interemptum regnare aureolum gallienum remissius rem gerere festinauit ad alterum filium macriani cum exercitu si hoc daret fortuna capiendum sed hi qui erant cum filio macriani quieto nomine consentientis odenato auctore praefecto macriani ballista iuuenem occiderunt missoque per murum corpore odenato se omnes astatim dediderunt totius prope igitur orientis factus est odenatus imperator cum illyricum teneret aureolus romam gallienus idem ballista  multos emisenos ad quos confugerant macriani milites cum quieto et thesaurorum custodem interfecit ita ut ciuitas paene deleretur odenatus inter haec quasi gallieni partes ageret cuncta eidem nuntiari ex ueritate faciebat sed gallienus cognito quod macrianus cum suis liberis esset occisus quasi securus rerum ac patre iam recepto libidini et uoluptati se dedidit ludos circenses ludosque scaenicos ludos gymnicos ludiariam etiam uenationem et ludos gladiatorios dedit populumque quasi uictorialibus diebus ad festiuitatem ac plausum uocauit et cum plerique patris eius captiuitatem maererent ille specie decoris quod pater eius uirtutis studio deceptus uideretur supra modum laetatus est constabat autem censuram parentis eum ferre non potuisse uotiuumque illi fuisse quod inminentem ceruicibus suis grauitatem patriam non haberet  per idem tempus aemilianus apud aegyptum sumpsit imperium occupatisque horreis multa oppida malo famis praessit sed hunc dux gallieni theodotus conflictu habito cepit atque imperatori       u uiuum transmisit aegyptus enim    data est       aemiliano    a    strangu  lato    milites    uitum est    ribus cum gallienus in luxuria et inprobitate persisteret cumque ludibriis et helluationi uacaret neque aliter rem p gereret quam cum pueri fingunt per ludibria potestates galli quibus insitum est leues ac degenerantes a uirtute romana et luxuriosos principes ferre non posse postumum ad imperium uocarunt exercitibus quoque consentientibus quod occupatum imperatorem libidinibus quaerebantur contra hunc gallienus    exercitum duxit cumque urbem in quam iuerat    postumus obsidere    re coepisset       defendentibus gallis gallienus muros circumiens sagitta ictus est nam per annos septem postumus imperauit et gallias ab omnibus circumfluentibus barbaris ualidissime uindicauit his coactus malis gallienus pacem cum aureliolo facit oppugnandi postumi studio longoque bello tracto per diuersas obsidiones ac proelia rem modo feliciter modo infeliciter gerit accesserat praeterea his malis quod scythae bithyniam inuaserant ciuitatesque deleuerant denique astacon tum quae nicomedia postea dicta est                                             incensuram grauiter uastauerunt denique quasi coniuratione totius mundi concussis orbis partibus etiam in siciliam quasi quoddam seruile bellum extitit latronibus euagantibus qui uix oppressi sunt  et haec omnia gallieni contemptu fiebant neque enim quicquam est ad audaciam malis ad splendonorem bonis promtius quam cum uel malus timetur uel dissolutus contemnitur imperator gallieno et faustiano conss inter tot bellicas clades etiam terrae motus grauissimus fuit et tenebrae per multos dies auditum praeterea tonitruum terra mugiente non ioue tonante quo motu ipsae multae fabricae deuoratae sunt cum habitatoribus multi terrore emortui quod quidem malum tristius in asiae urbibus fuit mota est et roma mota libya hiatus terrae plurimis in locis fuerunt cum aqua salsa in fossis appareret maria etiam multas urbes occuparunt pax igitur deum quaesita inspectis sibyllae libris factumque ioui salutari ut praeceptum fuerat sacrificium nam et pestilentia tanta extiterat uel romae uel in achaicis urbibus ut uno die quinque milia hominum pari morbo perirent saeuiente fortuna cum hinc terrae motus inde hiatus soli ex diuersis partibus pestilentia orbem romanum uastaret capto ualeriano gallis parte maxima opsessis cum bellum odenatus inferret cum aureolus perurgeret    cum aemilianus aegyptum occupas  set gothorum pars    a quo dictum est superius gothis inditum est occupatis thraciis macedoniam uastauerunt thessalonicam obsederunt neque usquam quies mediocriter salutem ostentata est quae omnia contemptu ut saepius diximus gallieni fiebant hominis luxuriosissimi et si esset securus ad  omne dedecus paratissimi pugnatum est in achaia marciano duce contra eosdem gothos unde uicti per achaeos recesserunt scythae autem hoc est pars gothorum asiam uastabant etiam templum lunae ephesiae dispoliatum et incensum est cuius operis fama satis nota per populos pudet prodere inter haec tempora cum ista gererentur quae saepe gallienus malo generis humani quasi per iocum dixerit nam cum ei nuntiatum esset aegyptum desciuisse dixisse fertur quid sine lino aegyptio esse non possumus cum autem uastatam asiam et elementorum concussisionibus et scytharum incursionibus comperisset quid inquit sine afronitris esse non possum perdita gallia risisse ac dixisse perhibetur num atrabaticis sagis tuta res p est sic denique de omnibus partibus mundi cum eas amitteret quasi detrimentis uilium ministeriorum uideretur affici io  caebatur ac ne quid mali deesset gallieni temporibus byzantiorum ciuitas clara naualibus bellis claustrum ponticum per eiusdem gallieni milites ita omnis uastata est ut prorsus nemo superesset denique nulla uetus familia apud byzantios inuenitur nisi si aliquis peregrinatione uel militia occupatus euasit qui  antiquitatem generis nobilitatemque repraesentet contra postumum igitur gallienus cum aureolo et claudio duce qui postea imperium optinuit principem generis constanti caesaris nostri bellum iniit et cum multis auxiliis postumus iuuaretur celticis atque francicis in bellum cum uictorino processit cum quo imperium participauerat uictrix gallieni pars fuit pluribus proeliis euentuum uariatione decursis erat in gallieno subitae uirtutis audacia nam aliquando iniuriis grauiter mouebatur denique ad uindictam byzantiorum processit et cum non putaret recipi se posse muris receptus alia die omnes milites inermes armatorum corona circumdatos interemit fracto foedere quod promiserat per eadem tempora etiam scythae in asia romanorum ducum uirtute ac ductu uastati ad propria recesserunt interfectis sane militibus apud byzantium gallienus quasi magnum aliquid gessisset romam cursu rapido conuolauit conuocatisque patribus decennia celebrauit nouo genere ludorum noua specie pomparum exqui sito genere uoluptatum iam primum inter togatos patres et equestrem ordinem albatos milites et omni populo praeeunte seruis etiam prope omnium et mulieribus cum cereis facibus et lampadis praecedenti  bus capitolium petit praecesserunt etiam altrinsecus centeni albi boues cornuis auro iugatis et dorsualibus sericis discoloribus praefulgentes agnae candentes ab utraque parte ducentae praecesserunt et decem elefanti qui tunc erant romae mille ducenti gladiatores pompabiliter ornati cum auratis uestibus matronarum mansuaetae ferae diuersi generis ducentae ornatu quam maximo affectae carpenta cum mimis et omni genere histrionum pugilles flacculis non ueritate pugillantes cyclopea etiam luserunt omnes apenarii ita ut miranda quaedam et stupenda monstrarent omnes uiae ludis strepituque et plausibus personabant ipse medius cum picta toga et tunica palmata inter patres ut diximus omnibus sacerdotibus praetextatis capitolium petit hastae auratae altrinsecus quingenae uexilla centena praeter ea quae collegiorum erant dracones et signa templorum omniumque legionum ibant ibant praeterea gentes simulatae ut gothi sarmatae franci persae ita ut non minus quam duceni  globis singulis ducerentur hac pompa homo ineptus eludere se credidit populum romanum sed ut sunt romanorum facetiae alius postumo fauebat alius regiliano alius aureolo aut aemiliano alius saturnino nam et ipse iam imperare dicebatur inter haec ingens quaerella de patre quem inultum filius liquerat et quem externi utcumque uindicauerant nec tamen gallienus ad talia mouebatur obstupefacto uoluptatibus corde sed ab his qui circum eum erant requirebat ecquid habemus in prandio ecquae uoluptates paratae sunt et qualis cras erit scaena qualesque cir  censes sic confecto itinere celebratisque hecatombiis ad domum regiam redit conuiuiisque et epulis decursis alios dies uoluptatibus publicis deputabat praetereundum non est haud ignobile facetiarum genus nam cum grex persarum quasi captiuorum per pompam rem ridiculam duceretur quidam scurrae miscuerunt se persis diligentissime scrutantes omnia atque unius cuiusque uultum mira inhiatione rimantes a quibus cum quaereretur quidnam ageret illa insolentia illi responderunt patrem principis quaerimus quod cum ad gallienum peruenisset non pudore non maerore non pietate commotus est scurrasque iussit uiuos exuri quod populus factum tristius quam quisquam aestimat tulit milites uero ita doluerunt ut non multo post uicem redderent  gallieno et saturnino conss odenatus rex palmyrenorum optinuit totius orientis imperium idcirco praecipue quod se fortibus factis dignum tantae maiestatis infulis declarauit gallieno aut nullas aut luxuriosas aut ineptas et ridiculas res agente denique statim bellum persis in uindictam ualeriani quam eius filius neglegebat indixit nisibin et charras statim occupat tradentibus sese nisibenis atque charrenis et increpantibus gallienum nec defuit tamen reuerentia odenati circa gallienum nam captos satrapas insultandi prope gratia et ostentandi sui ad eum misit qui cum romam deducti essent uincente odenato triumphauit gallienus nulla mentione patris facta quem ne inter deos quidem nisi coactus rettulit cum mortuum  audisset sed adhuc uiuentem nam de illius morte falso compererat odenatus autem ad ctesifontem parthorum multitudinem obsedit uastatisque circum omnibus locis innumeros homines interemit sed cum satrapae omnes ex omnibus regionibus illuc defensionis communis gratia conuolassent fuerunt longa et uaria proelia longior tamen romana uictoria et cum nihil aliud ageret nisi ut ualerianum odenatus liberaret instabat cottidie ac locorum difficultatibus in  alieno solo imperator optimus laborabat dum haec apud persas geruntur scythae in cappadociam peruaserunt illic captis ciuitatibus bello etiam uario diu          acto se ad bithyniam contulerunt quare milites iterum de nouo imperatore faciendo cogitarunt quos omnes gallienus more suo cum placare atque ad gratiam suam reducere non posset occidit cum tamen sibi milites dignum principem quaererent gallienus apud athenas archon erat id est summus magistratus uanitate illa qua et ciuis adscribi desiderabat et sacris omnibus interesse quod neque hadrianus in summa felicitate neque antoninus in adulta fecerat pace cum tanto studio graecarum ducti sint litterarum ut raro aliquibus doctissimis magnorum arbitrio cesserint uirorum areopagitarum praeterea cupiebat ingeri numero contempta prope re p fuit enim gallienus quod negari non potest oratione poemate atque omnibus artibus clarus huius illud est episthalamiono quod inter centum poetas praecipuum fuit nam cum fratrum suorum filios  iungeret et omnes poetae graeci latinique episthalamia dixissent idque per dies plurimos ille cum manus sponsorum teneret ut quidam dicunt saepius ita dixisse fertur ite agite o pueri pariter sudate medullis omnibus inter uos non murmura uestra columbae brachia non hederae non uincant oscula conchae longum est eius uersus orationesque conectere quibus suo tempore tam inter poetas quam inter rhethores emicuit sed aliud in imperatore quaeritur aliud in oratore uel poeta flagitatur  laudatur sane eius optimum factum nam consulatu ualeriani fratris sui et lucilli propinqui ubi comperit ab odenato persas uastatos redactam nisibin et carras in potestatem romanam omnem mesopotamiam nostram denique ctesifontem esse peruentum fugisse regem captos satrapas plurimos persarum occisos odenatum participato imperio augustum uocauit eiusque monetam qua persas captos traheret cudius iussit quod et senatus et urbs et omnis aetas gratanter accepit fuit praeterea idem ingeniosissimus cuius ostendendi acuminhis scilicet pauca libet ponere nam cum taurum ingentem in ha  renam misisset exissetque ad eum feriendum uenator neque productum decies potuisset occidere coronam uenatori misit mussanctibusque cunctis quid rei esset quod homo ineptissimus coronaretur ille per curionem dici iussit taurum totiens non ferire difficile est idem cum quidam gemmas uitreas pro uiteris uendidisset eius uxori atque illa re prodita uindicari uellet subripi quasi ad leonem uenditorem iussit deinde e cauea caponem emitti mirantibusque cunctis rem tam ridiculam per curionem dici iussit inposturam fecit et passus est deinde negotiatorem dimisit occupato tamen odenato bello persico gallieno rebus ineptissimis ut solebat incubante scythae nauibus factis heracleam peruenerunt atque inde cum praeda in solum proprium reuerterunt quamuis multi naufragio perierint nauali bello superati sint  per idem tempus odenatus insidiis consobrini sui interemptus est cum filio herode quem et ipsum imperatorem appellauerat cum zenobia uxor eius quod paruuli essent filii eius qui supererant therennianus et timolaus ipsa suscepit imperium diuque rexit non muliebriter neque more femineo sed non solum gallieno quo quae uirgo melius imperare potuisset uerum etiam multis imperatoribus fortius atque solertius gallienus sane ubi ei nuntiatum odenatum interemptum bellum persis ad seram nimis uindictam  patris parauit collectisque per heraclianum ducem militibus sollertis principis rem gerebat qui tamen heraclianus cum contra persas profectus esset a palmyrenis uictus omnes quos parauerat milites perdidit zenobia palmyrenis et orientalibus plerisque uiriliter imperante inter haec scythae per euxinum nauigantes histrum ingressi multa grauia in solo romano fecerunt quibus compertis gallienus cleodamum et athenaeum byzantios instaurandis urbibus muniendisque praefecit pugnatumque est circa pontum et a byzantiis ducibus uicti sunt barbari ueneriano item duce nauali bello gothi superati sunt cum ipse uenerianus militaris perit morte atque inde cyzicum et asiam deinceps achaiam omnem uastarunt et ab atheniensibus duce dexippo scriptore horum temporum uicti sunt unde pulsi per epirum machedoniam moesiam peruagati sunt gallienus interea uix excitatus publicis malis gothis uagantibus per illyricum occurrit et fortuito plurimos interemit quo comperto scythae facta carragine per montem gessacem fugere sunt conati omnes inde scythas marcianus uaria bellorum fortuna    quae omnes scythas ad rebellionem excitarunt  et haec quidem heracliani ducis erga rem p deuotio fuit uerum cum gallieni tantam improbitatem ferre non possent consilium inierunt marcianus et heraclianus ut alter eorum imperium caperet        et claudius quidem ut suo dicemus loco uir omnium optimus electus est qui consilio non adfuerat eaquae apud cunctos reuerentia ut iuste dignus uideretur imperio quemadmodum postea conprobatum est is enim est claudius a quo constantinus uigilissimus caesar originem ducit fuit isdem socius in appetendo imperio quidam ceronius siue cecropius dux dalmatarum qui eos et urbanissime et prudentissime adiuuit sed cum imperium capere uiuo gallieno non possent huius modi eum insidiis adpetendum esse duxerunt ut labem inprobissimam malis fessa re p a gubernaculis humani generis dimouerent ne diutius theatro et circo addicta res p per uoluptatum deperiret inlecebras insidiarum genus fuit tale gallienus ab aureolo qui principatum inuaserat dissidebat sperans cottidie grauem et intolerabilem tumultuarii imperatoris aduentum hoc scientes marcianus et cecropius subito gallieno iusserant nuntiari aureolum iam uenire ille igitur militibus cogitatis quasi certum processit ad proelium atque ita missis percussoribus interemptus est et quidem cecropii dalmatarum ducis gladio gallienus dicitur esse percussus ut quidam ferunt circa mediolanium ubi continuo et frater eius ualerianus est interemptus quem multi augustum multi caesarem multi neutrum fuisse dicunt quod ueri simile non est si quidem capto iam ualeriano scriptum inuenimus in fastis ualeriano imperatore consule quis igitur alius potuit esse ualerianus nisi gallieni frater constat de genere non satis tamen constat de dignitate uel ut coeperunt alii loqui de maiestate   occiso igitur gallieno seditio ingens militum fuit cum spe praedae ac publicae uastationis imperatorem sibi utilem necessarium fortem efficacem ad inuidiam faciendam dicerent raptum quare consilium principum fuit ut milites eius quo solent placari genere sedarentur promissis itaque per marcianum aureis uicenis et acceptis nam praesto erat thesaurorum copia gallienum tyrannum militari iudicio in fastos publicos rettulerunt sic militibus sedatis claudius uir sanctus ac iure uenerabilis et bonis omnibus carus amicus patriae amicus legibus acceptus senatui populo bene cognitus accepit imperium  haec uita gallieni fuit breuiter a me litteris intimata qui natus abdomini et uoluptatibus dies ac noctes uino et stupris perdidit orbem terrarum uiginti prope per tyrannos uastari fecit ita ut etiam mulieres illo melius imperarent ac ne eius praetereatur miseranda solertia ueris tempore cubicula de rosis fecit de pomis castella composuit uuas triennio seruauit hieme summa melones exhibuit mustum quem ad modum toto anno haberetur docuit ficos uirides et poma ex arboribus recentia semper alienis mensibus praebuit mantelibus aureis semper strauit gemmata uasa fecit eademque aurea crinibus suis auri scobem aspersit radiatus saepe processit cum clamyde purpurea gemmatisque fibulis et aureis romae uisus est ubi semper togati principes uidebantur purpuream tunicam auratamque uirilem eandemque manica                                       tam habuit gemmato baltheo usus est corrigias gemmeas adnexuit cum campagos reticulos appellaret conuiuatus in publico est  congiariis populum molliuit senatui sportulam sedens erogauit matro  nas ad consilaium suum rogauit isdemque manum sibi osculantibus quaternos aureos sui nominis dedit  ubi de ualeriano patre comperit quod captus esset id quod philosophorum optimus de filio amisso dixisse fertur sciebam me genuisse mortalem nec defuit an ille sic dixit sciebam patrem meum esse mortalem nec defuit annius cornicula qui eum quasi constantem principem falsus sua uoce laudaret peior tamen ille qui credidit saepe ad tibicinem processit ad organum se recepit cum processui et recessui cani iuberet lauit ad diem septimo aestate uel sexto hieme secundo uel tertio bibit in aureis semper poculis aspernatus uitrum ita ut diceret nil esse communius semper uina uariauit neque umquam in uno conuiuio ex uno uino duo pocula bibit concubinae in eius tricliniis saepe accubuerunt mensam secundam scurrarum et mimorum semper prope habuit cum iret ad hortos nominis sui omnia palatina officia sequebantur ibant et praefecti et magistri officiorum omnium adhibebanturque conuiuiis et natationibus lauabant simul cum principe admittebantur saepe etiam mulieres cum ipso pulchrae puellae cum illis anus deformes et iocularia saepe dicebat cum orbem terrarum undique perdidisset  fuit tamen nimiae crudelitatis in milites nam et terna milia et quaterna militum singulis diebus occidit  statuam sibi maiorem colosso fieri praecepit solis habitu sed ea inperfecta perit tam magna denique coeperat fieri ut duplex ad colossum uideretur poni autem illam uoluerat in summo esquiliarum monte ita ut hastam teneret per cuius scapum infans ad summum posset ascendere sed et claudio et aureliano deinceps stulta res uisa est si quidem etiam equos et currum fieri iusserat pro qualitate statuae atque in altissima base poni porticum flamminiam usque ad pontem moluium et ipse parauerat ducere ita ut tetrastichae fierent ut autem alii dicunt pentasthichae ita ut primus ordo pilas haberet et ante se columnas cum statuis secundus et tertius et deinceps dia tessarwn columnas longum est eius cuncta in litteras mittere quae qui uolet scire legat palfurium suram qui ephemeridas eius uitae composuit nos ad saloninum reuertamur  saloninus gallienus hic gallieni filius fuit nepos ualeriani de quo quidem prope nihil est quod dignum quod in litteras mittatur nisi quod nobiliter natus educatus regie occisus deinde non sua sed patris causa de huius nomine magna est ambiguitas nam multi eum gallienum multi saloninum historiae prodiderunt et qui saloninum idcirco quod apud salonas natus esset cognominatum ferunt qui autem gallienum patris nomine cognominatum et aui gallieni summi quondam in re p uiri fuit denique hactenus statua in pede  monticis romulei hoc est ante sacram uiam inter templum faustinae ac uestam ad arcum fabianum quae haberet inscriptum gallieno iuniori salonino additum ex quo eius nomen intellegi poterit transisse decennium imperii gallienum satis clarum est quod idcirco addidit quia multi eum imperii sui anno nono perisse dixerunt fuisse autem et alios rebelliones sub eodem proprio dicemus loco si quidem placuit uiginti tyrannos uno uolumine includere idcirco quod nec multa de his dici possunt et in gallieni uita pleraque iam dicta sunt et haec quidem de gallieno hoc interim libro dixisse sufficiet nam et multa iam in ualeriani uita dicta sunt multa in libro qui de triginta tyrannis inscribendus est iam loquemur quae iterari ac saepius dici minus utile uidebatur huc accedit quod quaedam etiam studiose praetermisi ne eius posteri multis re bus editis laederentur scis enim ipse quales homines cum his qui aliqua de maioribus eorum scripserint quantum gerant bellum nec ignota esse arbitror quae dixit marcus tullius in hortensio quem ad exemplum protreptici scripsit unum tamen ponam quod iucunditatem quandam sed uulgarem habuit morem tamen nouum fecit nam cum cingula sua plerique militantium qui ad conuiuium uenerant ponerent hora conuiuii saloninus puer siue gallienus his auratos costilatosque balteos rapuisse perhibetur et cum esset  difficile in aula palatina requirere quod perisset ac tacitis uulitibus uiri detrimenta pertulissent postea rogati ad conuiuium cincti adcubuerunt cumque ab his quaereretur cur non soluerent cingulum respondisse dicuntur salonino deferimus atque hinc tractum morem ut deinceps cum imperatore cincti discumberent negare non possum aliunde plerisque uideri huius rei ortum esse morem dicunt militare prandium quod dictum est parandium ab eo quod ad bellum milites paret a cinctis initum cui rei argumentum est quod a discinctis etiam cum imperatore caenatur quae idcirco posui quia digna et memoratu uidebantur et cognitu  nunc transeamus ad uiginti tyrannos qui gallieni temporibus contemptu mali principis extiterunt de quibus breuiter et pauca dicenda sunt neque enim digni sunt eorum plerique ut uolumen talium hominum saltim nominibus occuparetur quamuis aliqui non parum in se uirtutis habuisse uideantur multum etiam rei p profuisse tam uariae item opiniones sunt de salonini nomine ut qui se uerius putet dicere a matre sua salonina appellatum esse    quamuis perdite dilexit piparam nomine barbaram regis filiam    gallienus cum suis semper flauo crinem condit de annis autem gallieni et ualeriani ad imperium pertinentibus adeo incerta traduntur ut cum quin  decim annos eosdem imperasse constet id est gallienus usque ad quintum decimum peruenisset ualerianus uero sexto sit captus alii nouem annis uix decem alii etiam gallienum imperasse in litteras mittant cum constet et decennalia romae ab eodem celebrata et post decennalia gothos ab eo uictos cum odenato pacem factam cum aureolo initam esse concordiam pugnatum contra postumum contra lollianum multa etiam ab eo gesta quae ad uirtutem plura tamen quae ad dedecus pertinebant nam et semper noctibus popinas dicitur frequentasse et cum lenonibus mimis scurrisque uixisse 