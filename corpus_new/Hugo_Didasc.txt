omnium expetendorum prima est sapientia in qua perfecti boni forma consistit sapientia illuminat hominem ut seipsum agnoscat qui ceteris similis fuit cum se prae ceteris factum esse non intellexit immortalis quippe animus sapientia illustratus respicit principium suum et quam sit indecorum agnoscit ut extra se quidquam quaerat cui quod ipse est satis esse poterat scriptum legitur in tripode apollinis gnoti seauton id est cognosce te ipsum quia nimirum homo si non originis suae immemor esset omne quod mutabilitati obnoxium est quam sit nihil agnosceret probata apud philosophos sententia animam ex cunctis naturae partibus asserit esse compactam et timaeus platonis ex diuidua et indiuidua mixtaque substantia itemque eadem et diuersa et ex utroque commixta natura quo uniuersitas designatur entelechiam formauit ipsa namque et initia et quae initia consequuntur capit quia et inuisibiles per intelligentiam rerum causas comprehendit et uisibiles actualium formas per sensuum passiones colligit sectaque in orbes geminos motum glomerat quia siue per sensus ad sensibilia exeat siue per intelligentiam ad inuisibilia ascendat ad seipsam rerum similitudines trahens regyrat et hoc est quod eadem mens quae uniuersorum capax est ex omni substantia atque natura quo similitudinis repraesentet figuram coaptatur pythagoricum namque dogma erat similia similibus comprehendi ut scilicet anima rationalis nisi ex omnibus composita foret nullatenus omnia comprehendere posset secundum quod dicit quidam

      terram terreno comprehendimus aethera flammis
      humorem liquido nostro spirabile flatu

nec tamen existimare debemus uiros in omni rerum natura peritissimos hoc de simplici essentia sensisse quod ulla se partium quantitate distenderet sed ut apertius mirabilem eius demonstrarent potentiam dicebant ex omnibus naturis constare non secundum compositionem sed secundum compositionis rationem neque enim haec rerum omnium similitudo aliunde aut extrinsecus animae aduenire credenda est sed ipsa potius eam in se et ex se natiua quadam potentia et propria uirtute capit nam sicut uarro in periphysion dicit non omnis uarietas extrinsecus rebus accidit ut necesse sit quidquid uariatur aut amittere aliquid quod habuit aut aliquid aliud et diuersum extrinsecus quod non habuit assumere uidemus cum paries extrinsecus adueniente forma imaginis cuiuslibet similitudinem accipit cum uero impressor metallo figuram imprimit ipsum quidem non extrinsecus sed ex propria uirtute et naturali habilitate aliud iam aliquid representare incipit sic nimirum mens rerum omnium similitudine in signita omnia esse dicitur atque ex omnibus compositionem suscipere non integraliter sed uirtualiter atque potentialiter continere et haec est illa naturae nostrae dignitas quam omnes aeque naturaliter habent sed non omnes aeque nouerunt animus enim corporeis passionibus consopitus et per sensibiles formas extra semetipsum abductus oblitus est quid fuerit et quia nil aliud fuisse se meminit nil praeter quod uidetur esse credit reparamur autem per doctrinam ut nostram agnoscamus naturam et ut discamus extra non quaerere quod in nobis possumus inuenire summum igitur in uita solamen est studium sapientiae quam qui inuenit felix est et qui possidet beatus

  


primus omnium pythagoras studium sapientiae philosophiam nuncupauit maluitque philosophos dici nam antea sophos id est sapientes dicebantur pulchre quidem inquisitores ueritatis non sapientes sed amatores sapientiae uocat quia nimirum adeo latet omne uerum ut eius amore quantumlibet mens ardeat quantumlibet ad eius inquisitionem assurgat difficile tamen ipsam ut est ueritatem comprehendere queat philosophiam autem earum rerum quae uere essent suique immutabilem substantiam sortirentur disciplinam constituit est autem philosophia amor et studium et amicitia quodammodo sapientiae sapientiae uero non huius quae in ferramentis quibusdam et in aliqua fabrili scientia notitiaque uersatur sed illius sapientiae quae nullius indigens uiuax mens et sola rerum primaeua ratio est est autem hic amor sapientiae intelligentis animi ab illa pura sapientia illuminatio et quodammodo ad seipsam retractio atque aduocatio ut uideatur sapientiae studium diuinitatis et purae mentis illius amicitia haec igitur sapientia cuncto animarum generi meritum suae diuinitatis imponit et ad propriam naturae uim puritatemque reducit hinc nascitur speculationum cogitationumque ueritas et sancta puraque actuum castimonia quoniam uero humanis animis hoc excellentissimum bonum philosophiae comparatum est ut uiae filo quodam procedat oratio ab ipsis animae efficientiis ordiendum est

  

triplex omnino animae uis in uegetandis corporibus deprehenditur quarum una quidem uitam solum corpori subministrat  ut nascendo crescat alendoque subsistat alia uero sentiendi iudicium praebet tertia ui mentis et ratione subnixa est quarum quidem primae id officium est ut creandis nutriendis alendisque corporibus praesto sit nullum uero praestet rationis sensusue iudicium haec autem est herbarum atque arborum et quidquid terrae radicitus affixum tenetur secunda uero composita atque coniuncta est ac primam sibi sumens et in partem constituens uarium de quibus potest capere ac multiforme iudicium capit omne enim animal quod sensu uiget idem et nascitur et nutritur et alitur sensus uero diuersi sunt et usque ad quinarium numerum crescunt ita quidquid tantum alitur non etiam sentit  quidquid uero sentire potest etiam alitur ei prima quoque uis animae nascendi scilicet atque nutriendi probatur esse subiecta quibus uero sensus adest non tantum eas rerum capiunt formas quibus sensibili corpore feriuntur praesente sed abscedente quoque sensu sensibilibusque sepositis cognitarum sensu formarum imagines tenent memoriamque conficiunt et prout quodque animal ualet longius breuiusque custodit sed eas imaginationes confusas atque ineuidentes sumunt ut nihil ex earum coniunctione ac compositione efficere possint atque idcirco meminisse quidem nec aeque omnia amissam uero obliuionem recolligere ac reuocare non possunt futuri uero his nulla cognitio est sed uis animae tertia quae secum priores  alendi ac sentiendi trahit hisque uelut famulis atque obedientibus utitur eadem tota in ratione est constituta eaque uel in rerum praesentium firmissima conclusione uel in absentium intelligentia uel in ignotarum inquisitione uersatur haec tantum humano generi praesto est quae non solum sensus imaginationesque perfectas et non inconditas capit sed etiam pleno actu intelligentiae quod imaginatio suggessit explicat atque confirmat itaque ut dictum est huic diuinae naturae non ea tantum in cognitione sufficiunt quae subiecta sensibus comprehendit uerum etiam ex sensibilibus imaginatione concepta et absentibus rebus nomina indere potest et quod intelligentiae ratione comprehendit uocabulorum quoque positionibus aperit  illud quoque ei naturae proprium est ut per ea quae sibi nota sunt ignota uestiget et non solum unumquodque an sit sed quid sit etiam et quale sit nec non et cur sit oportet agnoscere quam triplicem animae uim sola ut dictum est hominum natura sortita est cuius animae uis intelligentiae motibus non caret qua in his quattuor proprie uim rationis exercet aut enim aliquid an sit inquirit aut si esse constiterit quid sit addubitat quod si etiam utriusque scientiam ratione possidet quale sit unumquodque uestigat atque in eo cetera accidentium momenta perquirit quibus cognitis cur ita sit quaerit et ratione nihilominus uestigat cum igitur hic actus sit humani animi ut semper in praesentium comprehensione aut in absentium intelligentia  aut in ignotarum inquisitione atque inuentione uersetur duo sunt in quibus omnem operam uis animae ratiocinantis impendit unum quidem ut rerum naturas inquisitionis ratione cognoscat alterum uero ut ad scientiam prius ueniat quod post grauitas moralis exerceat

  
sed ut uideo inextricabilem iam ipso loquendi ordine labyrinthum incidimus ubi nobis non perplexus sermo sed res obscura difficultatem pariat quia enim de studio sapientiae loqui suscepimus idque solis hominibus quodam naturae priuilegio competere attestati sumus consequenter nunc omnium humanorum actuum moderatricem quandam sapientiam posuisse uidemur  si enim brutorum aninalium natura quae nullo regitur rationis iudicio motus suos secundum solas sensuum passiones diffundit et in appetendo seu fugiendo aliquid non intelligentiae utitur discretione sed caeco quodam carnis affectu impellitur restat ut rationalis animae actus caeca cupiditas non rapiat sed moderatrix semper sapientia praecedat quod si uerum esse constiterit iam non solum ea studia in quibus uel de rerum natura uel disciplina agitur morum uerum etiam omnium humanorum actuum seu studiorum rationes non incongrue ad philosophiam pertinere dicemus secundum quam acceptionem sic philosophiam definire possumus philosophia est disciplina omnium rerum humanarum atque diuinarum rationes plene inuestigans  nec mouere debet quod supra diximus philosophiam esse amorem et studium sapientiae non huius quae instrumentis explicatur ut est architectura agricultura et cetera huiusmodi sed eius sapientiae quae sola rerum primaeua ratio est potest namque idem actus et ad philosophiam pertinere secundum rationem suam et ab ea excludi secundum administrationem uerbi gratia ut de praesenti loquamur agriculturae ratio philosophi est administratio rustici praeterea opera artificum etsi natura non sint imitantur tamen naturam et sui exemplaris formam quae natura est qua imitantur ratione exprimunt uides iam qua ratione cogimur philosophiam in omnes actus hominum diffundere  ut iam necesse sit tot esse philosophiae partes quot sunt rerum diuersitates ad quas ipsam pertinere constiterit

  

omnium autem humanarum actionum seu studiorum quae sapientia moderatur finis et intentio ad hoc spectare debet ut uel naturae nostrae reparetur integritas uel defectuum quibus praesens subiacet uita temperetur necessitas dicam apertius quod dixi duo sunt in homine bonum et malum natura et uitium bonum quia natura est quia corruptum est quia minus est exercitio reparandum est malum quia uitium est quia corruptio est quia natura non est excludendum est quod si funditus exterminari non potest saltem adhibito remedio temperandum est hoc est omnino quod agendum est  ut natura reparetur et exeludatur uitium integritas uero naturae humanae duobus perficitur scientia et uirtute quae nobis cum supernis et diuinis substantiis similitudo sola est nam homo cum simplex natura non sit sed gemina compactus substantia secundum unam partem suam quae potior est et ut apertius id quod oportet dicam quae ipse est immortalis est secundum alteram uero partem quae caduca est quae sola his qui nisi sensibus fidem praestare nesciunt cognita est mortalitati et mutabilitati obnoxius est ubi toties mori necesse est quoties amittere id quod est et haec est ultima pars rerum quae principium et finem habet

  


sunt namque in rebus alia quae nec principium habent nec finem  et haec aeterna nominantur alia quae principium quidem habent sed nullo fine clauduntur et dicuntur perpetua alia quae et initium habent et finem et haec sunt temporalia in primo ordine id constituimus cui non est aliud esse et id quod est id est cuius causa et effectus diuersa non sunt quod non aliunde sed a semetipso subsistere habet ut est solus naturae genitor et artifex illud uero cui aliud est esse et id quod est id est quod aliunde ad esse uenit et ex causa praecedente in actum profluxit ut esse inciperet natura est quae mundum continet omnem idque in gemina secatur est quiddam quod a causis suis primordialibus ut esse incipiat nullo mouente ad actum prodit solo diuinae uoluntatis arbitrio  ibique immutabile omnis finis atque uicissitudinis expers consistit eiusmodi sunt rerum substantiae quas graeci ousias dicunt et cuncta superlunaris mundi corpora quae etiam ideo quod non mutentur diuina appellata sunt tertia pars rerum est quae principium et finem habent et per se ad esse non ueniunt sed sunt opera naturae quae oriuntur super terram sub lunari globo mouente igne artifice qui ui quadam descendit in res sensibiles procreandas de illis ergo dictum est nihil in mundo moritur eo quod nulla essentia pereat non enim essentiae rerum transeunt sed formae cum uero forma transire dicitur non sic intelligendum est  ut aliqua res existens perire omnino et esse suum amittere credatur sed uariari potius uel sic fortassis ut quae iuncta fuerant ab inuicem separentur uel quae separata erant coniungantur uel quae hic erant illuc transeant uel quae nunc erant tunc subsistant in quibus omnibus esse rerum nihil detrimenti patitur de his dictum est omnia orta occidunt et aucta senescunt eo quod cuncta naturae opera sicut principium habent ita etiam finis aliena non sunt de illis dictum est

      de nihilo nihil in nihilum nil posse reuerti

eo quod omnis natura et primordialem habet causam et subsistentiam perpetuam de his dictum est

      et redit ad nihilum quod fuit ante nihil

eo quod omne opus naturae sicut temporaliter ex occulta causa  in actum profluit ita eodem actu temporaliter destructo eo unde uenerat reuersurum sit

  

hinc est quod mathematici mundum in duas partes diuiserunt in eam uidelicet partem quae est a circulo lunae sursum et in eam quae deorsum est et superlunarem mundum eo quod ibi omnia primordiali lege consistant naturam appellabant sublunarem opus naturae id est superioris quia omnium genera animantium quae in eo uitalis spiritus infusione uegetantur a superioribus per inuisibiles meatus infusum nutrimentum accipiunt non solum ut nascendo crescant sed etiam ut alendo subsistant  eundem etiam superiorem mundum tempus uocabant propter cursum et motum siderum quae in eo sunt inferiorem temporalem quia secundum motus superiores agitur item superlunarem propter perpetuam lucis et quietis tranquillitatem elysium hunc autem propter inconstantiam et confusionem rerum fluctuantium infernum nuncupabant

haec paulo latius prosecuti sumus ut ostendamus hominem qua in parte mutabilitatis particeps est in ea quoque necessitati esse obnoxium in ea uero qua immortalis est diuinitati esse cognatum ex quo colligi potest id quod supra dictum est quod uidelicet omnium humanarum actionum ad hunc finem concurrit intentio ut uel diuinae imaginis similitudo in nobis restauretur  uel huius uitae necessitudini consulatur quae quo facilius laedi potest aduersis eo magis foueri et conseruari indiget

  

duo uero sunt quae diuinam in homine similitudinem reparant id est speculatio ueritatis et uirtutis exercitium quia in hoc homo deo similis est quod sapiens et iustus est sed iste mutabiliter ille immutabiliter et sapiens et iustus est illarum uero actionum quae huius uitae necessitati deseruiunt trimodum genus est primum quod naturae nutrimentum administrat secundum quod contra molesta quae extrinsecus accidere possunt munit tertium quod contra iam illata praestat remedium  cum igitur ad reparandam naturam nostram intendimus diuina actio est cum uero illi quod infirmum in nobis est necessaria prouidemus humana omnis igitur actio uel diuina est uel humana possumus autem non incongrue illam eo quod de superioribus habeatur intelligentiam appellare hanc uero quia de inferioribus habetur et quasi quodam consilio indiget scientiam uocare si igitur sapientia ut supra dictum est cunctas quae ratione fiunt moderatur actiones consequens est iam ut sapientiam has duas partes continere id est intelligentiam et scientiam dicamus rursus intelligentia quoniam et in inuestigatione ueritatis et in morum consideratione laborat eam in duas species diuidimus  in theoricam id est speculatiuam et practicam id est actiuam quae etiam ethica id est moralis appellatur scientia uero quia opera humana prosequitur congrue mechanica id est adulterina uocatur

  

sunt etenim tria opera id est opus dei opus naturae opus artificis imitantis naturam opus dei est quod non erat creare unde illud in principio creauit deus caelum et terram opus naturae quod latuit ad actum producere unde illud producat terra herbam uirentem etc opus artificis est disgregata coniungere uel coniuncta segregare unde illud consuerunt sibi perizomata neque enim potuit uel terra caelum creare  uel homo herbam producere qui nec palmum ad staturam suam addere potest in his tribus operibus conuenienter opus humanum quod natura non est sed imitatur naturam mechanicum id est adulterinum nominatur quemadmodum et clauis subintroducta mechanica dicitur qualiter autem opus artificis imitetur naturam longum est et onerosum prosequi per singula possumus tamen exempli causa in paucis id demonstare qui statuam fudit hominem intuitus est qui domum fecit montem respexit quia enim ut ait propheta qui emittis fontes in conuallibus intra medium montium perstransibunt aquae eminentia montium aquas non retinet ita domus in altum quoddam cacumen leuanda fuit  ut irruentium tempestatum molestias tuto excipere posset qui usum uestimentorum primus adinuenit considerauit quod singula quaeque nascentium propria quaedam habeant munimenta quibus naturam suam ab incommodis defendunt cortex ambit arborem penna tegit uelucrem piscem squama operit lana ouem induit pilus iumenta et feras uestit concha testudinem excipit ebur elephantem iacula non timere facit nec tamen sine causa factum est quod cum singula animantium naturae suae arma secum nata habeant solus homo inermis nascitur et nudus oportuit enim ut illis quae sibi prouidere nesciunt natura consuleret homini autem ex hoc etiam maior experiendi occasio praestaretur cum illa  quae ceteris naturaliter data sunt propria ratione sibi inueniret multo enim nunc magis enitet ratio hominis haec eadem inueniendo quam habendo claruisset nec sine causa prouerbium sonat quod

      ingeniosa fames omnes excuderit artes

hac equidem ratione illa quae nunc excellentissima in studiis hominum uides reperta sunt hac eadem pingendi texendi sculpendi fundendi infinita genera exorta sunt ut iam cum natura ipsum miremur artificem

  

quia uero iam toties naturam nominauimus licet ut ait tullius naturam definire difficile sit non tamen huius uocabuli significatio omnino silentio praetereunda uidetur  neque quia non omnia quae uolumus dicere possumus id quod possumus tacere debemus plura ueteres de natura dixisse inueniuntur sed nihil ita ut non aliquid restare uideatur quantum tamen ego ex eorum dictis conicere possum tribus maxime modis huius uocabuli significatione uti solebant singulis suam definitionem assignando

primo modo per hoc nomen significare uoluerunt illud archetypum exemplar rerum omnium quod in mente diuina est cuius ratione omnia formata sunt et dicebant naturam esse unius cuiusque rei primordialem causam suam a qua non solum esse sed etiam talis esse habeat huic significationi talis definitio assignatur natura est quae unicuique rei suum esse attribuit  secundo modo naturam esse dicebant proprium esse uniuscuiusque rei cui significationi talis definitio assignatur natura unamquamque rem informans propria differentia dicitur secundum quam significationem dicere solemus natura est omnia pondera ad terram uergere leuia alta petere ignem urere aquam humectare tertia definitio talis est natura est ignis artifex ex quadam ui procedens in res sensibiles procreandas physici namque dicunt omnia ex calore et humore procreari unde uergilius oceanum patrem appellat et ualerius soranus in quodam uersu de ioue in significatione ignis aetherei dicit

      iuppiter omnipotens rerum regumque repertor
      progenitor genitrixque deum uerum unus et idem

  

postquam igitur theoricae et practicae et mechanicae ortum demonstrauimus superest logicae quoque originem inuestigare quam idcirco ultimam annumero quia postremo inuenta est ceterae prius repertae fuerant sed necesse fuit logicam quoque inueniri quoniam nemo de rebus conuenienter disserere potest nisi prius recte et ueraciter loquendi rationem agnouerit nam sicut dicit boethius cum primitus antiqui circa naturas rerum et morum qualitates inuestigandas operam impenderent necesse fuit saepe falli eos quia uocum et intellectuum discretionem non habebant ut in multis euenit epicuro qui atomis mundum consistere putat et honestum uoluptatem mentitur

hoc autem idcirco huic atque aliis accidisse manifestum est quoniam per imperitiam disputandi quidquid ratiocinatione comprehenderant hoc in res quoque ipsas euenire arbitrabantur hic uero magnus est error neque enim sese res ut in numeris ita etiam in ratiocinationibus habent in numeris enim quidquid in digitis recte computantis euenerit id sine dubio in res quoque ipsas euenire necesse est ut si ex calculo centum contigerit centum quoque res illi numero subiectas esse necesse est hoc uero non aeque in disputatione seruatur neque enim quidquid sermonum decursus inuenerit id in natura fixum tenetur quare necesse est falli qui abiecta scientia disputandi de rerum natura perquirerent nisi enim prius ad scientiam uenerit quae ratiocinatio ueram teneat semitam disputandi quae uerisimilem et agnouerit quae fida quae possit esse suspecta rerum incorrupta ueritas ex ratiocinatione non potest inueniri cum igitur ueteres saepe multis lapsi erroribus falsa quaedam sibi et contraria in disputatione colligerent atque id fieri impossibile uideretur ut de eadem re contraria conclusione facta utraque essent uera quae sibi dissentiens ratiocinatio conclusisset cuiue ratiocinationi credi oporteret esset ambiguum uisum est prius disputationis ipsius ueram atque integram considerare naturam qua cognita tum illud quoque quod per disputationem inueniretur an uere comprehensum esset posset intelligi hinc igitur profecta logicae peritia disciplinae quae disputandi modos atque ipsas ratiocinationes internoscendi uias parat ut quae ratiocinatio nunc quidem uera nunc autem falsa quae uero semper falsa quae numquam falsa possit agnosci haec tempore quidem postrema est sed ordine prima haec enim incohantibus philosophiam prima legenda est propterea quod in ea docetur uocum et intellectum natura sine quibus nullus philosophiae tractatus rationabiliter explicari potest

logica dicitur a graeco logos quod nomen geminam habet interpretationem  dicitur enim logos sermo siue ratio et inde logica sermocinalis siue rationalis scientia dici potest logica rationalis quae dissertiua dicitur continet dialecticam et rhetoricam logica sermocinalis genus est ad grammaticam dialecticam atque rhetoricam et continet sub se dissertiuam et haec est logica sermocinalis quam quartam post theoricam practicam mechanicam annumeramus nec putandum est ideo logicam id est sermocinalem dici quod ante eius inuentionem nulli fuerint sermones et quasi homines mutuas locutiones prius non habuerint erant prius et sermones communes et litterae sed nondum ratio sermonum et litterarum in artem redacta fuerat nulla adhuc recte loquendi uel disputandi praecepta data erant omnes enim scientiae prius erant in usu quam in arte sed considerantes deinde homines usum in artem posse conuerti et quod uagum fuerat et licentiosum prius certis regulis et praeceptis posse restringi coeperunt ut dictum est consuetudinem quae partim casu partim natura exorta fuerat ad artem reducere id quod prauum usus habebat emendantes quod minus habebat supplentes quod superfluum habebat resecantes et de cetero singulis certas regulas et praecepta praescribentes

huiusmodi fuit origo omnium artium hoc per singula currentes uerum inuenimus priusquam esset grammatica et scribebant et loquebantur homines priusquam esset dialecta ratiocinando uerum a falso discernebant priusquam esset rhetorica iura ciuilia tractabant priusquam esset arithmetica scientiam numerandi habebant priusquam esset musica canebant priusquam esset geometria agros mensurabant priusquam esset astronomia per cursus stellarum discretiones temporum capiebant sed uenerunt artes quae licet ab usu principium sumpserint usu tamen meliores sunt hic locus esset exponere qui fuerint singularum artium inuentores quando extiterint aut ubi aut quomodo per eos disciplinae exordium sumpserint sed uolo quadam prius philosophiae diuisione singulas a se inuicem discernere

oportet ergo breuiter recapitulare quae supradicta sunt ut facilior fiat transitus ad sequentia quattuor tantum diximus esse scientias quae reliquas omnes continent id est theoricam quae in speculatione ueritatis laborat et practicam quae morum disciplinam considerat et mechanicam quae huius uitae actiones dispensat logicam quoque quae recte loquendi et acute disputandi scientiam praestat hic itaque non absurde ille quaternarius animae intelligi potest quem ob reuerentiam sui antiqui in ius iurandum asciuerant unde et illud dictum est

      per qui nostrae animae numerum dedit ille quaternum

hae qualiter sub philosophia contineantur et rursum quas sub se contineant repetita breuiter definitione philosophiae ostendemus
philosophia est amor sapientiae quae nullius indigens uiuax mens et sola rerum primaeua ratio est haec definitio magis ad etymologiam nominis spectat philos enim graece amor dicitur latine sophia sapientia et inde philosophia tracta est id est amor sapientiae quod autem additur quae nullius indigens uiuax mens et sola rerum primaeua ratio est diuina sapientia significatur quae propterea nullius indigere dicitur quia nihil minus continet sed semel et simul omnia intuetur praeterita praesentia et futura uiuax mens idcirco appellatur quia quod semel in diuina fuerit ratione nulla umquam obliuione aboletur primaeua ratio rerum est quia ad eius similitudinem cuncta formata sunt dicunt quidam quod illud unde agunt artes semper maneat hoc ergo omnes artes agunt hoc intendunt ut diuina similitudo in nobis reparetur quae nobis forma est deo natura cui quanto magis conformamur tanto magis sapimus tunc enim in nobis incipit relucere quod in eius ratione semper fuit quodque in nobis transit apud illum incommutabile consistit aliter philosophia est ars artium et disciplina disciplinarum id est ad quam omnes artes et disciplinae spectant ars dici potest scientia quae artis praeceptis regulisque consistit ut est in scriptura disciplina quae dicitur plena ut est in dotrina uel ars dici potest quando aliquid uerisimile atque opinabile tractatur disciplina quando de his quae aliter se habere non possunt ueris disputationibus aliquid disseritur quam differentiam plato et aristoteles esse uoluerunt inter artem et disciplinam uel ars dici potest quod fit in subiecta materia et explicatur per operationem ut architectura disciplina uero quae in speculatione consistit et per solam explicatur ratiocinationem ut logica aliter philosophia est meditatio mortis quod magis conuenit christianis qui saeculi ambitione calcata conuersatione disciplinali similitudine futurae patriae uiuunt aliter philosophia est disciplina omnium rerum diuinarum atque humanarum rationes probabiliter inuestigans sic omnium studiorum ratio ad philosophiam spectat administratio non omnis philosophica est et ideo philosophia aliquo modo ad omnes res pertinere dicitur

philosophia diuiditur in theoricam practicam mechanicam et logicam hae quattuor omnem continent scientiam theorica interpretatur speculatiua practica actiua quam alio nomine ethicam id est moralem dicunt eo quod mores in bona actione consistant mechanica adulterina quia circa humana opera uersatur logica sermocinalis quia de uocibus tractat theorica diuiditur in theologiam mathematicam et physicam hanc diuisionem boethius facit aliis uerbis theoricen secans in intellectibilem et intelligibilem et naturalem per intellectibilem significans theologiam per intelligibilem mathematicam per naturalem physicam denique intellectibile ita definit

  
intellectibile est quod unum atque idem per se in propria semper diuinitate consistens nullis umquam sensibus sed sola tantum mente intellectuque capitur quae res ad speculationem dei atque ad animi incorporalitatem considerationemque uerae philosophiae indagatione componitur quam inquit graeci theologiam nominant dicta autem theologia quasi sermo habitus de diuinis theos enim deus logos sermo uel ratio interpretatur theologia igitur est quando aut ineffabilem naturam dei aut spirituales creaturas ex aliqua parte profundissima qualitate disserimus

  
mathematica autem doctrinalis scientia dicitur mathesis enim quando thabet sine aspiratione interpretatur uanitas et significat superstitionem illorum qui fata hominum in constellationibus ponunt unde et huiusmodi mathematici appellati sunt quando autem thabet aspiratum doctrinam sonat haec autem est quae abstractam considerat quantitatem abstracta enim quantitas dicitur quam intellectu a materia separantes uel ab aliis accidentibus ut est par impar et huiuscemodi in sola ratiocinatione tractamus quod doctrina facit non natura hanc boethius intelligibilem appellat quae primam partem intellectibilem cogitatione atque intelligentia comprehendit quae sunt omnium caelestium operum supernae diuinitatis et quidquid sub lunari globo beatiore animo atque puriore substantia ualet et postremo humanarum animarum quae omnia cum prioris illius intellectibilis substantiae fuissent corporum tactu ab intellectibilibus ad intelligibilia degenerarunt ut non magis ipsa intelligantur quam intelligant et intelligentiae puritate tunc beatiora sint quoties sese intellectibilibus applicarint spirituum namque et animarum natura quia incorporea et simplex est intellectibilis substantiae particeps est sed quia per instrumenta sensuum non uniformiter ad sensibilia comprehendenda descendit eorumque similitudinem per imaginationem ad se trahit in eo quodammodo suam simplicitatem deserit quo compositionis rationem amittit neque enim omnimodo simplex dici potest quod composito simile est eadem igitur res diuersis respectibus intellectibilis simul et intelligibilis est intellectibilis eo quod incorporea sit natura et nullo sensu comprehendi possit intelligibilis uero ideo quod similitudo quidem est sensibilium nec tamen sensibilis intellectibile est enim quod nec sensibile est nec similitudo sensibilis intelligibile autem quod ipsum quidem solo percipitur intellectu sed non solo intellectu percipit quia imaginationem uel sensum habet quo ea quae sensibus subiacent comprehendit tangendo ergo corpora degenerat quia dum inuisibiles corporum formas per sensuum passiones procurrit easque attactas per imaginationem in se trahit toties a sua simplicitate scinditur quoties aliquibus contrariae passionis qualitatibus informatur cum uero ab hac distractione ad puram intelligentiam conscendens in unum se colligit fit beatior intellectibilis substantiae participatione

  

huius quoque progressionis regressionisque rationem ipse etiam numerus docet dic ter unum fiunt tria dic ter tria fiunt nouem dic ter nouem fiunt uiginti septem dic ter uiginti septem fiunt octoginta unum ecce tibi in quarto gradu unitas prima occurrit idemque euenire uidebis si usque ad infinitum duxeris multiplicationem ut semper in quarto gradu unitas emineat rectissime autem simplex animae essentia unitate exprimitur quae ipsa quoque incorporea est ternarius quoque propter indissolubile mediae unitatis uinculum congrue ad animam refertur sicut quaternarius quia duo media habet ideoque dissolubilis est proprie ad corpus pertinet prima igitur progressio animae est qua de simplici essentia sua quae monade figuratur in uirtualem ternarium se extendit ubi iam per concupiscentiam aliud appetat aliud per iram contemnat per rationem inter utrumque discernat et recte a monade in triadem profluere dicitur quia omnis essentia naturaliter prior est potentia sua rursum quod eadem unitas in ternario multiplicante ter inuenitur hoc significat quoniam anima non per partes sed tota in singulis suis potentiis consistat neque enim uel rationem solam uel iram solam uel concupiscentiam solam tertiam partem animae dicere possumus cum nec aliud nec minus sit in substantia ratio quam anima nec aliud nec minus ira quam anima nec aliud nec minus concupiscentia quam anima sed una eandemque substantia secundum diuersas potentias suas diuersa sortitur uocabula deinde a uirtuali ternario secunda progressione ad regendam humani corporis musicam descendit quae nouenario componitur quia nouem sunt foramina in humano corpore quibus secundum naturalem contemperantiam influit et effluit omne quo idem corpus uegetatur et regitur hic quoque ordo est quia prius naturaliter anima potentias suas habet quam corpori commisceatur postea autem in tertia progressione per sensus iam extra se profusa ad uisibilia haec quae per uiginti septem qui solidus numerus est et trina dimensione ad similitudinem corporis extenditur figurantur dispensanda per infinitas actiones dissipatur in quarta autem progessione soluta a corpore ad puritatem simplicitatis suae reuertitur ideoque in quarta multiplicatione ubi ter uiginti septem in octoginta unum excreuit monas in summo apparet ut euidenter clareat quod anima post huius uitae terminum qui per octoginta designatur ad unitatem suae simplicitatis redeat a qua prius discesserat cum ad humanum corpus regendum descendebat quod autem in octoginta meta humanae uitae naturaliter consistat propheta declarat si inquit in ualetudine octoginta anni et amplius eorum labor et dolor hanc quadruplam progressionem illum quaternarium animae de quo supra locuti sumus quidam intelligendum putant cumque ad differentiam quaternarii corporis quaternarium animae appellatum

  

nam corpori quoque suum assignant quaternarium sicut monas animae ita dias corpori congruit dic bis duo fiunt quattuor dic bis quattuor fiunt octo dic bis octo fiunt sedecim dic bis sedecim fiunt triginta duo hic in quarto loco similiter idem numerus id est binarius a quo multiplicatio initium sumpsit tibi occurrit idemque si in infinitum processeris indubitanter continget ut quarto semper gradu binarius emineat et hic est quaternarius corporis in quo intelligi datur omne quod a solubilibus compositionem accipit ipsum quoque esse dissolubile uides nunc satis aperte ut puto quomodo animae de intellectibilibus ad intelligibilia degenerant quaudo a puritate simplicis intelligentiae quae nulla corporum fuscatur imagine ad uisibilium imaginationem descendunt rursumque beatiores fiunt quando se ab hac distractione ad simplicem naturae suae fontem colligentes quasi quodam optimae figurae signo impressae componuntur est igitur ut apertius dicam intellectibile in nobis id quod est intelligentia intelligibile uero id quod est imaginatio intelligentia uero est de solis rerum principiis id est deo ideis et hyle et de incorporeis substantiis pura certaque cognitio imaginatio est memoria sensuum ex corporum reliquiis inhaerentibus animo principium cognitionis per se nihil certum habens sensus est passio animae in corpore ex qualitatibus extra accidentibus

  

cum igitur ut supradictum est ad mathematicam proprie pertineat abstractam attendere quantitatem in partibus quantitatis species eius quaerere oportet quantitas abstracta nihil est aliud nisi forma uisibilis secundum lineamentarem dimensionem animo impressa quae in imaginatione consistit cuius geminae sunt partes una continua ut arbor lapis quae magnitudo dicitur alia discreta ut grex populus quae multitudo appellatur rursus multitudinis alia sunt per se ut tres quattuor uel quilibet alter numerus alia ad aliquid ut duplum dimidium sesquialterum sesquitertium uel quodlibet tale magnitudinis uero alia sunt mobilia ut sphaera mundi alia immobilia ut terra multitudinem ergo quae per se est arithmetica speculatur illam autem quae ad aliquid est musica immobilis magnitudinis geometria pollicetur notitiam mobilis uero scientiam astronomicae disciplinae peritia uindicat mathematica igitur diuiditur in arithmeticam musicam geometriam astronomiam

  

d ares graece uirtus interpretatur latine rithmus numerus inde arithmetica uirtus numeri dicitur uirtus autem numeri est quod ad eius similitudinem cuncta formata sunt

  

musica ab aqua uocabulum sumpsit eo quod nulla euphonia id est bona sonoritas sine humore fieri possit

  

geometria mensura terrae interpretatur eo quod haec disciplina primum ab aegyptiis reperta sit quorum terminos cum nilus inundatione sua limo obduceret et confunderet limites perticis et funibus terram mensurare coeperunt deinde a sapientibus etiam ad spatia maris et caeli et aeris et quorumlibet corporum mensuranda deducta sunt et extensa 

  

astronomia et astrologia in hoc differre uidentur quod astronomia de lege astrorum nomen sumpsit astrologia autem dicta est quasi sermo de astris disserens nomia enim lex et logos sermo interpretatur ita astronomia uidetur esse quae de lege astrorum et conuersione caeli disserit regiones circulos cursus ortus et occasus siderum et cur unumquodque ita uocetur inuestigans astrologia autem quae astra considerat secundum natiuitatis et mortis et quorumlibet aliorum euentuum obseruantiam quae partim naturalis est partim superstitiosa naturalis in complexionibus corporum quae secundum superiorum contemperantiam uariantur ut sanitas aegritudo tempestas serenitas fertilitas et sterilitas superstitiosa in contingentibus et his quae libero arbitrio subiacent quam partem mathematici tractant

  
arithmetica materiam habet parem et imparem numerum par numerus alius est pariter par alius pariter impar alius impariter par impar quoque numerus tres habet species prima est primus et incompositus secunda secundus et compositus tertia per se secundus et compositus ad alios comparatus primus et incompositus

  
tres sunt musicae mundana humana instrumentalis mundana alia in elementis alia in planetis alia in temporibus in elementis alia in pondere alia in numero alia in mensura in planetis alia in situ alia in motu alia in natura in temporibus alia in diebus uicissitudine lucis et noctis alia in mensibus crementis detrimentisque lunaribus alia in annis mutatione ueris aestatis autumni et hiemis humana musica alia in corpore alia in anima alia in connexu utriusque in corpore alia est in uegetatione secundum quam crescit quae omnibus nascentibus conuenit alia est in humoribus ex quorum complexione humanum corpus subsistit quae sensibilibus communis est alia in operationibus quae specialiter rationalibus congruit quibus mechanica praeest quae si modum non excesserint bonae sunt ut inde non nutriatur cupiditas unde infirmitas foueri debet sicut lucanus in laudem catonis refert

      huic epulae uicisse famem magnique penates
      submouisse hiemem tecto pretiosaque uestis
      hirtam membra super romani more quiritis
      induxisse togam

musica in anima alia est in uirtutibus ut est iustitia pietas et temperantia alia in potentiis ut est ratio ira et concupiscentia musica inter corpus et animam est illa naturalis amicitia qua anima corpori non corporeis uinculis sed affectibus quibusdam colligatur ad mouendum et sensificandum ipsum corpus secundum quam amicitiam nemo carnem suam odio habuit musica haec est ut ametur caro sed plus spiritus ut foueatur corpus non perimatur uirtus musica instrumentalis alia in pulsu ut fit in tympanis et chordis alia in flatu ut in tibiis et organis alia in uoce ut in carminibus et cantilenis tria quoque sunt genera musicorum unum quod carmina fingit aliud quod instrumentis agitur tertium quod instrumentorum opus carmenque diiudicat

  

geometria tres habet partes planimetriam altimetriam cosmimetriam planimetria planum metitur id est longum et latum et extenditur ante et retro dextrorsum et sinistrorsum altimetria altum metitur et extenditur sursum et deorsum nam et mare altum dicitur id est profundum et arbor alta id est sublimis cosmos mundus interpretatur et inde dicta est cosmimetria id est mensura mundi haec metitur sphaerica id est globosa et rotunda sicut est pila et ouum unde etiam a sphaera mundi propter excellentiam dicta est cosmimetria non quia tantum de mundi mensura agat sed quia mundi sphaera inter omnia sphaerica dignior sit

  

nec contrarium est quod superius immobilem magnitudinem geometriae attribuimus et mobilem astronomiae quia hoc secundum primam inuentionem dictum est secundum quam etiam geometria mensura terrae dicitur uel possumus dicere quod id quod geometria in sphaera mundi considerat id est dimensio regionum et circulorum caelestium immobile sit secundum hoc quod ad geometricam considerationem pertinet geometria enim non considerat motum sed spatium quod autem astronomia speculatur mobile sit id est cursus astrorum et interualla temporum sicque uniuersaliter dicemus immobilem magnitudinem geometriae esse subiectam mobilem astronomiae quia licet ambae de eadem re agant una tamen contemplatur id quod permanet altera id quod transit speculatur

  

arithmetica est igitur numerorum scientia musica est diuisio sonorum et uocum uarietas aliter musica siue harmonia est plurium dissimilium in unum redactorum concordia geometria est disciplina magnitudinis immobilis formarumque descriptio contemplatiua per quam uniuscuiusque termini declarari solent aliter geometria est fons sensuum et origo dictionum astronomia est disciplina inuestigans spatia motus et reditus caelestium corporum certis temporibus

  

physica causas rerum in effectibus suis et effectus a causis suis inuestigando considerat

      unde tremor terris qua ui maria alta tumescant
      uires herbarum animos irasque ferarum
      omne genus fruticum lapidum quoque reptiliumque

physis natura interpretatur unde etiam in superiori diuisione theoricae physicam naturalem boethius nominauit haec etiam physiologia dicitur id est sermo de naturis disserens quod ad eandem causam spectat physica aliquando large accipitur aequipollens theoricae secundum quam acceptionem philosophiam quidam in tres partes diuidunt id est physicam ethicam logicam in qua diuisione mechanica non continetur sed restringitur philosophia circa physicam ethicam logicam

  


cum uero omnes artes ad unum philosophiae tendant terminum non una tamen uia omnes currunt sed singulae suas proprias quasdam considerationes habent quibus ab inuicem differunt logica consideratio est in rebus attendens intellectus rerum siue per intelligentiam ut neque sint haec neque horum similitudines siue per rationem ut non sint haec sed horum tamen similitudines considerat ergo logica species et genera rerum mathematicae autem proprium est actus confusos inconfuse per rationem attendere uerbi gratia in actu rerum non inuenitur linea sine superficie et soliditate nullum enim corpus sic solummodo longum est ut latitudine uel altitudine careat sed in omni corpore haec tria simul sunt ratio tamen attendit sine superficie et crassitudine lineam pure per se quod est mathematicum non quia in re ita uel sit uel esse possit sed quia ratio saepe actus rerum considerat non ut sunt sed sicut esse possunt non in se sed quantum ad ipsam rationem id est ut ratio pateretur esse secundum quam considerationem dictum est continuam quantitatem in infinita decrescere et discretam crescere in infinitum talis est enim uiuacitas rationis ut omne longum in longa diuidat latum in lata et cetera utque ipsi rationi nihil carens interuallo interuallum generet physicae autem est proprium actus rerum permixtos impermixte attendere actus enim corporum mundi non sunt puri sed compositi ab actibus purorum quos physica cum per se non inueniantur pure tamen et per se considerat purum scilicet actum ignis siue terrae siue aeris siue aquae et ex natura uniuscuiusque per se considerata de concretione et efficientia totius iudicat hoc etiam praetereundum non est quod sola physica proprie de rebus agit ceterae omnes de intellectibus rerum logica tractat de ipsis intellectibus secundum praedicamentalem constitutionem mathematica uero secundum integralem compositionem et ideo logica quandoque utitur pura intelligentia mathematica autem nunquam sine imaginatione est ideoque nihil uere simplex habet quia enim logica et mathematica priores sunt ordine discendi quam physica et ad eam quodammodo instrumenti uice funguntur quibus unumquemque primum informari oportet antequam physicae speculationi operam det necesse fuit ut non in actibus rerum ubi fallax experimentum est sed in sola ratione  ubi inconcussa ueritas manet suam considerationem ponerent deinde ipsa ratione praeuia ad experientiam rerum descenderent postquam igitur demonstrauimus quomodo diuisio theoricae quam ponit boethius superiori conueniat breuiter nunc utrasque repetimus ut singula utriusque uerba diuisionis inuicem conferamus

  

theorica diuiditur in theologiam mathematicam et physicam uel aliter theorica diuiditur in intellectibilem intelligibilem et naturalem uel aliter theorica diuiditur in diuinalem in doctrinalem et philologiam eadem est igitur theologia intellectibilis et diuinalis eadem est mathematica intelligibilus et doctrinalis eademque physica philologia et naturalis sunt qui has tres theoricae partes mystice quodam palladis nomine quae dea sapientiae fingitur esse significari putant dicitur enim tritona quasi tritoona id est tertia cognitio uidelicet dei quam intellectibilem nominauimus et animarum quam intelligibilem diximus et corporum quam naturalem appellauimus et merito ab his tribus tantum sapientia uocabulum sumit quia licet tres reliquas id est ethicam mechanicam logicam congrue ad sapientiam referre possimus expressius tamen logicam propter uocis eloquentiam mechanicam et ethicam propter circumspectionem morum et operum prudentiam siue scientiam appellamus solam autem theoricam propter speculationem ueritatis rerum sapientiam nominamus

  

practica diuiditur in solitariam priuatam et publicam uel aliter in ethicam oeconomicam et politicam uel aliter in moralem et dispensatiuam et ciuilem una est solitaria ethica et moralis una rursum priuata oeconomica et dispensatiua eademque publica politica atque ciuilis oeconomus interpretatur dispensator inde oeconomica dicta est dispensatiua polis graece latine ciuitas dicitur inde politica dicta est id est ciuilis quando ethicam partem constituimus practicae stricte accipienda est ethica in moribus uniuscuiusque personae et est eadem quae solitaria solitaria igitur est quae sui curam gerens cunctis sese erigit exornat augetque uirtutibus nihil in uita admittens quo non gaudeat nihil faciens paenitendum priuata est quae familiaris officium mediocri componens dispositione distribuit publica est quae reipublicae curam suscipiens cunctorum saluti suae prouidentiae sollertia et iustitiae libra et fortitudinis stabilitate et temperantiae patientia medetur solitaria igitur conuenit singularibus priuata patribus familias politica rectoribus urbium practica actualis dicitur eo quod res propositas operationibus suis explicet moralis dicitur per quam mos uiuendi honestus appetitur et instituta ad uirtutem tendentia praeparantur dispensatiua dicitur cum domesticarum rerum sapienter ordo disponitur  ciuilis dicitur per quam totius ciuitatis utilitas administratur

  

mechanica septem scientias continet lanificium armaturam nauigationem agriculturam uenationem medicinam theatricam ex quibus tres ad extrinsecus uestimentum naturae pertinent quo se ipsa natura ab incommodis protegit quattuor ad intrinsecus quo se alendo et fouendo nutrit ad similitudinem quidem triuii et quadriuii quia triuium de uocibus quae extrinsecus sunt et quadriuium de intellectibus qui intrinsecus concepti sunt pertractat hae sunt septem ancillae quas mercurius a philologia in dotem accepit quia nimirum eloquentiae cui iuncta fuerit sapientia omnis humana actio seruit sicut tullius in libro rhetoricorum de studio eloquentiae dicit hoc tuta hoc honesta hoc illustris hoc eodem uita iucunda fiat nam hinc ad rem publicam plurima commoda ueniunt si moderatrix omnium praesto est sapientia hinc ad eos qui ipsam adepti sunt laus honos dignitas confluit hinc amicis quoque eorum certissimum et tutissimum praesidium est hae mechanicae appellantur id est adulterinae quia de opere artificis agunt quod a natura formam mutuatur sicut aliae septem liberales appellatae sunt uel quia liberos id est expeditos et exercitatos animos requirunt quia subtiliter de rerum causis disputant uel quia liberi tantum antiquitus id est nobiles in eis studere consueuerant plebei uero et ignobilium filii in mechanicis propter peritiam operandi in quo magna priscorum apparet diligentia qui nihil intentatum linquere uoluerunt sed omnia sub certis regulis et praeceptis stringere mechanica est scientia ad quam fabricam omnium rerum concurrere dicunt

  
lanificium continet omnia texendi consuendi retorquendi genera quae fiunt manu acu fuso subula girgillo pectine alibro calamistro chilindro siue aliis quibuslibet instrumentis ex quacumque lini uel lanae materia et omni genere pellium erasarum uel pilos habentium cannabis quoque uel suberis iuncorum pilorum floccorum aut alia qualibet re huiuscemodi quae in usum uestimentorum operimentorum linteorum sagorum sagmatum substratoriorum cortinarum matularum filtrorum chordarum cassium funium redigi potest stramina quoque ex quibus galeros et sportulas texere solent homines haec omnia studia ad lanificium pertinent

  

secunda est armatura arma aliquando quaelibet instrumenta dicuntur sicut dicimus arma belli arma nauis id est instrumenta belli et nauis ceterum proprie arma sunt quibus tegimur ut scutum thorax galea uel quibus percutimus ut gladius bipennis sarisa tela autem sunt quibus iaculari possumus ut hasta sagitta dicta autem arma ab armo  id est bracchio quia bracchium muniunt quod ictibus opponere solemus tela autem dicuntur a graeco telon id est longum eo quod longa sint huiusmodi unde et protelare id est prolongare dicitur armatura igitur quasi instrumentalis scientia dicitur non tantum ideo quod instrumentis operando utatur quantum quod de praeiacenti alicuius massae materia aliquod ut ita dicam instrumentum efficiat ad hanc omnis materia lapidum lignorum metallorum harenarum argillarum pertinet haec duas habet species architectonicam et fabrilem architectonica diuiditur in caementariam quae ad latomos et caementarios et in carpentariam quae ad carpentarios et tignarios pertinet aliosque huiusmodi utriusque artifices in dolabris et securibus lima et assiculo serra et terebro runcinis artauis trulla examussi polientes dolantes sculpentes limantes scalpentes compingentes linientes in qualibet materia luto latere lapide ligno osse sabulo calce gypso et si qua sunt similia operantium fabrilis diuiditur in malleatoriam quae feriendo massam in formam extendit et in exclusoriam quae fundendo massam in formam redigit unde exclusores dicti sunt qui de confusione massae nouerunt formam uasis exprimere

  

nauigatio continet omnem in emendis uendendis mutandis domesticis siue peregrinis mercibus negotiationem haec rectissime quasi quaedam sui generis rhetorica est eo quod huic professioni eloquentia maxime sit necessaria unde et hic qui facundiae praeesse dicitur mercurius quasi mercatorum kirrius id est dominus appellatur haec secreta mundi penetrat litora inuisa adit deserta horrida lustrat et cum barbaris nationibus et linguis incognitis commercia humanitatis exercet huius studium gentes conciliat bella sedat pacem firmat et priuata bona ad communem usum omnium immutat

  

agricultura quattuor species habet aruum agrum qui sationi deputatur et consitum qui arboribus uacat ut uineta pomaria nemora pascuum ut prata tempe tesqua floridum ut horti et rosaria

  

d uenatio diuiditur in ferinam aucupium et piscaturam ferina multis modis exercetur retibus pedicis laqueis praecipitiis arcu iaculis cuspide indagine pennarum odore canibus accipitribus aucupium fit laqueis pedicis retibus arcu uisco hamo piscatura fit sagenis retibus gurgustiis hamis iaculis ad hanc disciplinam pertinet omnium ciborum saporum et potuum apparatus nomen tamen accepit ab una parte sua quia antiquitus plus uenatione uesci solebant sicut adhuc in quibusdam regionibus ubi rarissimus usus panis est carnem pro cibo et mulsum uel aquam pro potu habent cibus in duo diuiditur in panem et obsonium panis dictus est uel quasi ponis quia omnibus mensis apponitur uel a graeco pan quod est omne quia nullum conuiuium bonum sine pane ducitur panis multa sunt genera azymus fermentatus subcinericius rubigus spongia placenta clibanicus dulcia siligeneus amolum simila et cetera multa obsonium dicitur quasi adiunctum pani quod nos cibarium dicere possumus huius multa sunt genera carnes pulmenta mulsa holera fructus carnes aliae sunt assae aliae frixae aliae elixae aliae crudae aliae salsae aliae dicuntur succidia lardum quoque siue taxea perna uel petasunculus axungia aruina adeps pulmenti item multa sunt genera lucaniae farcimen minutal afrotum mortisia galatiae et cetera quaecumque princeps coquorum excogitare potuit mulsa habent lac colostrum babdutam butyram caseum serum holerum et fructuum nomina enumeret qui potest sapores alii calidi sunt alii frigidi alii amari alii dulces alii sicci alii humidi potus alii tantum sunt potus id est qui humectant tantum non nutriunt ut aqua alii potus et cibus id est qui humectant et nutriunt ut uinum rursum qui cibus sunt alii naturaliter sunt cibus ut uinum et sicera quaelibet alii accidentaliter ut ceruisia medones uenatio igitur continet omnia pistorum carnificum coquorum cauponum officia

  

c medicina diuiditur in duas partes occasiones et operationes occasiones sex sunt aer motus et quies inanitio et repletio cibus et potus somnus et uigiliae et accidentia animae quae ideo occasiones esse dicuntur quia faciunt et conseruant sanitatem si temperata fuerint si intemperata fuerint infirmitatem accidentia animae ideo dicuntur occasio sanitatis uel infirmitatis quia aliquando uel commouent calorem impetuose ut ira uel leniter ut delectationes uel attrahunt et celant aut impetuose ut terror et timor aut leniter ut angustia et sunt quae commouent naturalem uirtutem intus et extra ut est tristitia omnis operatio medicinae aut intus fit aut extra intus ut ea quae ore naribus auribus siue ano intromittuntur ut potiones uomitationes pulueres etc quae bibendo uel masticando uel attrahendo sumuntur foris ut epitimata cataplasmata emplastra chirurgia quae duplex est in carne ut incidere suere urere in osse ut solidare et iuncturae reddere nec moueat quemquam quod cibum et potum inter attributa medicinae annumero quae superius uenationi attribui quia secundum diuersos respectus hoc factum est uinum namque in botro agriculturae est in peno celararii in gustu medici similiter ciborum apparatus ad pistrinum macellum coquinam pertinet uirtus saporis ad medicinam

  

theatrica dicitur scientia ludorum a theatro ubi populus ad ludendum conuenire solebat non quia in theatro tantum ludus fieret sed quia celebrior locus fuerat ceteris  fiebant autem ludi alii in theatris alii in gabulis alii in gymnasiis alii in amphicircis alii in arenis alii in conuiuiis alii in fanis in theatro gesta recitabantur uel carminibus uel personis uel laruis uel oscillis in gabulis choreas ducebant et saltabant in gymnasiis luctabantur in amphicircis cursu certabant uel pedum uel equorum uel curruum in arenis pugiles exercebantur in conuiuiis rhythmis et musicis instrumentis et odis psallebant et alea ludebant in fanis tempore solemni deorum laudes canebant ludos uero idcirco inter legitimas actiones connumerabant quia temperato motu naturalis calor nutritur in corpore et laetitia animus reparatur uel quod magis uidetur quia necesse fuit populum aliquando ad ludendum conuenire uoluerunt determinata esse loca ludendi ne in diuersoriis conuenticula facientes probrosa aliqua aut facinorosa perpetrarent

  

logica diuiditur in grammaticam et in rationem disserendi gramma graece littera interpretatur latine inde dicta est grammatica id est litteralis scientia littera proprie est figura quae scribitur elementum sonus qui pronuntiatur ceterum hic large accipienda est littera ut et uocem et scripturam intelligamus utrumque enim ad grammaticam pertinet quidam dicunt grammaticam non esse partem philosophiae sed quasi quoddam appendicium et instrumentum ad philosophiam de ratione autem disserendi boethius dicit quod et pars esse possit et instrumentum ad philosophiam sicut pes manus lingua oculi etc partes sunt corporis et instrumenta grammatica simpliciter agit de uocibus id est secundum se inuentionem et formationem compositionem inflectionem prolationem et cetera ad pronuntiationem tantum pertinentia pertractans ratio disserendi agit de uocibus secundum intellectus

  

grammatica diuiditur in litteram syllabam dictionem et orationem uel aliter grammatica diuiditur in litteras id est id quod scribitur et uoces id est id quod pronuntiatur uel aliter grammatica diuiditur in nomen uerbum participium pronomen aduerbium praepositionem coniunctionem interiectionem uocem articulatam litteram syllabam pedes accentus posituras notas orthographiam analogiam etymologiam glossas differentias barbarismum soloecismum uitia metaplasma schemata tropos prosas metra fabulas historias quorum idcirco expositionem transeo quia et prolixior esset quam huius schedulae breuitas expetat et quia etiam in hoc opusculo diuisiones tantum rerum et nomina inuestigare proposui ut tantummodo quoddam principium doctrinae lectori conderetur qui autem haec scire desiderat legat donatum seruium priscianum de accentibus et priscianum de duodecim uersibus uergilii et barbarismum et isidorum etymologiarum

  

 ratio disserendi integrales partes habet inuentionem et iudicium diuisiuas uero demonstrationem probabilem sophisticam demonstratio est in necessariis argumentis et pertinet ad philosophos probabilis pertinet ad dialecticos et ad rhetores sophistica ad sophistas et cauillatores probabilis diuiditur in dialecticam et rhetoricam quarum utraque integrales partes habet inuentionem et iudicium quia enim ipsum genus id est dissertiuam integraliter constituunt necesse est ut in compositione omnium specierum eius simul inueniantur inuentio est quae docet inuenire argumenta et constituere argumentationes scientia iudicandi quae de utroque iudicare docet quaeri potest si inuentio et iudicium sub philosophia contineantur uidentur enim neque sub theorica neque sub practica neque sub mechanica neque sub logica de qua magis uideretur contineri sub logica non continentur quia neque per grammaticam neque per dissertiuam per dissertiuam non continentur cum integraliter eam constituant nulla autem res esse possit simul integralis et diuisiua pars eiusdem generis sicque philosophia non omnem scientiam continere uidetur sed sciendum quod scientia duobus modis accipi solet id est pro aliqua disciplinarum sicut cum dico dialecticam esse scientiam id est artem uel disciplinam et pro qualibet cognitione sicut cum dico scientiam habere eum qui scit aliquid uerbi gratia si scio dialecticam scientiam habeo et si scio natare scientiam habeo et si scio socratem esse sophronisci filium scientiam habeo et uniuersaliter omnis qui aliquid scit potest dici scientiam habere sed tamen aliud est cum dico dialectica est scientia id est ars uel disciplina atque aliud cum dico scire quod socrates est sophronisci filius est scientia id est cognitio de omni scientia quae est ars uel disciplina uerum est dicere quod sit pars philosophiae diuisiua non autem uniuersaliter dici potest quod omnis scientia quae est cognitio pars sit philosophiae diuisiua est tamen prorsus omnis scientia siue disciplina siue quaelibet cognitio pars philosophiae uel diuisiua uel integralis disciplina autem est scientia quae absolutum finem habet in quo propositum artis perfecte explicatur quod scientiae inueniendi uel iudicandi non conuenit quia neutra per se absoluta est et ideo disciplina dici non possunt sed partes disciplinae id est dissertiuae rursum quaeritur si inuentio et iudicium eaedem sint partes dialecticae et rhetoricae quod inconueniens uidetur ut duo opposita genera eisdem prorsus constituantur partibus dici ergo potest has duas uoces aequiuocas esse ad partes dialecticae et rhetoricae uel quod fortassis melius est dicamus inuentionem et iudicium proprie partes esse dissertiuae et sub his uocibus uniuocari in inferioribus tamen huius generis quibusdam proprietatibus a se inuicem differre quae tamen differentiae per has uoces non discernuntur quia per eas non secundum hoc quod species componunt  sed secundum hoc quod partes sunt generis significantur grammatica est scientia loquendi sine uitio dialectica disputatio acuta uerum a falso distinguens rhetorica est disciplina ad persuadendum quaeque idonea

b philosophia diuiditur in theoricam practicam mechanicam logicam theorica diuiditur in theologiam physicam mathematicam mathematica diuiditur in arithmeticam musicam geometriam astronomiam practica diuiditur in solitariam priuatam publicam mechanica diuiditur in lanificium armaturam nauigationem agriculturam uenationem medicinam theatricam logica diuiditur in grammaticam dissertiuam dissertiua diuiditur in demonstrationem probabilem sophisticam probabilis diuiditur in dialecticam rhetoricam in hac diuisione solummodo diuisiuae partes philosophiae continentur sunt aliae adhuc subdiuisiones istarum partium sed istae nunc sufficere possunt in his igitur si solum numerum respicis inuenies xxi si gradus computare uolueris xxuiii reperies auctores harum scientiarum diuersi leguntur alii incipiendo alii augendo alii perficiendo artes inuenerunt sicque eiusdem artis plures saepe referuntur auctores ex his paucorum nomina subter annumerabo

  
theologus apud graecos linus fuit apud latinos uarro et nostri temporis ioannes scotus de decem categoriis in deum physicam naturalem apud graecos thales milesius unus de septem sapientibus repperit apud latinos plinius descripsit arithmeticam samius pythagoras inuenit nicomachus scripsit apud latinos primum apuleius deinde boethius transtulit hic etiam pythagoras mathen tetrados fecit id est librum de doctrina quadriuii et y ad similitudinem uitae humanae inuenit musicae repertorem moyses dicit fuisse tubal qui fuit de stirpe cain graeci pythagoram alii mercurium qui primus tetrachordum instituit alii linum uel zetum uel amphionem geometriam apud aegyptum primum dicunt esse repertam cuius auctor apud graecos optimus euclides fuit huius artem transtulit boethius eratosthenes quoque sagacissimus in geometria qui ambitum orbis repperit dicunt quidam quod cham filius noe astronomiam primus inuenerit chaldaei primum astrologiam docuerunt secundum natiuitatis obseruantiam iosephus autem asseuerat abraham primum instituisse aegyptios astrologiam astronomiam ptolomaeus rex aegypti reparauit hic etiam canones instituit quibus cursus astrorum inuenitur aiunt quidam nemroth gigantem summum fuisse astrologum sub cuius nomine etiam astronomia inuenitur graeci dicunt hanc artem ab atlante prius excogitatam propter quod etiam caelum sustinuisse fertur ethicae inuentor socrates fuit de qua uiginti quattuor libros secundum positiuam iustitiam scripsit deinde plato discipulus eius libros multos de republica secundum utramque iustitiam naturalem scilicet et positiuam conscripsit deinde tullius in latino sermone libros de republica ordinauit fronto quoque philosophus scripsit librum strategematon id est militaris suauitatis mechanica diuersos habuit auctores hesiodus ascraeus primus apud graecos in describendis rebus rusticis studuit deinde democritus magnus quoque carthaginiensis in uiginti octo uoluminibus studium agriculturae conscripsit apud romanos primus cato de agricultura instituit quod deinde marcus terentius expoliuit uergilius quoque georgica fecit deinde cornelius et iulius atticus aemilianus siue columella insignis orator qui totum corpus disciplinae huius complexus est uitruuius quoque de architectura palladius de agricultura lanificii usum apud graecos primam mineruam monstrasse ferunt hanc etiam primam telam ordinasse lanas colorasse oliuae quoque et fabricae inuentricem fuisse credunt ab ipsa daedalus didicit et ipse post eam fabricam fecisse creditur apud aegyptum autem isis filia inachi usum serendi lini repperit et qualiter inde uestimenta fierent monstrauit similiter lanae usum ibidem ipsa repperit in lybia primum usus 
