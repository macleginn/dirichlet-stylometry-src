

iulii obsequentis
prodigiorum liber

i l scipione c laelio coss

iunonis lucinae templum fulmine ictum ita ut fastigium ualuaeque
deformarentur in finitimis pleraque de caelo tacta nursiae
sereno nimbi orti et homines duo exanimati tusculi terra pluit
mula reate peperit supplicatio per decem pueros patrimos et
matrimos totidemque uirgines habita

ii m messala c liuio coss

luce inter horam tertiam et quartam tenebrae ortae in auentino
lapidum pluuiae nouemdiali expiatae in hispania prospere
militatum

iii sp postumio q marcio coss

sacrum nouemdiale factum quod in piceno lapidibus pluit ignesque
caelestes multifariam orti leui afflatu complurium uestimenta
adusserunt aedes iouis in capitolio fulmine icta in umbria
semimas duodecim ferme annorum inuentus aruspicumque iussu
necatus galli qui alpes transierunt in italiam sine proelio
eiecti

iu m claudio quinto fabio labeone coss

in area uulcani per biduum in area concordiae totidem diebus
sanguinem pluit in sicilia insula noua mari nata hannibal in
bithynia ueneno periit celtiberi subacti

u l aemilio paulo cn baebio tamphilo coss

procellosa tempestas strage in urbe facta signa aenea in
capitolio deiecit signa in circo maximo cum columnis euertit
fastigia templorum aliquot a culmine abrupta dissipauit mulus
tripes reate natus aedes apollinis caietae fulmine icta

ui p lentulo m baebio coss

in area uulcani et concordiae sanguinem pluit hastae martis
motae lanuuii simulacrum iunonis sospitae lacrimauit
pestilentiae libitina non suffecit ex sibyllinis supplicatum cum
sex mensibus non pluisset ligures proelio uicti deletique

uii quinto fuluio l manlio coss

nimbis continuis in capitolio signa aliquot deiecta fulmine
romae et circa plurima decussa in lectisternio iouis terrae
motu deorum capita se conuerterunt lanx cum integumentis quae
ioui erant apposita decidit de mensa oleas mures praeroserunt

uiii m iunio a manlio coss

incendio circa forum cum plurima essent deusta aedes ueneris
sine ullo uestigio cremata uestae penetralis ignis extinctus
uirgo iussu m aemilii pontificis maximi flagro caesa negauit
ulterius interiturum supplicationibus habitis in hispania et
histria bella prospere administrata

uiiia gaio claudio ti sempronio coss



ix cn cornelio q petillio coss

cum immolassent uictimas consules iecur extabuit cornelius ex
monte albano rediens membris captus ad aquas cumanas mortuus
petillius contra ligures dimicans occisus est

x m lepido p mucio coss

graui pestilentia hominum boumque cadauera non sufficiente
libitina cum iacerent uulturius non apparuit celtiberi deleti

xi q aelio paeto m iunio coss

romae aliquot loca sacra profanaque de caelo tacta anagniae
terra pluit lanuui fax ardens in caelo uisa calatiae in agro
publico per triduum et duas noctes sanguis manauit rex illyrici
gentius et macedoniae perseus deuicti

xii m marcello c sulpicio coss

in campania multis locis terra pluit in praenestino cruenti
ceciderunt imbres ueienti lana ex arboribus nata terracinae in
aede mineruae mulieres tres quae operatae sedebant exanimatae
ad lucum libitinae in statua equestri aenea ex ore et pede equi
aqua manauit diu galli ligures deleti

comitia cum ambitiosissime fierent et ob hoc senatus in capitolio
haberetur miluus uolans mustelam raptam de cella iouis in medio
consessu patrum misit sub idem tempus aedes salutis de caelo
tacta in colle quirinali sanguis terra manauit lanuuii fax in
caelo nocte conspecta fulmine pleraque discussa cassini et sol
per aliquot horas noctis uisus teani sidicini puer cum quattuor
manibus et totidem pedibus natus urbe lustrata pax domi
forisque fuit

xiii cn octauio t manlio coss

pestilentia fameque ita laboratum ut ex sibyllinis populus circa
compita sacellaque operaturus sederit in aede penatium ualuae
nocte sua sponte adapertae et lupi esquiliis et in colle
quirinali meridie apparuerunt exagitatique fuerunt urbe lustrata
nihil triste accidit

xiu ti graccho m iuuentio coss

capuae nocte sol uisus in agro stellati fulgure ueruecum de
grege pars exanimata terracinae pueri trigemini nati formiis
duo soles interdiu uisi caelum arsit consae homo ex speculo
acie orta combustus gabiis lacte pluit fulmine pleraque decussa
in palatio in templum uictoriae cygnus inlapsus per manus
capientium effugit priuerni puella sine manu nata in
cephallenia tuba in caelo cantare uisa terra pluit procellosa
tempestate tecta diruta stragesque agrorum facta crebro
fulminauit nocte species solis pisauri adfulsit caere porcus
humanis manibus et pedibus natus et pueri quadrupedes et
quadrumanes nati ad forum aesi bouem flamma ex ipsius ore nata
non laesit

xu p scipione nasica c marcio coss

anagniae caelum nocte arsit fulmine pleraque decussa frusinone
bos locutus reate mulus tripes natus cn octauius legatus in
syria per lysiam tutorem antiochi pueri in gymnasio occisus

xui l lentulo c marcio coss

procellosa tempestate in capitolio aedes iouis et circa omnia
quassata pontis  maximi tectum cum columnis in tiberim
deiectum in circo flaminio porticus inter aedem iunonis reginae
et fortunae tacta et circa aedificia pleraque dissipata taurus
ad immolationem cum duceretur ob haec ipsa corruit dalmatae
scordisci superati

xuii q opimio l postumio coss

in prouinciam proficiscens postumius consul cum immolaret in
plurimis uictimis caput in iocinere non inuenit profectusque
post diem septimum aeger romam relatus expirauit consae arma in
caelo uolare uisa fulmine pleraque decussa a gallis et a
lusitanis romani per arma grauiter uexati

xuiii m claudio marcello lucio ualerio flacco coss

turbinis ui in campo columna ante aedem iouis decussa cum signo
aurato cumque aruspices respondissent magistratuum et sacerdotum
interitum fore omnes magistratus se protinus abdicauerunt
nouemdiale sacrum fuit quod ariciae lapidibus pluerat item
supplicatio habita quod romae multis locis species togatorum
uisae adpropinquantium oculos eludebant in lusitania uarie in
gallia prospere pugnatum

xix spurio postumio lucio pisone coss

uasto incendio romae cum regia quoque ureretur sacrarium et ex
duabus altera laurus ex mediis ignibus inuiolatae steterunt
pseudophilippus deuictus

xx p africano c liuio coss

amiterni puer tribus pedibus una manu natus romae et circa
fulmine pleraque icta caere sanguinis riui e terra fluxerunt
et nocte caelum ac terra ardere uisum frusinone aurum sacrum
mures adroserunt lanuuii inter horam tertiam et quintam duo
discolores circuli solem cinxerunt rubente alter alter candida
linea stella arsit per dies duos et triginta cum carthago
obsideretur in captiuos romanorum per hasdrubalem barbaro more
saeuitum mox carthago per aemilianum diruta

xxi appio claudio q metello coss

amiterni puer tribus pedibus natus caere sanguinis riui e terra
fluxerunt cum a salassis illata clades esset romanis
decemuiri pronuntiauerunt se inuenisse in sibyllinis quotiens
bellum gallis illaturi essent sacrificari in eorum finibus
oportere

xxii lucio metello quinto fabio maximo coss

fames et pestilentia cum essent per decemuiros supplicatum
lunae androgynus natus praecepto aruspicum in mare deportatus
tanta fuit lunensibus pestilentia ut iacentibus in publicum
passim cadaueribus qui funerarent defuerint in macedonia
exercitus romanus proelio uexatus aduersus uiriathum dubie
dimicatum

xxiii q caepione gaio laelio coss

praeneste et in cephallenia signa de caelo cecidisse uisa mons
aetna ignibus abundauit prodigium maioribus hostiis quadraginta
expiatum annus pacatus fuit uiriatho uicto

xxiu m aemilio gaio hostilio mancino coss

consules cum lauinii auspicarentur pulli e cauea in siluam
laurentinam euolarunt neque inuenti sunt praeneste fax ardens in
caelo uisa sereno intonuit terracinae m claudius praetor in
naue fulmine conflagrauit lacus fucinus per milia passuum
quinque quoquo uersum inundauit in graecostasi et in comitio
sanguine fluxit esquiliis equuleus cum quinque pedibus natus
fulmine pleraque decussa hostilius mancinus consul in portu
herculis cum conscenderet nauem petens numantiam uox improuiso
audita mane mancine cumque egressus postea nauem genuae
conscendisset anguis in naue inuentus e manibus effugit ipse
consul deuictus mox numantinis deditus

xu l furio sex atilio sarrano coss

regium atrium paene totum incendio consumptum sine ullo humanae
fraudis aut neglegentiae uestigio puer ex ancilla quattuor
pedibus manibus oculis auribus et duplici obsceno natus puteolis
in aquis calidis riui manarunt sanguine fulmine pleraque
deiecta puer aruspicum iussu crematus cinisque eius in mare
deiectus a uaccaeis exercitus romanus caesus

xxui seruio flacco quinto calpurnio coss

mons aetna maioribus solito arsit ignibus romae puer solidus
posteriore naturae parte genitus bononiae fruges in arboribus
natae bubonis uox primum in capitolio dein circa urbem audita
quae auis praemio posito ab aucupe capta combustaque cinis eius
in tiberim dispersus bos locutus in numantia res male gestae
exercitus romanus oppressus

xxuii p africano c fuluio coss

in amiterno sol noctu uisus eiusque lux aliquandiu fuit uisa
bos locutus et nutritus publice sanguine pluit anagniae seruo
tunica arsit et intermortuo igne nullum flammae apparuit
uestigium in capitolio nocte auis gemitus similes hominis dedit
in aede iunonis reginae scutum ligusticum fulmine tactum
fugitiuorum bellum in sicilia exortum coniuratione seruorum
italia oppressa

xxuiia p mucio l calpurnio coss

tiberius gracchus tribunus plebis in legibus ferendis occisus
proditum est memoria tiberium gracchum quo die periit tristia
neglexisse omina cum domi et in capitolio sacrificanti dira
portenderentur domoque exiens sinistro ad limen offenso pede
decusserit pollicem et corui fragmentum tegulae ante pedes eius
proiecerint ex stillicidio in agro romano lacte riui manarunt
lunae terra quattuor iugerum spatio in profundum abiit et mox de
cauerna lacum reddidit ardeae terra pluit minturnis lupus
uigilem laniauit et inter tumultum effugit romae bubo et alia
auis ignota uisa in aede iunonis reginae clausis per biduum
ualuis infantis uox audita scuta nouo sanguine maculata puella
quadrupes nata in agro ferentino androgynus natus et in flumen
deiectus uirgines ter nouenae canentes urbem lustrauerunt in
italia multa milia seruorum quae coniurauerant aegre
comprehensa et supplicio consumpta in sicilia fugitiui romanos
exercitus necauerunt numantia diruta

xxuiii appio claudio m perperna coss

reate mulus cum quinque pedibus natus romae in graecostasi lacte
pluit lupus et canis ostiae pugnantes fulmine exanimati grex
ouium in apulia uno ictu fulminis exanimatus terracinae sereno
praetor populi romani fulmine exanimatus nauis uelum in aquam
deiectum et impensas omnes quae ibi erant ignis absumpsit
publius crassus aduersus aristonicum dimicans occisus apollinis
simulacrum lacrimauit per quatriduum uates responderunt graeciae
fore exitium unde deductum esset sacrificatum tum a romanis
donaque in templo posita phrygia recepta asia attali testamento
legata romanis antiocho regi syriae ingenti exercitu dimicanti
hirundines in tabernaculo nidum fecerunt quo prodigio neglecto
proelium commisit et a parthis occisus est  m fuluii
flacci triumuiri dissensione in legibus ferendis  angues duo
nigri in cella mineruae allapsi ciuilem caedem portenderunt

xxix m aemilio lucio aurelio coss

nocturna tempestate in capitolio aliquot templa concussa sunt
romae et circa fulmine pleraque deiecta sunt aetna mons terrae
motu ignes super uerticem late diffudit et ad insulas liparas
mare efferbuit et quibusdam adustis nauibus uapore plerosque
nauales exanimauit piscium uim magnam exanimem dispersit quos
liparenses auidius epulis appetentes contaminatione uentris
consumpti ita ut noua pestilentia uastarentur insulae quod
prodigium aruspicum responso seditionem quae breui post
tempore patuit portendit

xxx m plautio m fuluio coss

in arboribus fruges natae sunt oleo et lacte in ueiente pluit
bubo in capitolio uisus arpis lapideus imber triduo cecidit
uis apparuit locustarum ingenti agmine in africa quae a uento
in mare deiectae fluctibusque eiectae cyrenis odore intolerabili
et mortifero uapore grauem pestilentiam fecerunt pecorum
hominumque dccc milia consumpta tabe proditum est fregellae
quae aduersus romanos coniurauerant dirutae ligures sallyes
trucidati

xxxi c cassio longino c sextio coss

in graecostasi lacte pluit fulmine crotone grex ouium cum cane
et tribus pastoribus exanimatus saturniae uitulus biceps
natus tumultus in urbe fuit c graccho leges ferente

xxxii cn domitio c fannio coss

in foro suessano androgynus natus in mare delatus est in gallia
tres soles et tres lunae uisae uitulus biceps natus bubo in
capitolio uisus aetnae incendio catina consumpta sallyes et
allobroges deuicti

xxxiii l opimio quinto fabio maximo coss

grex luporum limites qui in agrorum diuisione per c gracchum
depositi erant dissipauit ipse gracchus in auentino occisus

xxxiu l aurelio et l caecilio coss

androgynus in agro romano annorum octo inuentus et in mare
deportatus uirgines ter nouenae in urbe cantarunt

xxxu m catone quinto marcio coss

catone consule immolante exta tabuerunt caput iocineris inuentum
non est lacte pluit terra cum mugitu tremuit examen apum in
foro consedit sacrificium ex sibyllinis

xxxui l caecilio q mucio coss

fulmine romae et circa pleraque tacta praeneste lacte pluit
hastae martis in regia motae priuerni terra septem iugerum
spatio in cauerna desedit saturniae androgynus annorum decem
inuentus et mari demersus uirgines uiginti septem urbem carmine
lustrauerunt reliquum anni in pace fuit

xxxuii m acilio gaio porcio coss

l heluius eques romanus a ludis romanis cum in apuliam
reuerteretur in agro stellati filia eius uirgo equo insidens
fulmine icta exanimataque uestimento deducto in inguinibus
exserta lingua per inferiores locos ut ignis ad os emicuerit
responsum infamiam uirginibus et equestri ordini portendi quia
equi ornamenta dispersa erant tres uno tempore uirgines uestales
nobilissimae cum aliquot equitibus romanis incesti poenas
subierunt aedes ueneri uerticordiae facta

xxxuiii c caecilio gnaeo papirio coss

albanus mons nocte ardere uisus aedicula et signum de caelo
tacta ara salutis interrupta terra in lucanis et priuernati
late hiauit in gallia caelum ardere uisum cimbri teutonique
alpes transgressi foedam stragem romanorum sociorumque fecerunt

xxxix p scipione lucio calpurnio coss

maxima pars urbis exusta cum aede matris magnae lacte per
triduum pluit hostiisque expiatum maioribus iugurthinum bellum
exortum

xl seruio galba m scauro coss

auis incendiaria et bubo in urbe uisae in laotomiis homo ab
homine adesus ex sibyllinis in insula cimolia sacrificatum per
triginta ingenuos pueros patrimos et matrimos totidemque
uirgines multa milia hominum intumescente pado et stagno
arretino obruta bis lacte pluit nursiae gemini ex muliere
ingenua nati puella integris omnibus membris puer a parte
priore aluo aperto ita ut nudum intestinum conspiceretur idem
posteriore natura solidus natus qui uoce missa exspirauit
contra iugurtham prospere dimicatum

xli q seruilio caepione c atilio sarrano coss

amiterni cum ex ancilla puer nasceretur aue dixit p sarrano
c atilio coss in agro perusino et romae locis aliquot lacte
pluit inter multa fulmine icta atellis digiti hominis quattuor
tamquam ferro praecisi argentum signatum afflatu fulminis
diffluxit in agro trebulano mulier nupta ciui romano fulmine
icta nec exanimata fremitus caelestis auditus et pila caelo
cadere uisa sanguine pluit romae interdiu fax sublime uolans
conspecta in aede larum flamma a fastigio ad summum columen
penetrauit innoxia per caepionem consulem senatorum et equitum
iudicia communicata cetera in pace fuerunt

xlii p rutilio cn manlio coss

trebulae mutuscae ante quam ludi committerentur canente tibicine
angues nigri aram circumdederunt desinente cantare dilapsi
postero die exorti a populo lapidibus enecati foribus templi
adapertis simulacrum martis ligneum capite stans inuentum a
lusitanis exercitus romanus caesus

xliii gaio mario gaio flauio coss

bubo extra urbem uisus bos locuta trebulae mutuscae simulacrum
in templo quod capite adaperto fuit opertum inuentum nuceriae
ulmus uento euersa sua sponte erecta in radicem conualuit in
lucanis lacte lunae sanguine pluit arimini canis locutus arma
caelestia tuderte ameriaeque ab ortu et occasu uisa pugnare et
ab occasu uinci aruspicum responso populus stipem cereri et
proserpinae tulit uirgines uiginti septem dona canentes
tulerunt luna interdiu cum stella ab hora tertia usque ad horam
septimam apparuit a fugitiuis et desertoribus in thurinis
regiones uastatae cimbri alpes transgressi per hispaniam
uastatam iunxerunt se teutonis

xliiia gaio mario lucio aurelio coss

lupus urbem intrauit fulminis ictu uultures super turrem
exanimati hora diei tertia solis defectus lucem obscurauit
examen apium ante aedem salutis consedit in comitio lacte pluit
in piceno tres soles uisi in agro uulsiniensi flamma e terra
orta caelumque uisa contingere in lucanis duo agni equinis
pedibus nati alter siminino capite in tarquiniensi lactis riui
terra scaturiente exorti aruspicum responso signa oleaginea duo
armata statuta supplicatumque in macedonia thraces subacti

xliu gaio mario quinto lutatio coss

nouemdiale sacrum fuit quod in tuscis lapidibus pluerat urbs
aruspicum iussu lustrata hostiarum cinis per decemuiros in mare
dispersus et per dies nouem circa omnia templa per magistratus
et municipes pompa ducta supplicantum hastae martis in regia sua
sponte motae sanguine circa amnem anienem pluit examen apium
in foro boario in sacello consedit in gallia in castris lux
nocte fulsit puer ingenuus ariciae flamma comprehensus nec
ambustus aedes iouis clusa fulmine icta cuius expiationem quia
primus monstrauerat aemilius potentiae picentis aruspex
praemium tulit ceteris celantibus quod ipsis liberisque exitium
portenderetur piratae in cilicia a romanis deleti teutoni a
mario trucidati

xliua gaio mario m aquilio coss

ancilia cum crepitu sua sponte mota seruus q seruilii caepionis
matri idaeae se praecidit et trans mare exportatus ne unquam
romae reuerteretur urbs lustrata capra cornibus ardentibus per
urbem ducta porta naeuia emissa relictaque in auentino luto
pluit lusitanis deuictis hispania ulterior pacata cimbri
deleti

xlu gaio mario lucio ualerio coss

fax ardens tarquiniis late uisa subito lapsu cadens sub occasu
solis orbis clipei similis ab occidente ad orientem uisus
perferri in piceno terrae motu domicilia ruinis prostrata
quaedam conuulsa sede sua inclinata manserunt fremitus armorum
ex inferno auditus quadrigae auratae in foro a pedibus
sudauerunt fugitiui in sicilia sine proeliis trucidati

xlui m antonio a postumio coss

bubone in urbe uiso urbs lustrata nimbis et procella plurima
dissipata fulmine pleraque tacta lanuuii in aede iunonis
sospitae in cubiculo deae sanguinis guttae uisae nursiae aedes
sacra terrae motu disiecta lusitani rebellantes subacti sex
titius tribunus plebis de agris diuidendis populo cum
repugnantibus collegis pertinaciter legem ferret corui duo
numero in alto uolantes ita pugnauerunt supra contionem ut
rostris unguibusque lacerarentur aruspices sacra apollini
litanda et de lege quae ferebatur supersedendum pronuntiarunt
fremitus ab inferno ad caelum ferri uisus inopiam famemque
portendit populus stipem matronae thesaurum et uirgines dona
cereri et proserpinae tulerunt per uirgines uiginti septem
cantitatum signa cupressea duo iunoni reginae posita in
lusitania prospere a romanis pugnatum

xluii quinto metello t didio coss

bubone in capitolio supra deorum simulacra uiso cum piaretur
taurus uictima exanimis concidit fulmine pleraque decussa
hastae martis in regia motae ludis in theatro creta candida
pluit fruges et tempestates portendit bonas sereno tonuit apud
aedem apollinis decemuiris immolantibus caput iocineris non
fuit sacrificantibus anguis ad aram inuentus item androgynus in
mare deportatus in circo inter pila militum ignis fusus
hispani pluribus proeliis deuicti

xluiii gnaeo cornelio lentulo p licinio coss

supplicatum in urbe quod androgynus inuentus et in mare
deportatus erat pisauri terrae fremitus auditus muri pinnae
sine terrae motu passim deiectae ciuiles portendere discordias
nursiae simulacrum iouis in partem sinistram conuersum cupressea
simulacra iunoni reginae posita per uirgines uiginti septem
quae urbem lustrauerunt celtiberi maedi dardani subacti

xlix gnaeo domitio gaio cassio coss

lupus urbem ingressus in domo priuata occisus bubo in capitolio
occisus fulmine pleraque decussa signa aurata iouis cum capite
columnaque disiecta faesulis sanguine terra manauit arretii
mulieri e naso spicae farris natae eadem farris grana uomuit
urbe lustrata ptolomaeus rex aegypti cyrenis mortuus s p q
romanum heredem reliquit

l l crasso quinto scaeuola coss

caere lacte pluit lebadiae eutychides in templum iouis trophonii
degressus tabulam aeneam extulit in qua scripta erant quae ad
res romanas pertinerent fulminis afflatu pleraque animalia
exanimata uenafri hiatu terra alte subsedit uultures canem
mortuum laniantes occisi ab aliis et comesi uulturibus agnus
biceps puer tribus manibus totidemque pedibus natus at hastae
martis in regia motae androgynus urbino natus in mare
deportatus pax domi forisque fuit

li gaio caelio lucio domitio coss

nouemdiale sacrum fuit quod in uolsca gente lapidibus pluerat
uulsiniis luna noua defecit et non nisi postero die hora tertia
comparuit puella biceps quadripes quadrimana gemina feminea
natura mortua nata auis incendiaria uisa occisaque in uestinis
in uilla lapidibus pluit fax in caelo apparuit et totum caelum
ardere uisum terra sanguine manauit et concreuit canes saxa
tegulas uultures roserunt faesulis ingens multitudo inter
sepulcra lugubri ueste pallida facie interdiu ambulare gregatim
uisa per nasicam hispaniae principes qui rebellabant supplicio
consumpti urbibus dirutis

lii gaio ualerio m herennio coss

romae et circa fulmine pleraque decussa ancilla puerum unimanum
peperit fregellis aedes neptuni nocte patefacta maris uituli
cum exta demerentur gemini uitelli in aluo eius inuenti arretii
signum aeneum mercurii sudauit in lucanis gregem ueruecum cum
pasceretur et nocte in stabulo flamma circumdata nihil adussit
carseolis torrens sanguinis fluxit lupi urbem ingressi
praeneste lana uolitauit in apulia mula peperit miluus in aede
apollinis romae comprehensus herennio consuli bis immolanti
caput iocineris defuit in sacro nouemdiali cena deae posita a
cane adesa antequam delibaretur uulsiniis prima luce flamma
caelo emicare uisa cum in unum coisset os flamma ferrugineum
ostendit caelum uisum discedere cuius hiatu uertices flammae
apparuerunt lustrationibus prospere expiatum nam totus annus
domi forisque tranquillus fuit

liii gaio claudio m perperna coss

bubo in aede fortunae equestris comprehensus inter manus
exspirauit faesulis fremitus terrae auditus puer ex ancilla
natus sine foramine naturae qua umor emittitur mulier duplici
natura inuenta fax in caelo uisa bos locuta examen apium in
culmine priuatae domus consedit uolaterris sanguinis riuus
manauit romae lacte pluit arretii duo androgyni inuenti pullus
gallinaceus quadripes natus fulmine pleraque icta supplicatio
fuit populus cereri et proserpinae stipem tulit uirgines
uiginti septem carmen canentes urbem lustrauerunt maedorum gens
in macedonia prouinciam cruente uastauit

liu lucio marcio sexto iulio coss

liuio druso tr pl leges ferente cum bellum italicum
consurgeret prodigia multa apparuerunt urbi sub ortu solis
globus ignis a septemtrionali regione cum ingenti sono caeli
emicuit arretii frangentibus panes cruor e mediis fluxit in
uestinis per dies septem lapidibus testisque pluit aenariae
terrae hiatu flamma exorta in caelum emicuit circa regium terrae
motu pars urbis murique diruta in spoletino colore aureo globus
ignis ad terram deuolutus maiorque factus e terra ad orientem
ferri uisus magnitudinem solis obtexit cumis in arce simulacrum
apollinis sudauit aedis pietatis in circo flaminio clausa
fulmine icta asculo per ludos romani trucidati cum ex agris in
urbem pecora armentaque latini agerent strages hominum passim
facta armenta in tantam rabiem concitata sunt ut uastando
agros suos hostile imaginarentur bellum  lacrimantesque multis
affectibus calamitatem praesagirent suis

lu lucio iulio caesare p rutilio coss

metella caecilia somnio iunonem sospitam profugientem quod
immunde sua templa foedarentur cum suis precibus aegre reuocatam
diceret aedem matronarum sordidis obscenisque corporis
coinquinatam ministeriis in qua etiam sub simulacro deae cubile
canis confetae erat commundatam supplicationibus habitis
pristino splendori restituit a picentibus romani barbaro more
excruciati ubique in latio clades accensa rutilius lupus
spretis religionibus cum in extis caput non inuenisset
iocineris amisso exercitu in proelio occisus

lui lucio sylla quinto pompeio coss

pompedius silo in oppidum bouianum quod ceperat triumphans
inuectus omen uictoriae hostibus ostendit quia triumphus in
urbem uictricem non uictam induci solet proximo proelio amisso
exercitu occisus mithridati aduersus rhodios socios bellum
paranti prodigia apparuerunt stratopedo ubi senatus haberi
solet corui uulturem tundendo rostris occiderunt in eundem
locum sidus ingens caelo demissum isidis species uisa sambucam
fulmine petere lucum furiarum cum mithridates succenderet
risus exauditus ingens sine auctore cum aruspicum iussu uirginem
furiis immolaret e iugulo puellae risus ortus turbauit
sacrificium classis mithridatis in thessalia incensa alia a
romanis in proelio demersa

luia l cinna cn octauio coss

cinna et mario per bella crudeliter saeuientibus romae in
castris gnaei pompei caelum ruere uisum arma signaque tacta
milites exanimati ipse pompeius afflatus sidere interiit lectum
eius populus diripuit corpus unco traxit quod discrimine
ciuili perseuerasset periclitanti patriae non succurrere cum et
imperium et maximos haberet exercitus

luib l cinna c mario coss

piraeum sylla cum oppugnaret diuturno labore unus miles eius
aggerem ferens exanimatus fulmine aruspex respondit quod caput
iacentis in oppidum uersum esset introitum et uictoriam romanis
significare post breue tempus athenae et piraeum a sylla capta
ilio a c fimbria incenso cum aedes quoque mineruae
deflagrasset inter ruinas simulacrum antiquissimum inuiolatum
stetit spemque restitutionis oppido portendit

luii lucio scipione gaio norbano coss

per syllana tempora inter capuam et uulturnum ingens signorum
sonus armorumque horrendo clamore auditus ita ut uiderentur duae
acies concurrere per plures dies rei miraculum intus
considerantibus uestigia equorum hominumque et recenter protritae
herbae et uirgulta uisa molem ingentis belli portendere in
etruria clusii mater familiae uiuum serpentem peperit qui iussu
aruspicum in profluentem deiectus aduersa aqua natauit lucius
sylla post quintum annum uictor in italiam reuersus magno terrori
fuit inimicis aeditui neglegentia capitolium una nocte
conflagrauit syllae crudelitate foeda proscriptio principum
fuit centena milia hominum consumpta italico ciuilique bello
relata sunt

luiii mamerco aemilio d bruto coss

d laelius legatus pompei cui prodigium romae erat factum in
lecto uxoris duo angues conspecti in diuersumque lapsi proxime
pompeio in castris sedenti accipiter super caput accesserat in
hispania aduersus sertorium dimicans inter pabulatores occisus

lix gnaeo octauio c scribonio coss

reate terrae motu aedes sacrae in oppido agrisque commotae saxa
quibus forum stratum erat discussa pontes interrupti ripae
labentis fluminis in aquam prouolutae fremitus inferni exauditi
et post paucos dies quae concussa erant corruerunt saxum uiuum
cum prouolueretur in praecipiti rupe immobile stetit a sertorio
in hispania exercitus romani caesi aduersum maedos uarie
dimicatum

lx c aurelio lucio octauio coss

sertorio in hispania exercitum ducenti tale prodigium est factum
scuta equitum parte exteriore iaculaque et pectora equorum
cruenta uisa quod prosperum sibi interpretatus est sertorius
quia exteriora hostili sanguine maculari solent continua ei
proelia cum successu fuerunt

lxa m lucullo c cassio coss 

cyzicum mithridates cum oppugnaret aristagorae qui in summo
magistratu erat proserpina in quiete uisa est dicere aduersus
tibicines se tubicinem comparasse postero die turres hostium
uento disiectae sunt ad immolandum bos sacra iniussa de montibus
per hostium classem adnatauit seque ad aras percutiendam
obtulit

lxi m cicerone gaio antonio coss

fulmine pleraque decussa sereno uargunteius pompeiis de caelo
exanimatus trabis ardens ab occasu ad caelum extenta terrae
motu spoletum totum concussum et quaedam corruerunt inter alia
relatum biennio ante in capitolio lupam remi et romuli fulmine
ictam signumque iouis cum columna disiectum aruspicum responso
in foro repositum tabulae legum aeneae ictae litteris
liquefactis ab his prodigiis catilinae nefaria conspiratio
coepta

lxia d silano l murena coss

c antonius cum in agro pistoriensi catilinam deuicisset
laureatos fasces in prouinciam tulit ibi a dardanis oppressus
amisso exercitu profugit apparuit eum hostibus portendisse
uictoriam cum ad eos laurum uictricem tulerit quam in capitolio
debuerat deponere

lxii quinto metello l afranio coss

die toto ante sereno circa horam undecimam nox se intendit
deinde restitutus fulgor turbinis ui tecta deiecta ponte
sublapso homines in tiberim praecipitati in agris pleraeque
arbores euersae a radicibus lusitani gallaeci deuicti

lxiii l domitio appio claudio coss

lupi in urbe uisi nocturni ululatus flebiles canum auditi
simulacrum martis sudauit fulmen tota urbe peruagatum pleraque
deorum simulacra decussit homines exanimauit urbs lustrata
propter dictaturam pompeii ingens seditio in urbe fuit

lxiu gnaeo domitio appio claudio m messala coss

m crassus ad parthos profectus cum euphratem transiret multa
prodigia neglexit cum etiam coorta tempestas signifero signum
abreptum mersisset gurgite et offundente se nimborum caligine
prohiberentur transire pertinaciter perseuerans cum filio et
exercitu interiit

lxu lucio paulo gaio marcello coss

mula pariens discordiam ciuium bonorum interitum mutationem
legum turpes matronarum partus significauit incendium quo
maxima pars urbis deleta est prodigii loco habitum inter
caesarem et pompeium bella ciuilia exorta

lxua c iulio caesare p seruilio coss

aduersus caesarem pompeius in macedonia cum inuitatis gentibus
amicis instrueret aciem a dyrrhachio uenientibus aduersa fuerunt
fulmina examen apium in signis cladem portendit nocturni
terrores in exercitu fuere ipse pompeius pridie pugnae diei
uisus in theatro suo ingenti plausu excipi mox acie uictus in
aegypto occisus eo ipso die plerisque locis signa sua sponte
conuersa constat clamorem crepitumque armorum antiochiae bis
ut curreretur in muros auditum ptolemaideque sonum tympanorum
pergami palma uiridis trallibus in aede uictoriae sub caesaris
statua intra coagmenta lapidum magnitudine matura enata c
cornelius augur patauii eo die cum aues admitterent proclamauit
rem geri et uincere caesarem

lxui c caesare m lepido coss

decem legionum aquilae gnaeo cn pompeii filio quae fulmina
tenebant uisae dimittere et in sublime auolare ipse adulescens
pompeius uictus et fugiens occisus

lxuii gaio caesare m antonio coss

caesari dictatori exta sine corde inuenta calpurnia uxor
somniauit fastigium domus quod s c erat adiectum ruisse nocte
cum ualuae cubiculi clausae essent sua sponte apertae sunt
ita ut lunae fulgore qui introuenerat calpurnia excitaretur ipse
caesar uiginti tribus uulneribus in curia pompeiana a coniuratis
confossus

lxuiii m antonio p dolabella coss

c octauius testamento caesaris patris brundisii se in iuliam
gentem adscitum audiuit cumque hora diei tertia ingenti
circumfusa multitudine romam intraret sol puri ac sereni caeli
orbe modico inclusus extremae lineae circulo qualis tendi arcus
in nubibus solet eum circumscripsit ludis ueneris genetricis
quos pro collegio fecit stella hora undecima crinita sub
septemtrionis sidere exorta conuertit omnium oculos quod sidus
quia ludis ueneris apparuit diuo iulio insigne capitis
consecrari placuit ipsi caesari monstrosa malignitate antonii
consulis multa perpesso generosa fuit ad resistendum constantia
terrae motus crebri fuerunt fulmine naualia et alia pleraque
tacta turbinis ui simulacrum quod m cicero ante cellam mineruae
pridie quam plebiscito in exilium iret posuerat dissipatum
membris pronum iacuit fractis umeris bracchiis capite dirum
ipsi ciceroni portendit tabulae aeneae ex aede fidei turbine
euulsae aedis opis ualuae fractae arbores radicitus et pleraque
tecta euersa fax caelo ad occidentem uisa ferri stella per
dies septem insignis arsit soles tres fulserunt circaque solem
imum corona spiceae similis in orbem emicuit et postea in unum
circulum sole redacto multis mensibus languida lux fuit in aede
castoris nominum litterae quaedam antonii et dolabellae consulum
excussae sunt quibus utrisque alienatio a patria significata
canum ululatus nocte ante pontificis maximi domum lepidi
auditi ex his maximus a ceteris laniatus turpem infamiam lepido
portendit ostiae grex piscium in sicco reciproco maris fluxu
relictus padus inundauit et intra ripam refluens ingentem
uiperarum uim reliquit inter caesarem et antonium ciuilia bella
exorta

lxix gaio pansa a hirtio coss

caesari cum honores decreti essent et imperium aduersus antonium
immolanti duplicia exta apparuerunt secutae sunt eum res
prosperae c pansae cos statua equestris aenea ante ostium
domi corruit equus phaleratus in ipsius conspectu festinans
concidit quidam e populo sanguine uictimarum prolapsus respersam
cruore palmam proficiscenti dedit funesta haec ipsi prodigia
fuerunt qui mox aduersus antonium dimicans in mortem uulneratus
est armorum telorumque species a terra uisa cum fragore ad
caelum ferri signa legionis quae relicta a pansa ad urbis
praesidium erat ueluti longo situ inductis araneis uestiri uisa
fulmine pleraque icta in castris caesaris luce prima in culmine
praetorii super linteum consedit aquila inde circumuolantibus
minoribus auibus excita de conspectu abiit oraculo apollinis uox
audita lupis rabies hieme aestate frumentum non demessum
ueteranis caesari consulatum flagitantibus terribilis tumultus
romae fuit caesar cum in campum martium exercitum deduceret sex
uultures apparuerunt conscendenti deinde rostra creato consuli
iterum sex uultures conspecti ueluti romuli auspiciis nouam urbem
condituro signum dederunt reconciliatione inter caesarem
antonium lepidum facta foeda principum fuit proscriptio

lxx m lepido munatio planco coss

mula romae ad duodecim portas peperit canis aeditui mortua a
cane tracta lux ita nocte fulsit ut tamquam die orto ad opus
surgeretur in mutinensi uictoriae marianae signum meridiem
spectans sua sponte conuersum in septemtrionem hora quarta cum
haec uictimis expiarentur soles tres circiter hora tertia diei
uisi mox in unum orbem contracti latinis in albano monte cum
sacrificaretur ex umero ac pollice iouis cruor manauit per
cassium et brutum in prouinciis direptionibus sociorum bella
gesta notatum est prodigii loco fuisse quod p titius praetor
propter dissensiones collegae magistratum abrogauit et ante
annum est mortuus constat neminem qui magistratum collegae
abstulerat annum uixisse abrogauerunt autem hi lucius iunius
brutus consul tarquinio collatino tib gracchus m octauio c
cinna tr pl c marullo et l flauo

bruto et cassio pugnam aduersus caesarem et antonium molientibus
in castris cassii examen apium consedit locus aruspicum iussu
interclusus interius ducto uallo uulturum et aliarum alitum
quibus strages cadauerum pabulo est ingens uis exercitum
aduolauit puer in pompa uictoriae cultu cum ferretur ferculo
decidit lustratione lictor peruersis fascibus lauream imposuit
brutianis in proelium egredientibus aethiops in porta occurrit et
a militibus confossus cassius et brutus interierunt

lxxi gaio furnio gaio silano coss

sub appennino in uilla liuiae uxoris caesaris ingenti motu
terra intremuit fax caelestis a meridiano ad septemtrionem
extenta lucem diurnae similem in nocte fecit turris hortorum
caesaris ad portam collinam de caelo tacta insidiis germanorum
romani circumuenti sub m lollio legato grauiter uexati

lxxii paulo fabio quinto aelio coss

in germania in castris drusi examen apium in tabernaculo hostilii
rufi praefecti castrorum consedit ita ut funem praetendentem
praefixamque tentorio lanceam amplecteretur multitudo romanorum
per insidias subiecta est

