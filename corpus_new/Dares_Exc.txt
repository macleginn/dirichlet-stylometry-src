
 praefatio  

cornelius nepos sallustio crispo suo salutem cum multa ago
athenis curiose inueni historiam daretis phrygii ipsius manu
scriptam ut titulus indicat quam de graecis et troianis
memoriae mandauit quam ego summo amore conplexus continuo
transtuli cui nihil adiciendum uel diminuendum rei reformandae
causa putaui alioquin mea posset uideri optimum ergo duxi ita
ut fuit uere et simpliciter perscripta sic eam ad uerbum in
latinitatem transuertere ut legentes cognoscere possent quomodo
res gestae essent utrum uerum magis esse existiment quod dares
phrygius memoriae commendauit qui per id ipsum tempus uixit et
militauit cum graeci troianos obpugnarent anne homero
credendum qui post multos annos natus est quam bellum hoc
gestum est de qua re athenis iudicium fuit cum pro insano
haberetur quod deos cum hominibus belligerasse scripserit sed
hactenus ista nunc ad pollicitum reuertamur


 daretis phrygii de excidio troiae historia  


 pelias rex in peloponneso aesonem fratrem habuit aesonis
filius erat iason uirtute praestans et qui sub regno eius erant
omnes hospites habebat et ab eis ualidissime amabatur pelias
rex ut uidit iasonem tam acceptum esse omni homini ueritus est
ne sibi iniurias faceret et se regno eiceret dicit iasoni
colchis pellem inauratam arietis esse dignam eius uirtute ut eam
inde auferret omnia se ei daturum pollicetur iason ubi
audiuit ut erat animi fortissimi et qui loca omnia nosse uolebat
et quod clariorem se existimabat futurum si pellem inauratam
colchis abstulisset dicit peliae regi se eo uelle ire si uires
sociique non deessent pelias rex argum architectum uocari iussit
et ei imperauit ut nauim aedificaret quam pulcherrimam ad
uoluntatem iasonis per totam graeciam rumor cucurrit nauim
aedificari in qua colchos eat iason pellem auream petitum amici
et hospites ad iasonem uenerunt et pollicentur se una ituros
iason illis gratias egit et rogauit ut parati essent cum tempus
superuenisset interea nauis aedificatur et cum tempus anni
superuenisset iason litteras ad eos misit qui erant polliciti
sese una ituros et ilico conuenerunt ad nauem cuius nomen erat
argo pelias rex quae opus erant in nauim inponi iussit et
hortatus est iasonem et qui cum eo profecturi erant ut animo
forti ad perficiendum irent quod conati essent ea res
claritatem graeciae et ipsis factura uidebatur demonstrare eos
qui cum iasone profecti sunt non uidetur nostrum esse sed qui
uolunt eos cognoscere argonautas legant

 iason ubi ad phrygiam uenit nauim admouit ad portum simoenta
deinde omnes de naui exierunt in terram laomedonti regi
nuntiatum est mirandam nauim in portum simoenta intrasse et in ea
multos iuuenes de graecia uenisse ubi audiuit laomedon rex
commotus est considerauit commune periculum esse si
consuescerent graeci ad sua litora aduentare nauibus mittit ad
portum qui dicant ut graeci de finibus excedant si non dicto
obaudissent sese armis eos de finibus eiecturum iason et qui
cum eo uenerant grauiter tulerunt crudelitatem laomedontis sic se
ab eo tractari cum nulla ab eis iniuria facta esset simul
timebant multitudinem barbarorum si contra imperium conarentur
permanere ne obprimerentur cum ipsi non essent parati ad
proeliandum nauim conscenderunt et a terra recesserunt colchos
profecti sunt pellem abstulerunt domum reuersi sunt

 hercules grauiter tulit a rege laomedonte contumeliose se
tractatum et eos qui una profecti erant colchos cum iasone
spartam ad castorem et pollucem uenit agit cum his ut secum
suas iniurias defendant ne laomedon inpune ferat quod illos a
terra et portu prohibuisset multos adiutores futuros si se
accommodassent castor et pollux omnia promiserunt se facturos
quae hercules uellet ab his salaminam profectus ad telamonem
uenit rogat eum ut secum ad troiam eat ut suas suorumque
iniurias defendat telamon promisit omnibus se paratum esse quae
hercules facere uellet inde ad phthiam profectus est ad peleum
rogatque eum ut secum eat ad troiam pollicitusque est ei peleus
se iturum inde pylum ad nestorem profectus est rogatque eum
nestor quid uenerit hercules dicit quod dolore commotus sit
uelle se exercitum in phrygiam ducere nestor herculem
conlaudauit operamque suam ei pollicitus esthercules ubi omnium
uoluntates intellexit naues parauit milites elegit ubi tempus
datum est proficiscendi litteras ad eos quos rogauerat misit
ut uenirent cum suis omnibus cum uenissent profecti sunt in
phrygiam ad sigeum noctu accesserunt inde hercules telamon et
peleus exercitum eduxerunt nauibus qui praesidio essent castorem
et pollucem et nestorem reliquerunt quod ubi laomedonti regi
nuntiatum est classem graecorum ad sigeum accessisse et ipse cum
equestri copia ad mare uenit et coepit proeliari hercules ad
ilium ierat et inprudentes qui erant in oppido urgere coepit
quod ubi laomedonti nuntiatum est urgeri ab hostibus ilium ilico
reuertitur et in itinere obuius graecis factus ab hercule
occiditur telamon primus ilium oppidum introiit cui hercules
uirtutis causa hesionam laomedontis regis filiam dono dedit
ceteri uero qui cum laomedonte ierant occiduntur priamus in
phrygia erat ubi eum laomedon eius pater exercitui praefecerat
hercules et qui cum eo uenerant praedam magnam fecerunt et ad
naues deportauerunt inde domum proficisci decreuerunt telamon
hesionam secum conuexit

 hoc ubi priamo nuntiatum est patrem occisum ciues direptos
praedam deuectam hesionam sororem dono datam grauiter tulit
tam contumeliose phrygiam tractatam esse a grais ilium petit cum
uxore hecuba et liberis hectore alexandro deiphobo heleno troilo
andromacha cassandra polyxena nam erant ei etiam alii filii ex
concubinis nati sed nemo ex regio genere dixit esse nisi eos qui
essent ex legitimis uxoribus priamus ut ilium uenit ampliora
moenia extruxit ciuitatem munitissimam reddidit et militum
multitudinem ibi esse fecit ne per ignorantiam opprimeretur ita
ut laomedon pater eius oppressus est regiam quoque aedificauit
et ibi aram ioui statuamque consecrauit hectorem in paeoniam
misit ilio portas fecit quarum nomina sunt haec antenorea
dardania ilia scaea thymbraea troiana et postquam ilium
stabilitum uidit tempus expectauit ut uisum est ei iniurias
patris ulcisci antenorem uocari iubet dicitque ei uelle se eum
legatum in graeciam mittere graues sibi iniurias ab his qui cum
exercitu uenerant factas in laomedontis patris nece et
abductione hesionae quae omnia tamen aequo se animo passurum si
hesiona ei reddatur

 antenor ut priamus imperauit nauim conscendit et profectus
uenit magnesiam ad peleum quem peleus hospitio triduo recepit
die quarto rogat eum quid uenerit antenor dicit quae a priamo
mandata erant ut graios postularet ut hesiona redderetur haec
ubi peleus audiuit grauiter tulit et quod haec ad se pertinere
uidebat iubet eum de finibus suis discedere antenor nihil
moratus nauim ascendit secundum boeotiam iter fecit salaminam
aduectus est ad telamonem rogare eum coepit ut priamo hesionam
sororem redderet non enim esse aequum in seruitute habere regii
generis puellam telamon antenori respondit nihil a se priamo
factum sed quod uirtutis causa sibi donatum sit se nemini
daturum ob hoc antenorem de insula discedere iubet antenor
nauim conscendit et in achaiam peruenit inde ad castorem et
pollucem delatus coepit ab his postulare ut priamo satisfacerent
et ei hesionam sororem redderent castor et pollux negauerunt
iniuriam priamo factam esse antenorem discedere iubent inde
pylum ad nestorem uenit dixit nestori qua de causa uenisset qui
ut audiuit coepit antenorem obiurgare cur ausus sit in graeciam
uenire cum a phrygibus priores graeci laesi fuissent antenor
ubi uidit nihil se impetrasse et contumeliose priamum tractari
nauim conscendit domum reuersus est priamo regi demonstrat
quid unusquisque responderit et quomodo ab illis tractatus sit
simulque hortatur priamum ut eos bello persequatur

 continuo priamus filios uocari iubet et omnes amicos suos
antenorem anchisen aenean ucalegonta bucolionem panthum lamponem
et omnes filios qui ex concubinis nati erant qui ut
conuenerunt dixit eis se antenorem legatum in graeciam misisse
ut hi sibi satisfacerent quod patrem suum necassent hesionam
sibi redderent illos contumeliose tractasse antenorem et
antenorem ab eis nihil impetrasse uerum quoniam suam uoluntatem
facere noluissent uideri sibi exercitum in graeciam mitti qui
poenas repeterent ab eis ne barbaros graeci inrisui haberent
hortatusque est priamus liberos suos ut eius rei principes
forent maxime hectorem erat enim maior natu qui coepit dicere
se uoluntatem patris uindicaturum et laomedontis aui sui necem et
quascumque iniurias graeci troianis fecissent executurum ne
inpunitum id grais foret sed uereri ne perficere non possent
quod conati essent multos adiutores graeciae futuros europam
bellicosos homines habere asiam semper in desidia uitam
exercuisse et ob id classem non habere

 alexander cohortari coepit ut classis praepararetur et in
graeciam mitteretur se eius rei principem futurum si pater
uelit in deorum benignitate se confidere uictis hostibus laude
adepta de graecia domum rediturum esse nam sibi in ida silua
cum uenatum abisset in somnis mercurium adduxisse iunonem
uenerem et mineruam ut inter eas de specie iudicaret et tunc
sibi uenerem pollicitam esse si suam speciosam faciem iudicaret
daturam se ei uxorem quae in graecia speciosissima forma
uideretur ubi ita audisset optimam facie uenerem iudicasse
unde sperare coepit priamus uenerem adiutricem alexandro futuram
deiphobus placere sibi dixit alexandri consilium et sperare
graecos hesionam reddituros et satisfacturos si ut dispositum
esset classis in graeciam mitteretur helenus uaticinari coepit
graios uenturos ilium euersuros parentes et fratres hostili
manu interituros si alexander sibi uxorem de graecia adduxisset
troilus minimus natu non minus fortis quam hector bellum geri
suadebat et non debere terreri metu uerborum heleni ob quod
omnibus placuit classem conparare et in graeciam proficisci

 priamus alexandrum et deiphobum in paeoniam misit ut milites
legerent ad concionem populum uenire iubet commonefacit filios
ut maiores natu minoribus imperarent monstrauit quas iniurias
graeci troianis fecissent ob hoc antenorem legatum in graeciam
misisse ut sibi hesionam sororem redderent et satis troianis
facerent antenorem a grais contumeliose tractatum neque ab his
quicquam impetrare potuisse placere sibi alexandrum in graeciam
mitti cum classe qui aui sui mortem et troianorum iniurias
ulciscatur antenorem dicere iussit quomodo in graecia tractatus
esset antenor hortatus est troianos ne horrescerent ad
debellandam graeciam suos alacriores fecit paucis demonstrauit
quae in graecia gesserat priamus dixit si cui displiceret
bellum geri suam uoluntatem ediceret panthus priamo et
propinquis prodit ea quae a patre suo euphorbo audierat dicere
coepit si alexander uxorem de graecia adduxisset troianis
extremum exitium futurum sed pulchrius esse in otio uitam
degere quam in tumultu libertatem amittere et periculum inire
populus auctoritatem panthi contempsit regem dicere iusserunt
quid uellet fieri priamus dixit naues praeparandas esse ut
eatur in graeciam utensilia quoque populo non deesse populus
conclamauit per se moram non esse quo minus regis praeceptis
pareatur priamus illis magnas gratias egit concionemque
dimisit ac mox in idam siluam misit qui materiem succiderent
naues aedificarent hectorem in superiorem phrygiam misit ut
exercitum pararet et ita paratus est cassandra postquam
audiuit patris consilium dicere coepit quae troianis futura
essent si priamus perseueraret classem in graeciam mittere

 interea tempus superuenit naues aedificatae sunt milites
superuenerunt quos alexander et deiphobus in paeonia elegerant
et ubi uisum est nauigari posse priamus exercitum alloquitur
alexandrum imperatorem exercitui praeficit mittit cum eo
deiphobum aenean polydamantem imperatque alexandro ut primum
spartam accedat castorem et pollucem conueniat et ab his petat
ut hesiona soror reddatur et satis troianis fiat quod si
negassent continuo ad se nuntium mittat ut exercitum possit in
graeciam mittere post haec alexander in graeciam nauigauit
adducto secum duce eo qui cum antenore iam nauigauerat non
multos ante dies quam alexander in graeciam nauigauit et
antequam insulam cytheream accederet menelaus ad nestorem pylum
proficiscens alexandro in itinere occurrit et mirabatur classem
regiam quo tenderet utrique occurrentes aspexerunt se inuicem
inscii quo quisque iret castor et pollux ad clytemestram ierant
secum hermionam neptem suam helenae filiam adduxerant argis
iunonis dies festus erat his diebus quibus alexander in insulam
cytheream uenit ubi fanum ueneris erat dianae sacrificauit hi
qui in insula erant mirabantur classem regiam interrogabant ab
illis qui cum alexandro uenerant qui essent quid uenissent
responderunt illi a priamo rege alexandrum legatum missum ad
castorem et pollucem ut eos conueniret

 at helena uero menelai uxor cum alexander in insula cytherea
esset placuit ei eo ire qua de causa ad litus processit
oppidum ad mare est helaea ubi dianae et apollinis fanum est
ibi rem diuinam helena facere disposuerat quod ubi alexandro
nuntiatum est helenam ad mare uenisse conscius formae suae in
conspectu eius ambulare coepit cupiens eam uidere helenae
nuntiatum est alexandrum priami regis filium ad helaeam oppidum
ubi ipsa erat uenisse quem etiam ipsa uidere cupiebat et cum
se utrique respexissent ambo forma sua incensi tempus dederunt
ut gratiam referrent alexander imperat ut omnes in nauibus sint
parati nocte classem soluant de fano helenam eripiant secum
eam auferant signo dato fanum inuaserunt helenam non inuitam
eripiunt in nauim deferunt et cum ea mulieres aliquas
depraedantur quod cum helenam abreptam oppidani uidissent diu
pugnauerunt cum alexandro ne helenam eripere posset quos
alexander fretus sociorum multitudine superauit fanum
expoliauit homines secum quam plurimos captiuos abduxit in
naues inposuit classem soluit domum reuerti disposuit in
portum tenedon peruenit ubi helenam maestam alloquio mitigat
patri rei gestae nuntium mittit menelao postquam nuntiatum est
pylum cum nestore spartam profectus est ad agamemnonem fratrem
misit argos rogans ut ad se ueniat

 interea alexander ad patrem suum cum magna praeda peruenit et
rei gestae ordinem refert priamus gauisus est sperans graecos
ob causam recuperationis helenae sororem hesionam reddituros et
ea quae inde a troianis abstulerunt helenam maestam consolatus
est et eam alexandro coniugem dedit quam ut aspexit cassandra
uaticinari coepit memorans ea quae ante praedixerat quam priamus
abstrahi et includi iussit agamemnon postquam spartam uenit
fratrem consolatus est et placuit ut per totam graeciam
conquisituri mitterentur ad conuocandos graecos et troianis
bellum indicendum conuenerunt autem hi achilles cum patroclo
euryalus tlepolemus diomedes postquam spartam accesserunt
decreuerunt iniurias troianorum persequi exercitum et classem
conparare agamemnonem imperatorem et ducem praeficiunt hi
legatos mittunt ut tota graecia conueniant cum classibus et
exercitibus ornati paratique ad atheniensem portum ut inde
pariter ad troiam proficiscantur ad defendendas suas iniurias
castor et pollux in recenti postquam audierunt helenam suam
sororem raptam nauem conscenderunt et secuti sunt cum in litore
lesbio nauem soluerent maxima tempestate exorta nusquam eos
conparuisse creditum est postea dictum est eos inmortales
factos itaque lesbios nauibus eos usque ad troiam quaesitum isse
neque eorum usquam uestigium inuentum domum renuntiasse

 dares phrygius qui hanc historiam scripsit ait se militasse
usque dum troia capta est hos se uidisse cum indutiae essent
partim proelio interfuisse a dardanis autem audisse qua facie et
natura fuissent castor et pollux fuerunt autem alter alteri
similis capillo flauo oculis magnis facie pura bene figurati
corpore deducto helenam similem illis formosam animi simplicis
blandam cruribus optimis notam inter duo supercilia habentem ore
pusillo priamum troianorum regem uultu pulchro magnum uoce suaui
aquilino corpore hectorem blaesum candidum crispum strabum
pernicibus membris uultu uenerabili barbatum decentem bellicosum
animo magno in ciuibus clementem dignum amore aptum deiphobum et
helenum similes patri dissimili natura deiphobum fortem helenum
clementem doctum uatem troilum magnum pulcherrimum pro aetate
ualentem fortem cupidum uirtutis alexandrum candidum longum
fortem oculis pulcherrimis capillo molli et flauo ore uenusto
uoce suaui uelocem cupidum imperii aeneam rufum quadratum
facundum affabilem fortem cum consilio pium uenustum oculis
hilaribus et nigris antenorem longum gracilem uelocibus membris
uersutum cautum hecubam magnam aquilino corpore pulchram mente
uirili piam iustam andromacham oculis claris candidam longam
formosam modestam sapientem pudicam blandam cassandram mediocri
statura ore rotundo rufam oculis micantibus futurorum praesciam
polyxenam candidam altam formosam collo longo oculis uenustis
capillis flauis et longis conpositam membris digitis prolixis
cruribus rectis pedibus optimis quae forma sua omnes superaret
animo simplici largam dapsilem

 agamemnonem albo corpore magnum membris ualentibus facundum
prudentem nobilem diuitem menelaum mediocri statura rufum
formosum acceptum gratum achillem pectorosum ore uenusto membris
ualentibus et magnis iubatum bene crispatum clementem in armis
acerrimum uultu hilari largum dapsilem capillo myrteo patroclum
pulchro corpore oculis caesiis uiribus magnis uerecundum certum
prudentem dapsilem aiacem oileum quadratum ualentibus membris
aquilino corpore iocundum fortem aiacem telamonium ualentem uoce
clara capillis nigris coma crispa simplici animo in hostem
atrocem ulixem firmum dolosum ore hilari statura media
eloquentem sapientem diomedem fortem quadratum corpore honesto
uultu austero in bello acerrimum clamosum cerebro calido
inpatientem audacem nestorem magnum naso obunco longo latum
candidum consiliarium prudentem protesilaum corpore candido
uultu honesto uelocem confidentem temerarium neoptolemum magnum
uiriosum stomachosum blaesum uultu bonum aduncum oculis rotundis
superciliosum palamedem gracilem longum sapientem animo magnum
blandum podalirium crassum ualentem superbum tristem machaonem
fortem magnum certum prudentem patientem misericordem merionem
rufum mediocri statura corpore rotundo uiriosum pertinacem
crudelem inpatientem briseidam formosam non alta statura
candidam capillo flauo et molli superciliis iunctis oculis
uenustis corpore aequali blandam affabilem uerecundam animo
simplici piam

 deinde ornati cum classe graeci athenas conuenerunt
agamemnon ex mycenis cum nauibus numero c menelaus ex sparta cum
nauibus numero lx arcesilaus et prothoenor ex boeotia cum
nauibus numero l ascalaphus et ialmenus ex orchomeno cum nauibus
numero xxx epistrophus et schedius ex phocide cum nauibus
numero xl aiax telamonius ex salamina adduxit secum teucrum
fratrem ex buprasione amphimachum diorem thalpium polyxenum
cum nauibus numero xl nestor ex pylo cum nauibus numero lxxx
thoas ex aetolia cum nauibus numero xl nireus ex syme cum
nauibus numero liii aiax oileus ex locris cum nauibus numero
xxxuii antiphus et phidippus ex calydna cum nauibus numero xxx
idomeneus et meriones ex creta cum nauibus numero lxxx ulixes ex
ithaca cum nauibus numero xii eumelus ex pheris cum nauibus
numero x protesilaus et podarces ex phylaca cum nauibus numero
xl podalirius et machaon aesculapii filii ex tricca cum nauibus
numero xxxii achilles cum patroclo et myrmidonibus ex phthia cum
nauibus numero l tlepolemus ex rhodo cum nauibus numero ix
eurypylus ex ormenio nauibus numero xl antiphus et amphimachus
ex elide nauibus numero xi polypoetes et leonteus ex argisa
nauibus numero xl diomedes euryalus sthenelus ex argis nauibus
numero lxxx philoctetes ex melibea nauibus numero uii guneus ex
cypho nauibus numero xxi prothous ex magnesia nauibus numero
xl agapenor ex arcadia nauibus numero xl menestheus ex athenis
nauibus numero l hi fuerunt duces graecorum numero xluiiii qui
adduxerunt naues numero mille cxxx

 postquam athenas uenerunt agamemnon duces in consilium
uocat conlaudat hortatur ut quam primum iniurias suas
defendant rogat si cui quid placeat suadetque ut antequam
proficiscerentur delphos ad apollinem consulendum mitterent cui
omnes adsentiunt cui rei praeficitur achilles hic cum patroclo
proficiscitur priamus interea ut audiuit quia hostes parati
sunt mittit per totam phrygiam qui finitimos exercitus adducant
domique milites magno animo comparat achilles cum delphos
uenisset ad oraculum pergit et ex adyto respondetur graecos
uicturos decimoque anno troiam capturos achilles res diuinas
sicut imperatum est fecit et eo tempore uenerat calchas
thestore natus diuinus dona pro phrygibus a suo populo missus
apollini portabat simul consuluit de regno rebusque suis huic
ex adyto respondetur ut cum argiuorum classe militum contra
troianos proficiscatur eosque sua intellegentia iuuet neue inde
prius discedant quam troia capta sit postquam in fanum uentum
est inter se achilles et calchas responsa contulerunt gaudentes
hospitio amicitiam confirmant una athenas proficiscuntur
perueniunt eo achilles eadem in consilio refert argiui gaudent
calchantem secum recipiunt classem soluunt cum eos ibi
tempestates retinerent calchas ex augurio respondet uti
reuertantur et in aulidem proficiscantur profecti perueniunt
agamemnon dianam placat dicitque sociis suis ut classem soluant
ad troiam iter faciant utuntur duce philocteta qui cum
argonautis ad troiam fuerat deinde applicant classem ad oppidum
quod sub imperio priami regis erat et id expugnant praedaque
facta proficiscuntur ueniunt tenedum ubi omnes occidunt
agamemnon praedam diuisit consilium conuocauit

 inde legatos ad priamum mittit si uelit helenam reddere et
praedam quam alexander fecit restituere legati eleguntur
diomedes et ulixes hi ad priamum proficiscuntur dum legati
mandatis parent mittuntur achilles et telephus ad praedandam
mysiam ad teuthrantem regem ueniunt praedamque faciunt teuthras
cum exercitu superueniunt quem achilles fugato exercitu
uulnerat quem iacentem telephus clipeo protexit ne ab achille
interficeretur commemorant inter se hospitium quod telephus cum
adhuc puer erat a patre hercule progenitus a teuthrante rege
hospitio receptus est diomedem regem ferunt eo tempore uenantem
cum equis potentibus et feris ab hercule interfectum teuthranti
regnum totum tradidisse ob hoc eius filium telephum ei subpetias
uenisse quod cum teuthras intellegeret se eodem uulnere mortem
effugere non posse regnum suum mysiam uiuus telepho tradidit et
eum regem ordinauit tum regem teuthrantem telephus magnifice
sepeliuit suadet ei achilles ut nouum regnum conseruet ait
plus multo eum exercitum adiuuaturum si commeatum frumenti
exercitui praepararet quam si ad troiam iret itaque telephus
remanet achilles cum magno praedae commercio ad exercitum
tenedum reuertitur agamemnoni rem gestam narrat agamemnon
adprobat conlaudat

 interea legati missi ad priamum ueniunt ulixes mandata
agamemnonis refert postulat ut helena et praeda reddatur
satisque graecis fiat ut pacifice discedant priamus iniurias
argonautarum commemorat patris interitum troiae expugnationem
et hesionae sororis seruitutem denique antenorem legatum cum
miserit quam contumeliose ab eis tractatus sit pacem repudiat
bellum indicit graecorum legatos de finibus repelli iubet
legati in castra tenedum reuertuntur renuntiantes responsum res
consulto geritur

 aderant uero ad auxilium priamo aduersus graecos ducatores hi
cum exercitibus suis quorum nomina et prouincias insinuandas
esse duximus de zelia pandarus amphius adrastus de colophonia
mopsus de phrygia asius de caria amphimachus nastes de lycia
sarpedon glaucus de larisa hippothous et cupesus de ciconia
euphemus de thracia pirus et acamas de paeonia pyraechmes et
asteropaeus de phrygia ascanius et phorcys de maeonia antiphus
et mesthles de paphlagonia pylaemenes de aethiopia perses et
memnon de thracia rhesus et archilochus de adrestia adrastus et
amphius de alizonia epistrophus et odius his ductoribus et
exercitibus qui paruerunt praefecit priamus principem et ductorem
hectorem dein deiphobum alexandrum troilum aenean memnonem dum
agamemnon consulit de tota re ex cormo aduenit naupli filius
palamedes cum nauibus xxx ille excusauit se morbo adfectum
athenas uenire non potuisse quod uenerit cum primum potuerit
gratias agunt rogantque eum in consilio esse

 deinde cum argiuis non constaret exeundum ad troiam clam
noctu an interdiu foret palamedes suadet et rationem reddit luce
in troiam escensionem fieri oportere et manum hostium deduci
itaque omnes ei adsentiunt consulte agamemnonem praeficiunt
legatos ad mysiam ceterisque locis mittunt ut exercitui
commeatus subportandos curent thesidas demophoontem et
acamantem et anium deinde exercitum ad concionem conuocat
conlaudat imperat hortatur monet diligenter ut dicto obaudientes
sint signo dato naues soluunt tota classis ad latitudinem
accedit ad troiae litora troiani fortiter defendunt protesilaus
in terram excursionem facit fugat caedit cui hector obuiam
uenit et eum interfecit ceteros perturbat unde hector
recedebat ibi troiani fugabantur postquam magna caedes utrimque
facta est aduenit achilles is totum exercitum in fugam uertit
redegit in troiam nox proelium dirimit agamemnon exercitum
totum in terram educit castra facit postera die hector
exercitum ex urbe educit et instruit agamemnon contra clamore
magno occurrit proelium acre iracundumque fit fortissimus
quisque in primis cadit hector patroclum occidit et spoliare
parat meriones eum ex acie ne expoliaretur eripuit hector
merionem persequitur et occidit quem cum similiter spoliare
uellet aduenit subpetias menestheus hectori femur sauciat
saucius quoque multa milia occidit et perseuerasset achiuos in
fugam mittere nisi obuius illi aiax telamonius fuisset cum quo
cum congrederetur cognouit eum esse de sanguine suo erat enim
de hesiona sorore priami natus quo pacto hector a nauibus ignem
remoueri iussit et utrique se inuicem remunerauerunt et amici
discesserunt

 postera die graiugenae indutias petunt achilles patroclum
plangit graiugenae suos agamemnon protesilaum magnifico funere
effert ceterosque sepeliendos curat achilles patroclo ludos
funebres facit dum indutiae sunt palamedes non cessat
seditionem facere indignum regem agamemnonem esse qui exercitui
imperaret ipse coram exercitu multa sua studia ostendit primum
suam excursionem castrorum munitionem uigiliarum circuitionem
signi dationem librarum ponderumque dimensionem exercitusque
instructionem haec cum a se orta essent non aequum esse cum a
paucis imperium agamemnoni datum sit eum omnibus qui postea
conuenissent imperare praesertim cum omnes ingenium uirtutemque
exspectassent in ducibus suis dum achiui de imperio inter se
uicissim certant proelium post biennium repetitum est agamemnon
achilles diomedea menelaus exercitum educunt contra hector
troilus aeneas occurrunt fit magna caedes ex utraque parte
fortissimi cadunt hector boetem arcesilaum prothoenorem occidit
nox proelium dirimit agamemnon noctu in consilium omnes duces
conuocat suadet hortatur ut omnes in aciem prodeant et maxime
hectorem persequantur quia de his aliquos duces fortissimos
occidit

 mane facto hector aeneas alexander exercitum educunt omnes
duces achiuorum prodeunt fit magna caedes multa milia inuicem
orco dimittuntur menelaus alexandrum persequi coepit quem
respiciens alexander sagitta menelai femur transfigit ille
dolore commotus pariter cum aiace locro non cessant eum persequi
quos ut uidit hector instanter fratrem suum persequi subpetias
cum aenea ei uenit quem aeneas clipeo protexit et de proelio ad
ciuitatem secum adduxit nox proelium dirimit achilles postera
die cum diomede exercitum educit contra hector et aeneas fit
magna caedes hector orcomeneum ialmenum epistrophum schedium
elephenorem dioren polyxenum duces occidit aeneas amphimachum et
nireum achilles euphemum hippothoum pylaeum asteropaeum
diomedes antiphum mesthlen agamemnon ut uidit duces fortissimos
cecidisse pugnam reuocauit laeti troiani in castra reuertuntur
agamemnon sollicitus duces in consilium uocauit hortatur ut
fortiter pugnarent neque desisterent quoniam maior pars ex suis
superata sit sperare se exercitum ex mysia cotidie
superuenturum

 postera die agamemnon totum exercitum et omnes duces in
pugnam prodire coegit contra troiani fit magna caedes acriter
ex utraque parte pugnatur multa milia hinc et inde cadunt nec
differebatur pugna ita ut continuis lxxx diebus animose pugnatum
sit agamemnon ut uidit multa milia cotidie occidi neque
sufficere mortuos sine intermissione funerari misit legatos
ulixen et diomedem ad priamum ut indutias in triennium peterent
ut suos funerarent uulneratos curarent naues reficerent
exercitum compararent commeatum conueherent ulixes et diomedes
noctu ad priamum uadunt legati occurrit illis ex troianis
dolon qui cum interrogaret quid ita armati noctu ad oppidum
uenissent dixerunt se ab agamemnone legatos ad priamum missos
quos ut audiuit priamus uenisse et desiderium suum exposuisse in
consilium omnes duces conuocat quibus refert legatos uenisse ab
agamemnone ut indutias in triennium peterent hectori suspectum
uidetur quod tam longum tempus postulassent priamus dicere
imperat quid cuique uideatur omnibus placitum est indutias in
triennium dare interim troiani moenia renouant suos quisque
saucios curant mortuos cum ingenti honore sepeliunt

 tempus pugnae post triennium superuenit hector et troilus
exercitum educunt agamemnon menelaus achilles et diomedes etiam
ipsi exercitum educunt fit magna caedes hector in prima acie
phidippum et antiphum duces interficit achilles lycaonem et
phorcyn occidit et ex cetera plebe multa milia ex utraque parte
cadunt acriter pugnatur diebus continuis xxx priamus ut uidit
multos de suo exercitu cecidisse mittit legatos ad agamemnonem
ut indutias peterent mensibus ui et ex consilii sententia
agamemnon concedit indutias tempus pugnae superuenit acriter
per duodecim dies pugnatur multi duces fortissimi hinc et inde
cadunt plures uulnerantur plurimi in curatione moriuntur
agamemnon mittit ad priamum legatos et triginta dierum indutias
postulat ut funerare mortuos suos possit priamus consulte
fecit

 at ubi tempus pugnae superuenit andromacha uxor hectoris in
somnis uidit hectorem non debere in pugnam procedere et cum ad
eum uisum referret hector muliebria uerba abicit andromacha
maesta misit ad priamum ut ille prohiberet ne ea die pugnaret
priamus alexandrum helenum troilum et aenean in pugnam misit
hector ut ista audiuit multa increpans andromacham arma ut
proferret poposcit nec retineri ullo modo potuit maesta
andromacha summissis capillis astyanactem filium protendens ante
pedes hectoris eum reuocare non potuit tunc planctu femineo
oppidum concitat ad priamum in regiam currit refert quae in
somnis uiderit uelle hectorem ueloci saltu in pugnam ire
proiectoque ad genua astyanacte filio suo eum reuocare mandat
priamus omnes in pugnam prodire iussit hectorem retinuit
agamemnon achilles diomedes aiax locrus ut uiderunt hectorem in
pugna non esse acriter pugnauerunt multosque duces de
troianorum numero occiderunt hector ut audiuit tumultum
troianosque in bello saeue laborare prosiluit in pugnam
statimque idomeneum obtruncauit iphinoum sauciauit leonteum
occidit stheneli femur iaculo figit achilles ut respexit multos
duces eius dextera cecidisse animum in eum dirigebat ut illi
obuius fieret considerabat enim achilles nisi hectorem occideret
plures de graecorum numero eius dextera perituros proelium
interea conliditur hector polypoetem ducem fortissimum occidit
dumque eum spoliare coepit achilles superuenit fit pugna maior
clamor ab oppido et a toto exercitu surgit hector achillis
femur sauciauit achilles dolore accepto magis eum persequi
coepit nec destitit nisi occideret quo interempto troianos in
fugam uertit et maxima caede laesos usque ad portas persequitur
cui tamen memnon restitit et inter se acriter pugnauerunt laesi
utrique discesserunt nox proelium dirimit achilles saucius de
bello rediit noctu troiani hectorem lamentantur graiugenae
suos

 postera die memnon troianos educit contra graecorum
exercitum agamemnon exercitum consulit suadetque indutias duum
mensium postulari ut suos quisque sepelire possit legati ad
priamum troiam proficiscuntur uenientes desiderium prosecuti
sunt duum mensium indutias accipiunt priamus hectorem suorum
more ante portas sepeliuit ludosque funebres fecit dum indutiae
sunt palamedes iterum non cessat de imperio conqueri itaque
agamemnon seditioni cessit et dixit se de ea re libenter laturum
ut quem uellent imperatorem praeficerent postera die populum ad
concionem uocat negat se umquam cupidum imperii fuisse animo
aequo se accipere si cui uellent dare se libenter cedere satis
sibi esse dum hostes ulciscantur et parui facere cuius id opera
fiat se tamen regnum mycenis habere iubet dicere si cui quid
placeat palamedes prodit suum ingenium ostendit itaque argiui
libenter ei imperium tradunt palamedes argiuis agit gratias
imperium accipit administrat achilles uituperat imperii
commutationem

 interea indutiae exeunt palamedes ornatum paratumque
exercitum educit instruit hortatur contra deiphobus pugnatur
acriter a troianis sarpedon lycius cum suis inpressionem in
argiuos facit caedit prosternit obuius ei fit tlepolemus
rhodius sed diu stando pugnandoque male uulneratus cadit
succedit pheres admeti filius proelium restituit diuque cum
sarpedone comminus pugnando occiditur sarpedon quoque uulneratus
de proelio recedit itaque per aliquot dies proelia fiunt ex
utraque parte multi ductores occiduntur sed plures a priamo
troiani mittunt legatos indutias postulant ut mortuos
sepeliant saucios curent palamedes indutias facit in annum
mortuos utrique sepeliunt saucios curant fide data ultro
citroque in oppidum et castra argiuorum commeant palamedes
agamemnonem legatum mittit ad thesidas acamantem et
demophoontem quos legatos agamemnon praefecerat ut commeatus
compararent et frumentum de mysia a telepho acceptum
subportarent ut eo uenit seditionem palamedis narrat illi
moleste ferunt agamemnon ait se moleste non ferre sua uoluntate
esse factum interea naues onerandas curat palamedes castra
munit turribusque circumdat troiani exercitum exercent murum
diligenter instaurant fossam et uallum addunt cetera diligenter
conparant

 postquam anni dies uenit quo hector sepultus est priamus et
hecuba et polyxena ceterique troiani ad hectoris sepulcrum
profecti sunt quibus obuius fit achilles polyxenam
contemplatur figit animum amare uehementer eam coepit tunc
ardore conpulsus odiosam in amore uitam consumit et aegre ferebat
ademptum imperium agamemnoni sibique palamedem praepositum
cogente amore phrygio seruo fidelissimo mandata dat ferenda ad
hecubam et ab ea sibi uxorem polixenam poscit si dederit se cum
suis myrmidonibus domum rediturum quod cum ipse fecerit
ceteros porro ductores idem facturos seruus proficiscitur ad
hecubam conuenit mandata dicit hecuba respondit uelle se si
priamo placeat uiro suo dum ipsa cum priamo agat seruum reuerti
iubet seruus achilli quid egerit nuntiat agamemnon cum magno
comitatu ad castra reuertitur hecuba cum priamo de condicione
achillis conloquitur priamus respondet fieri non posse non
ideo quod eum indignum adfinitate existimet sed si ei dederit
et ipse discesserit ceteros non discessuros et iniquum esse
filiam suam hosti coniungere quapropter si id fieri uelit pax
perpetua fiat et exercitus discedat foedus iure sanciatur si
id factum sit se illi filiam libenter daturum itaque achilles
ut constitutum erat seruum ad hecubam mittit ut sciat quid cum
priamo egerit hecuba omnia quae cum priamo egerat mandat seruo
is achilli refert achilles queritur in uulgus unius mulieris
helenae causa totam graeciam et europam conuocatam esse tanto
tempore tot milia hominum perisse libertatem in ancipiti esse
unde oportere pacem fieri exercitum reducere

 annus circumactus est palamedes exercitum educit instruit
deiphobus contra achilles iratus in proelium non prodit
palamedes occasionem nactus inpressionem in deiphobum facit
eumque obtruncat proelium acre insurgit acriter ab utrisque
pugnatur multa milia hominum cadunt palamedes in prima acie
uersatur hortaturque proelium ut fortiter gerant contra eum
sarpedon lycius occurrit eumque palamedes interficit eo facto
laetus in acie uersatur cui exultanti et glorianti alexander
paris sagitta collum transfigit phryges animaduertunt tela
coniciunt atque ita palamedes occiditur rege occiso cuncti
hostes inpressionem faciunt argiui cedunt in castra confugiunt
troiani persecuntur castra obpugnant naues incendunt achilli
nuntiatum est dissimulat aiax telamonius fortiter defendit nox
proelium dirimit argiui in castris palamedis scientiam
aequitatem clementiam bonitatem lamentantur troiani sarpedonem
et deiphobum deflent

 nestor qui maior natu erat noctu ductores in consilium uocat
suadet hortatur ut imperatorem praeficiant et si eis uideatur
eundem agamemnonem minima cum discordia fieri posse item
commemorat dum ille imperator fuit res prospere cessisse
felicem fuisse exercitum si cui quid aliud uideatur dicere
suadet omnes adsentiunt agamemnonem summum imperatorem
praeficiunt postera die troiani alacres in aciem prodeunt
agamemnon exercitum contra educit proelio commisso uterque
exercitus inter se pugnat postquam maior pars diei transiit
prodit in primo troilus caedit deuastat argiuos in castra
fugat postera die exercitum troiani educunt contra agamemnon
fit maxima caedes uterque exercitus inter se pugnat acriter
multos duces argiuorum troilus interfecit pugnatur continuis
diebus uii agamemnon indutias petit in duos menses palamedem
magnifico funere effert ceterosque duces ac milites utrique
sepeliendos curant

 agamemnon dum indutiae sunt mittit ad achillem ulixen
nestorem et diomedem ut rogent eum in bellum prodire abnegat
achilles maestus quod iam destinauerat in bellum non prodire ob
id quod promiserat hecubae aut certe se minus pugnaturum eo quod
polyxenam ualde amabat coepit male eos accipere qui ad eum
uenerant dicens debere perpetuam pacem fieri tanta pericula
unius mulieris causa fieri libertatem periclitari tanto tempore
desidere pacem expostulat pugnare negat agamemnoni
renuntiatur quid cum achille actum sit illum pertinaciter
negare agamemnon omnes duces in consilium uocat exercitum quid
fieri debeat consulit imperat dicere quid cuique uideatur
menelaus hortari coepit fratrem suum ut exercitum in pugnam
produceret nec debere terreri si achilles se excusauerit se
tamen persuasurum ei ut in bellum prodeat nec uereri si
noluerit commemorare coepit troianos non habere alium uirum tam
fortem sicut hector fuit diomedes et ulixes dicere coeperunt
troilum non minus quam hectorem uirum fortissimum esse diomedi
et ulixi menelaus resistens bellum geri suadebat calchas ex
augurio respondit debere pugnare nec uereri quod modo superiores
troiani fuerint

 tempus pugnae superuenit agamemnon menelaus diomedes aiax
exercitum educunt contra troiani fit magna caedes pugnatur
acriter uterque exercitus inter se saeuiunt troilus menelaum
sauciat multos interficit ceteros paulatim persequitur nox
proelium dirimit postera die troilus cum alexandro exercitum
educit contra omnes argiui prodeunt acriter pugnaturtroilus
diomeden sauciat in agamemnonem inpressionem facit nec non et
ipsum sauciat argiuos caedit per aliquot dies pugnatur acriter
multa milia hominum ex utraque parte trucidantur agamemnon ut
uidit maiorem partem exercitus se cotidie amittere nec sufficere
posse petit indutias in sex menses priamus consilium cogit
indicat argiuorum desideria troilus negat debere dari tam longo
tempore indutias sed potius inpressionem fieri naues incendi
priamus quid cuique uideatur dicere imperat omnibus placitum est
debere fieri quod argiui petuntpriamus itaque in sex menses
indutias dedit agamemnon honorifice suos sepeliendos curat
diomeden menelaum sauciatos curat troiani suos aeque sepeliunt
dum indutiae sunt ex consilii sententia agamemnon ad achillem
proficiscitur ut eum ad pugnam prouocaret achilles tristis
negare coepit se proditurum sed pacem peti oportere conqueri
coepit quod agamemnoni nihil negare possit tamen cum tempus
pugnae superuenisset se milites suos missurum ipsum excusatum
haberet agamemnon ei gratias egit

 tempus pugnae superuenit troiani exercitum educunt contra
argiui prodeunt achilles primo myrmidones instruit ad
agamemnonem paratos mittit fit pugna maior acriter saeuitur
troilus in prima acie argiuos caedit myrmidones fugat
inpressionem usque in castra facit multos occidit plurimos
sauciat aiax telamonius obstitit troiani uictores in oppidum
reuertuntur postera die agamemnon exercitum educit omnes duces
et myrmidones prodeunt contra troiani in aciem laeti exeunt
proelio commisso uterque exercitus inter se dimicat acriter per
aliquot dies pugnatur multa milia hominum ex utraque parte
cadunt troilus myrmidones persequitur sternit fugat agamemnon
ut uidit ex sua parte multos occisos indutias in dies triginta
petit ut suos funerare possit priamus indutias dedit suos
quisque sepeliendos curat

 tempus pugnae superuenit troiani exercitum educunt contra
agamemnon omnes duces in pugnam cogit proelio commisso fit magna
caedes acriter saeuitur postquam primum diei tempus transiit
prodit in primo troilus caedit prosternit argiui fugam cum
clamore fecerunt achilles ut animaduertit troilum iracunde
saeuire et argiuis insultare simulque sine intermissione
myrmidones prosternere procedit in bellum quem troilus continuo
excipit et sauciat achilles de proelio saucius redit pugnatur
continuis diebus sex die septimo dum utrique exercitus proelio
facto inter se pugnant achilles qui aliquot dies uexatus in
pugnam non prodierat myrmidones instruit alloquitur hortatur
ut fortiter inpressionem in troilum faciant postquam maior pars
diei transiit prodit troilus ex equo laetus argiui maximo
clamore fugam faciunt myrmidones superuenerunt inpressionem in
troilum faciunt de quorum numero multi a troilo occiduntur dum
acriter proeliantur equus uulneratus corruit troilum inplicitum
excutit eum cito achilles adueniens occiditex proelio trahere
coepit quod achilles interuentu memnonis complere non potuit
adueniens enim memnon et troili corpus eripuit et achillem
uulnere sauciauit achilles de proelio saucius rediit memnon
insequi eum cum multis coepit quem achilles ut respexit
substitit curato uulnere et aliquamdiu proeliatus memnonem
multis plagis occidit et ipse uulneratus ab eo ex proelio
recessit postquam persarum ductor occisus est reliqui in
oppidum confugerunt portas clauserunt nox proelium dirimit
postera die a priamo legati ad agamemnonem missi sunt qui dierum
xx indutias peterent quod continuo agamemnon concedit priamus
igitur troilum memnonemque magnifico funere effert ceterosque
milites utrique sepeliendos curant

 hecuba maesta quod duo filii eius fortissimi hector et
troilus ab achille interfecti essent consilium muliebre
temerarium iniit ad ulciscendum dolorem alexandrum filium
arcessit orat hortatur ut se et fratres suos uindicaret
insidias achilli faceret et eum nec opinantem occidat quoniam ad
se miserit et rogauerit ut sibi polyxenam daret in matrimonium
se ad eum missuram priami uerbis pacem inter se foedusque
firment constituant in fano apollinis thymbraei quod est ante
portam eo achillem uenturum conlocuturum ibique se illi
insidias collocare satis sibi uictum esse si eum occideret
quod temptaturum se alexander promisit noctu de exercitu
eliguntur fortissimi et in fano apollinis collocantur signum
accipiunt hecuba ad achillem sicuti condixerat nuntium mittit
achilles laetus polyxenam amans postera die ad fanum se uenturum
constituit interea achilles sequenti die cum antilocho nestoris
filio ad constitutum ueniunt simulque fanum apollinis
ingrediuntur undique ex insidiis occurrunt tela coniciunt
paris hortatur achilles cum antilocho brachio sinistro chlamyde
inuoluto enses dextra tenentes impetum faciunt exinde achilles
multos occidit alexander antilochum interimit ipsumque achillem
multis plagis confodit ita achilles animam ex insidiis nequiquam
fortiter faciens amisit quem alexander feris et uolucribus
proici iubet hoc ne faciat helenus rogat tunc eos de fano eici
iubet et suis tradi quorum corpora accepta argiui in castra
ferunt agamemnon eos magnifico funere effert achillique
sepulchrum ut faciat a priamo indutias petit ibique ludos
funebres facit

 deinde consilium conuocat argiuos alloquitur placet
omnibus ut ea quae achillis essent aiaci propinquo eius
commendarentur atque ita aiax ait cum filius neoptolemus ei
supersit neminem aequius super myrmidones principatum habere
quam eum oportere eum ad pugnam accersiri eique uniuersa quae
patris erant restitui consilium idem placuit agamemnoni et
omnibus datur negotium menelao hic scyrum proficiscitur ad
lycomedem auum eius imperat ut nepotem suum mittat quod
argiuis lycomedes libenter concedit postquam indutiae exierunt
agamemnon exercitum educit instruit hortatur contra troiani ex
urbe prodeunt proelium committitur in prima acie aiax nudus
uersatur clamore magno orto multi ex utroque exercitu pereunt
alexander arcum tetendit multos interfecit aiacis latus nudum
figit aiax saucius alexandrum persequitur nec destitit nisi
eum occideret aiax fessus uulnere in castra refertur sagitta
exempta moritur alexandri corpus ad urbem refertur diomedes
uirili animo in hostes inpressionem facit phryges fessi in urbem
confugiunt quos diomedes usque in urbem persequitur agamemnon
exercitum circa oppidum ducit et tota nocte circa murum obsedit
curat ut alterna uice uigilias agant postera die priamus
alexandrum in oppido sepelit quem magno ululatu helena prosecuta
est quoniam ab eo honorifice tractata est quam priamus et
hecuba ut filiam aspexerunt et diligenter curauerunt quod
numquam troianos despexisset argiuosque non desiderasset

 postera die agamemnon coepit exercitum ante portas instruere
et dardanos ad proelium prouocare priamus subsistere urbem
munire et quiescere usque dum penthesilea cum amazonibus
superueniret penthesilea postea superuenit exercitum contra
agamemnomem educit fit proelium ingens per aliquot dies
pugnatur argiui fugantur in castra obprimuntur cui uix
diomedes obsistit alioquin naues incendisset et argiuorum
uniuersum exercitum deuastasset proelio dirempto agamemnon se in
castris continuit penthesilea uero cotidie prodit argiuos
deuastat et in bellum prouocat agamemnon ex consilio castra
munit tueturque et in bellum non prodit usque dum menelaus
ueniat menelaus ad scyrum uenit arma achillis neoptolemo filio
eius tradit quae cum sumpsisset uenit et in argiuorum castris
uehementer circa patris tumulum lamentatus est penthesilea ex
consuetudine aciem instruit et usque ad argiuorum castra prodit
neoptolemus myrmidonum princeps contra aciem ducit agamemnon
exercitum instruit pariter ambo concurrunt neoptolemus stragem
facit occurrit penthesilea et fortiter in proelio uersatur
utrique per aliquot dies acriter pugnauerunt multosque
occiderunt penthesilea neoptolemum sauciat ille dolore accepto
amazonidum ductricem penthesileam obtruncat eo facto totum
exercitum troianorum in fugam conuertit in urbem uicti
refugiunt argiui cum exercitu murum circumdant ut foras troiani
exire non possent

 hoc postquam troiani uiderunt antenor polydamas aeneas ad
priamum ueniunt agunt cum eo ut consilium conuocet et deliberet
quid de fortunis suis futurum sit priamus consilium conuocat
qui postulauerunt sibi loquendi facultatem dari iubet eis
dicere quid desiderent antenor memorat principes defensores
troiae hectorem ceterosque natos eius cum aduenis ductoribus
interfectos esse argiuis remanere fortissimos agamemnonem
menelaum neoptolemum non minus fortem quam pater eius fuit
diomeden aiacem locrum ceterosque conplures summaeque prudentiae
nestorem ulyxen contra troianos clausos et metu contritos esse
suadet potius esse ut helena his reddatur et ea quae alexander
cum sociis abstulerat et pax fiat postquam multis uerbis de pace
concilianda egerunt surgit amphimachus filius priami adulescens
fortissimus malis uerbis antenorem adortus est et eos qui
consenserant increpare facta eorum suadere potius educendum
exercitum inruptionem in castra faciendam usque dum uincant aut
uicti pro patria occumbant postquam is finem fecit aeneas
exurgit lenibus mitibusque dictis amphimacho repugnat ab
argiuis pacem petendam magnopere suadet polydamas eadem suadet

 postquam dicendi finis factus est priamus magno animo
surgit ingerit multa mala antenori et aeneae eos belli
appetendi auctores fuisse ut legati in graeciam mitterentur
antenorem quidem obiurgat quia pacem suadeat cum ipse quoque
legatus ierit et renuntiauerit se contumeliose tractatum esse et
ipse bellum suaserit deinde aeneam qui cum alexandro helenam et
praedam eripuerit quapropter certum sibi esse pacem non fieri
imperatque uti omnes parati sint ut cum signum dederit e
portis inruptionem faciant aut uincere aut mori sibi certum
esse haec postquam multis uerbis dixit hortatusque est eos
consilium dimittit amphimachum secum in regiam ducit dicitque ei
uereri se ab his qui pacem suaserunt ne oppidum prodant eos
habere de plebe multos qui una sentiant opus esse eos interfici
quod si hoc factum sit se esse patriam defensurum et argiuos
superaturum simulque rogat ut sibi fidelis et obaudiens
paratusque cum armatis sit id sine suspitione posse fieri
postera die se in arce ita uti solet rem diuinam facturum eosque
ad cenam uocaturum tunc amphimachus cum armatis inruptionem
faciat eosque interimat amphimachus consilium eius approbat
seque hoc facturum promittit atque ita ab eo discedit

 eodemque die clam conueniunt antenor polydamas ucalegon
dolon dicunt se mirari regis pertinaciam qui inclusus cum
patria et comitibus perire malit quam pacem facere antenor ait
se inuenisse quod sibi et illis in commune proficiat quod quo
pacto fieri possit dicturum si sibi fides seruaretur omnes se
in fidem antenori obstringunt antenor ut uidit se obstrictum
mittit ad aenean dicit patriam prodendam esse et sibi et suis
esse cauendum ad agamemnonem de his rebus aliquem esse
mittendum qui id sine suspitione curet maturandum esse
animaduertisse se priamum iratum de consilio surrexisse quia
ei pacem suaserit uereri se ne quid noui consilii ineat itaque
omnes promittunt statim polydamantem qui ex his minime
inuidiosus erat ad agamemnonem clam mittunt polydamas in castra
argiuorum peruenit agamemnonem conuenit dicit ei quae suis
placuerint

 agamemnon clam noctu omnes duces in consilium conuocat eadem
refert quid cuique uideatur dicere imperat omnibus placitum
est ut fides proditoribus seruaretur ulixes et nestor dixerunt
se uereri hanc rem subire neoptolemus hos refutat dum inter se
certant placitum est signum a polydamante exigi et id ipsum
propter sinonem ad aenean et anchisen et antenorem mitti sinon
ad troiam proficiscitur et quia nondum claues portae amphimachus
custodibus tradiderat signo dato sinon uocem aeneae et anchisae
et antenoris audiendo confirmatus agamemnoni renuntiat tunc
placitum est omnibus ut fides daretur iureiurando confirmaretur
ut si oppidum proxima nocte tradidissent antenori ucalegonti
polydamanti aeneae doloni suisque omnibus parentibus fides
seruaretur nec non liberis coniugibus consanguineis amicis
propinquis qui una consenserant suaque omnia incolumia sibi
habere liceat hoc pacto confirmato et iureiurando adstricto
suadet polydamas noctu exercitum ad portam scaeam adducant ubi
extrinsecus caput equi sculptum est ibi praesidia habere noctu
antenorem et anchisen exercitui argiuorum portam reseraturos
eisque lumen prolaturos id signum eruptionis fore

 postquam pacta dicta demonstrata sunt polydamas in oppidum
redit rem peractam nuntiat dicitque antenori et aeneae
ceterisque quibus placitum erat uti suos omnes in eam partem
adducant noctu scaeam portam aperiant lumen ostendant
exercitum inducant antenor et aeneas noctu ad portam praesto
fuerunt neoptolemum susceperunt exercitui portam reserauerunt
lumen ostenderunt fugam praesidio sibi suisque ut sit
prouiderunt neoptolemus praesidium dat antenor eum in regiam
ducit ubi troianis positum praesidium erat neoptolemus in
regiam inruptionem facit troianos caedit priamum persequitur
quem ante aram iouis obtruncat hecuba dum fugit cum polyxena
aeneas occurrit polyxena tradit se ei quam aeneas ad patrem
anchisen abscondit andromacha et cassandra se in aede mineruae
occultant tota nocte non cessant argiui deuastare praedasque
facere

 postquam dies inluxit agamemnon uniuersos duces in arce
conuocat diis gratias agit exercitum conlaudat omnem praedam
iubet in medio reponendam quam cum omnibus partitus est simulque
consulit exercitum an placeat antenori et aeneae et his qui una
patriam prodiderint fidem seruari exercitus totus conclamat
placere sibi itaque conuocatis omnibus sua omnia reddit antenor
rogat agamemnonem ut sibi loqui liceat agamemnon dicere iubet
principio omnibus graiugenis gratias agit simulque commemorat
helenum et cassandram pacem semper patri suasisse achillemque
suasu heleni sepulturae redditum fuisse agamemnon ex consilii
sententia heleno et cassandrae libertatem reddit helenus pro
hecuba et andromacha agamemnonem deprecatur commemoratque semper
ab his esse dilectum etiam his ex consilii sententia libertas
concessa est interea praedam omnem exercitui ut decuit diuisit
diis gratias egit hostias immolauit quinta die domum reuerti
constituunt

 ut dies profectionis aduenit tempestates magnae exortae sunt
et per aliquot dies remanserunt calchas respondit inferis satis
factum non esse neoptolemo in mentem uenit polyxenam cuius
causa pater eius perierat in regia non esse inuentam
agamemnonem poscit conqueritur exercitum accusat antenorem
accersiri iubet imperatque ei ut inquirat eam inuentamque ad se
adducat antenor ad aeneam uenit et diligentius quaerit ut
priusquam argiui proficiscantur polyxena agamennoni
praesentetur polyxenam ab eis absconsam inuenit ad agamemnonem
adducit agamemnon neoptolemo tradit is eam ad tumulum patris
iugulat agamemnon iratus aeneae quod polyxenam absconderat eum
cum suis protinus de patria excedere iubet aeneas cum suis
omnibus proficiscitur agamemnon postquam profectus est helena
post aliquot dies maesta magis quam quando uenerat domum
reportatur cum suo menelao helenus cum cassandra sorore et
andromacha hectoris fratris uxore et hecuba matre cherronensum
petit

 hactenus dares phrygius mandauit litteris nam is ibidem cum
antenoris factione remansit pugnatum est annis decem mensibus
sex diebus duodecim ad troiam ruerunt ex argiuis sicut acta
diurna indicant quae dares descripsit hominum milia dccclxxxui
et ex troianis ruerunt usque ad oppidum proditum hominum milia
dclxxui aeneas nauibus profectus est in quibus alexander in
graeciam ierat numero uiginti duabus quem omnis aetas hominum
secuta est in milibus tribus et quadringentis antenorem secuti
sunt duo milia quingenti helenum et andromacham mille ducenti

