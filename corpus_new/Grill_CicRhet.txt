

 incipientes quamcumque rem scribere antequam scribamus
eam commendare debemus ut uirgilius admiranda tibi leuium
spectacula rerum sed errant qui hoc dicunt non enim laus in
isto principio sed defensio continetur orator quippe ea quae
sibi grauia sunt in principiis soluere aut curare debebit ut in
domo sua caput illud primum uidetur esse commune sed uide
quemadmodum illud facit tullius speciale cum multa diuinitus
pontifices a maioribus nostris inuenta atque instituta sunt
poterat hoc et clodius dicere clodius enim solo religionis iure
certabat cicero iure publico quia nec poterant pontifices
contra religionem ferre sententiam  res enim consecrata fuerat
et clodius religionis iure pugnabat uideamus quomodo illud
soluit bene inquit maiores nostri qui uos non solum de
iure religionis sed et de iure publico iudices instituerunt ut
tam uobis ius publicum quam ius religionis tuendum sit et cum
eos dicit de iure publico iudicare illud aestimandum relinquit
sine causa clodium consecrationis iure pugnare quod ad
pontifices pertinet cum illi etiam hoc iudicaturi sint utrum
deberet consecrare quod pertinet ad ius publicum

modo ergo tullius scripturus de arte rhetorica quae sunt grauia
necesse habet in principiis purgare quae sunt igitur grauia
sententia platonis et aristotelis

plato enim eloquentissimus fere omnium philosophorum dicebat
artem rhetoricam non esse artem sed esse ciuilis scientiae
partis umbram hoc enim asserebat in illo dialogo quem gorgian
uocauit quicquid inquit omnes faciunt non est industria sed
natura ars autem non de natura sed de industria uenit porro
autem si obicis seruo rapuisti mihi codicem respondet non
rapui ecce quod uos dicitis coniecturam quam coniecturam
inquit diuiditis in personam in factum in causam dicit tibi
ergo seruus tuus quem furti arguis quot anni sunt a quo tibi
seruio scis me aliquando hoc fecisse ecce argumentum a
persona deinde quare furtum facturus eram num esuriebam num
sitiebam ecce argumentum quod dicitis a causa postremo non
feci quis probat ubi feci ecce argumentum a facto
argumentabatur igitur plato et dicebat hic nempe seruus haec non
dicit industria sed natura rhetorica autem ars non est sed
ciuilis scientiae partis umbra

aristoteles autem dicebat esse artem sed malam quia contra
ueritatem nititur et studio defensionis fidem ueritatis impugnat
et dabat aristoteles argumenta et exempla uerissima nam in
ariopago ubi erant seuerissimi iudices stabant praecones et non
permittebant prooemia dicere oratoribus aut epilogos aut locos
communes ne per hoc obscuritatem ueritas pateretur ceterum mala
ars rhetorica in his tribus est

scripturus ergo tullius de arte rhetorica ne diceretur ei quid
uis scribere quia secundum platonem ars non est secundum
aristotelem ars est quidem sed mala ideoque necessarium putat
in principio et artem probare contra platonem et bonam contra
aristotelem

naturales quaestiones sunt tres utrum sit aliquid quid sit
quale sit utrum sit per coniecturam quid sit per definitionem
quale sit per qualitatem ut puta cum quaeritur de anima est
anima an non est quae uenit et intrat corpus humanum et iterum
egreditur alii dicunt esse animam alii dicunt non esse
epicurei dicunt non esse animam sed spiritum quendam ut
spiritus intus alit et uescitur aura  aetheria non ergo
dicunt specialem esse animam sed unum spiritum qui infunditur
per totum mundum ut haustus  aetherios dixere alii dicunt
esse animam ut stoici uel ceteri deinde quid est anima utrum
ignis ut calor ossa reliquit et illi soluuntur frigore
membra an aer est ut aurae simplicis ignem an sanguis
ut purpuream uomit ille animam utrum aqua sit postremo
quale sit mortalis an immortalis et dicunt eam esse immortalem
stoici qui eam dicunt manere post corpus dicunt eam esse
mortalem epicurei qui eam dicunt cum corpore morituram quia
aiunt nihil esse post hominem

modo ergo secundum naturalem quaestionem quaeritur utrum sit ars
rhetorica quid sit quale sit est ergo ars rhetorica an non
est nam homines inquit inter siluestria tecta ferarum more
uagabantur quicquid ante non fuit postea esse coepit ex arte
non ex natura est est enim naturae quod cum homine nascitur
artis uero quod postea sollertia inuenit humana est ergo ars
rhetorica deinde quid est ista ars artificiosa eloquentia
id est eloquentia sed cum arte mixta postremo qualis sit bona
an mala bona est quae nos facit insidias declinare quae
amicitias quae diuitias comparat quae nos facit munitos et
cetera ergo bona est

aliud est thesis aliud hypothesis thesis dicitur controuersia
in dicendo posita sine tempore sine persona ut puta bonum est
nauigare malum est nauigare hypothesis est controuersia cum
tempore et persona ut puta an sit nauigandum scipioni ad
africam iam hic etiam tempus agnoscitur quo tempore
nauigaturus est

thesis quattuor habet partes propositionem partem commodorum
partem incommodorum et conclusionem propositio qualis est
saepe et multum hoc mecum cogitaui utrum bona esset
nauigatio an mala partem incommodorum quia cogito scopulos
quia uada partem commodorum considero diuersas caeli rationes
et quaesitas toto orbe diuitias uarios cognitos prouinciarum
mores uideo bonam esse nauigationem conclusio ac mea quidem
sententia dico esse nauigandum nam etiamsi non nauigemus
subiecti periculo esse poterimus ergo modo per thesin tractanda
est ars rhetorica et danda sitne ei opera plato negauit esse
contra alii dicebant operam dandam modo ergo quia thesis est
necesse habet ista quattuor proponere propositio qualis est
saepe et multum hoc mecum cogitaui partem incommodorum
nam et cum nostrae rei publicae detrimenta considero partem
commodorum cum res ab nostra memoria propter uetustatem
temporis esse remotas conclusio ac mea quidem sententia

alia sunt aperte bona et alia sunt aperte mala et alia media
quae bona sunt aperte appetenda sunt neque omnino uitanda sunt
sed quae mala aperte uitanda media neque semper declinanda
neque semper sequenda ex temporibus et causis mala sunt aut
bona ut gladius uenenum gladio et latro homicidium fecit et
uir fortis patriam defendit uenenum autem cum ubique malum sit
tamen hoc hannibal cum bibisset dedecus effugit et seruitutem
hoc modo etiam et mithridates ecce illis uenenum profuit haec
quae media sunt utrum sequamur quia habent in se bona an
fugiamus quia habent in se mala non sed require si uideris
plus esse boni quam mali uita si uideris plus esse mali quam
boni nam nec hoc fugiendus est gladius quia eo latro frequenter
occidit cum eo patriam uir fortis saepe defendat nec uenenum
ideo appetendum est quia potest prodesse nonnunquam cum semper
noceat modo ergo hic quia rhetorica media est  dicit enim
rhetoricam multis ciuitatibus nocuisse profuisse multis  modo
in principiis agitur de quantitate non negat multa incommoda per
rhetoricam ad rem publicam uenisse sed plus boni prouenisse
quam mali

uitia controuersiarum sunt octo quorum si aliquid inciderit
manifestum est controuersiam stare non posse

 id est unius partis cum accusatori copia criminum est
et reo nulla defensio ut illud est leno decem iuuenes cum
eius domum frequentarent facta fouea suscepit atque mactauit
arguitur homicidii hic enim defendi non potest ac per hoc in
dictione non est controuersia cum unus dicit alter tacet

 hoc est sine circumstantia cum accusator crimen
tantum intendit criminum non habet firmamenta ut illud est
pater filium abdicare uult sine causa unde ne in hoc quidem
genere aliqua controuersia est in dicendo

  nimis inhonestum ut illud quidam de coniugis
pudore depectus facto adulterio cum pretium ex eo non acceperit
pactione agit id quidem in dicendo controuersia est quia
spectantur ut ambo dicant sed is qui petit quia primus
dicturus est turpitudinis dictione deicitur

 non uerisimile quod eius personae quae arguitur
dignitas respuit ut si quis lenonem aut proditorem socraten
dixerit quis igitur hanc in dictione controuersiam dicat ubi
cum dicit accusator aut irridetur aut pellitur

 impossibile quod nec rerum natura permittit nec
credulitas hominum recipit ut si dicas mulier inermis
triginta tyrannos occidit eodemque die triginta praemia petit

sunt multa impossibilia quorum forma dicta est uerum  in
his quinque generibus uitiorum siue per accusatorem siue per
defensorem ex una parte sunt nec in dictione quidem controuersia
cum alter dicit alter quod dicat nihil est illa uero tria
quae sunt in dictione uidentur habere controuersiam sed in
disceptatione nullam quae sunt huiusmodi

 par cum ambo eadem dicunt ut est illud uicini
pauperes quibus coniuges speciosae erant conprehenderunt se
inuicem ab uxoribus suis exeuntes arguunt se inuicem adulterii
hoc est quod in dictione habet controuersiam in disceptatione
nullam uterque enim quod dicat habent iudex quod disceptet non
habet cum ambo eadem dicant

 retortum cum ambo  contradicunt ut illud est
quidam petebat debitum cum usuris a quo petebatur non debitum
sed depositum esse dicebat iussum est a populo ne debitum
solueretur repetit tamquam depositum is qui ante quasi debitum
repetebat ille quasi debitum retinere contendit qui ante
depositum esse certabat uterque suis uincuntur uerbis et ab
aduersario subleuatur quare ne id quidem in disceptatione aliqua
controuersia est

 inops siquis quid agat non inuenit sed etiam
contrarium facit quam cupit ut illud est alexander somnio
monitus est ne somniis crederet deliberat quid agat quicquid
enim persuaseris in contrarium uenit si ut non credat somniis
huic credit si ut credat huic ergo non credit

si igitur omne controuersiae uitium aut ex eo nascitur quod non
in dictione quidem controuersia est ut illa quinque superiora
aut quod in disceptatione non est ut haec tria sunt cicero cum
uult statum controuersiae designare omnis res inquit in
se positam in dictione aut in disceptatione aliquam controuersiam
habet in dictione ut illa quinque remoueat in
disceptatione ut haec tria pariter auferantur male igitur
quidam tacuisse putant tullium de non stantibus controuersiis
cum e duobus uerbis omnia demonstrat

 in relatione aliquotiens crimen in ipsum referimus qui
accusat aliquotiens in eum propter quem accusatur relatio
interdum iunctam habet necessitatem interdum non sciamus autem
ista quinque in asystatis necessitatis genera ad reum uel
accusatorem pertinere illa autem tria asystata sunt sed
iudicii ars rhetorica constat ex rebus 

sunt item tria genera cacosynthetorum quorum primum est quod
graece dicitur  id est procliuius in alteram partem
quod est  simile ut est huiusmodi lex erat in
ciuitate ut si quis ad statuas confugisset immunitatem
mereretur quidam tyrannus immanis dum premeretur confugit ad
statuas et abstrahitur quae lex pro tyranno facere non potest

secundum  id est praeuentus quod est simile 
ut est exemplum huiusmodi cum tyrannus arcem teneret
difficilem ascensum quaedam mulier cuidam ostendit a quo
tyrannus occisus est arguitur mulier adulterii a marito hoc
ergo thema stare non potest quia iam praeuenti sunt iudices
utilitate tyrannicidii quod per mulierem gestum est

tertium est quod dicitur  id est   et
tale est exemplum qui plus rei publicae praestiterit praemium
mereatur scipio africanus et pompeius contendunt qui plus
praestiterit ciuitati et poterat quidem in personis stare
controuersia si tempora personarum non impedirent diuersis enim
fuere temporibus

 saepe et multum consuetudo est oratorum ut in principio
omnia quae uidentur grauia purgent et mitigent sicut
uirgilius qui laudaturus aeneam ne ignominia fugae obiceretur
ait fato profugus ergo ut diximus in hoc principio
defensio est sed ea aperte non utitur ne quia a tantis uiris
rhetorica fuerat accusata fauorem non mereretur sed odium
concitaret fit hoc in admirabili genere causarum ut puta si
iudices irati ueniant dicimus et nobis ita uideri ut par
uoluntas fauorem nobis conciliet et paulatim dicimus discussis
omnibus in eo solo quem defendimus nos innocentiam repperisse

oratorum genera duo dicuntur esse unum malum quod canibus
comparatur quia non considerat bonum aut malum negotium sed
omne quod ad se delatum fuerit suscipit ac defendit alterum
bonum quod nisi probatam causam non recipit unde in rosciana
laborat orator dicens ideo boni oratores non receperunt causam
roscii quia periculum uitant non quia mala est hinc est
et illud in fine siciliensis quod hortensius impudens iudicatur
qui malam causam receperit hanc opinionem tenens tullius dixit
quia hoc facerent omnes crassi et antonii oratores adhuc
numquam

oratores bonos dicit aristoteles et philosophos esse debere
discernere autem bonum non possumus nisi scierimus quid sit
malum hoc autem philosophia assequi possumus ergo orator bonus
et philosophus esse debet      id
est ueritatis assertor apud ariopagitas enim sicut diximus
praetermissis principiis epilogis locis communibus sola ueritas
in iudicio deferebatur ergo utitur defensione per
insinuationem ne imprudenter laudet quod duorum philosophorum
sententiis deprauatum est

in principiis tria quaerenda sunt attentos ut faciat iudices
excitatione beniuolos deprecatione dociles demonstratione de
qua re dicturus sit

saepe et multum dicendo saepe ostendit se non temere
aggressum item potest quis saepe aliquid facere sed non diu
addidit multum ut et frequens in consilio fuerit et
continuus hoc mecum ne cum aliis tractasse uideatur aut ne
putetur aliquid furatus ex graecis uel quia firmiora consilia
sunt quae nullo impediente tractantur cum se ipsum consulit
animus ideo et philosophi ad inuestigandam ueritatem secreta
quaerebant unde scipionis praedicatur illa sententia se numquam
magis esse iunctum multis quam cum solus esset numquam magis
solum quam cum multis iungeretur deinde hoc ipsum ne spargeretur
in uulgus artem rhetoricam esse et bonam esse contra duorum
philosophorum opiniones asseri et ne prius querela procederet
quam ratio redderetur ideo tutius fieri credidit secum
tantummodo cogitasse ut est illud horatii delere licebit 
quod non edideris nescit uox missa reuerti propter hoc dixit
mecum quia in plures consilia firma non cadunt nam et
aegrotus uni medico committendus est ita ergo quicquid ab uno
fiet firmius est et salubrius

hominibus et ciuitatibus priuatim et publice

copia dicendi ars rhetorica tribus rebus constat ingenio
doctrina usu quod ipse cicero in diuinatione dicit in quo si
te multum natura adiuuaret quod ad ingenium pertinet si
optimis a puerita disciplinis atque artibus bene dicendi
studuisses quod ad doctrinam pertinet et in his
elaborasses quod ad usum pertinet

nam cum et nostrae rei publicae pars incommodorum sed
quaeritur quare quemadmodum proposuit non ita respondeat
quia cogitationi nostrae illa prius occurrant quae mala sunt
sicut uirgilius et nimium meminisse necesse est sunt uero
qui ideo mala praemittunt ut ea sequentium bonorum multitudo
compescat scripturus ergo tullius rhetoricam ipsa arte utitur
nam in omnibus orationibus ea quae grauiora sunt ante purgat et
sic leuiora persequitur hoc fecit in miloniana quia sibi
obiciendum cognouerat si cum multis armatis erat clodius si
locum superiorem tenebat si expeditus in equo si insidiabatur
cur uictus est ideo in ipso principio purgat dicens pro
fortissimo uiro ut uerisimile esset quod se potuerit uel
inermis a multitudine uindicare

nam cum et nostrae rei publicae defensurus rhetoricam minuit
partes incommodorum detrimentum enim leue damnum est

et maximarum ciuitatum id est non lego aut numero sed
colligo quasi fabulosa et rara et bene maximas ciuitates
corruisse dicit ut non tam oratorum nequitia quam suo pondere
concidisse uideantur ut lucanus summisque negatum  stare
diu

non minimam uideo bene utitur remotione per homines dum
dicit inuecta incommoda non per artem atque ita cum dicit non
mediam ostendit rhetoricam sed optimam non ipsi applicanda est
culpa hominum et ideo dixit per disertissimos homines non
sapientes ut sallustius satis eloquentiae sapientiae
parum

non minimam uideo id est perparuam uel nonnullam
aliquantulam

cum autem res ab nostra memoria pars commodorum hic se dicit
legere in historia quae per artem rhetoricam bona facta sint
historia enim uera dicit    id est a uidendo

multas urbes urbes cum dicit significat athenienses et
lacedaemonios ubi fuerunt docti politici pericles et
pisistratus quorum politia id est administratione creuit res
publica

plurima bella restincta laudat rhetoricam per quam et urbes
condi possunt et bella restingui bene autem dixit restincta
non inchoata quia inchoare bellum ignauorum est finire
fortium ut uirgilius quae bella exhausta canebat

firmissimas societates societas nisi inter bonos fuerit non
obtinet firmitatem bonus esse non potest nisi fuerit et
sapiens ergo bonum societatis ab oratore procedit ut uirgilius
dum paci medium se offert et ut ostenderet personam pacem
suadentis subiecit iustissimus unus  qui fuit in teucris
auctor iustitia est quae in oratore consistit

sanctissimas amicitias quae similiter tantum inter
perfectos custodiri possunt nam sunt et simultates inter
homines qui artem rhetoricam  non uiderunt sallustius aliud
clausum in pectore

intellego cum animi ratione id est doctrina ratio autem
rerum perbonarum est

ac me quidem diu cogitantem sententia est et optima quae
principium respicit nam superius se dixit multum cogitasse ideo
hic dixit diu

ratio ipsa ne uideatur contra duorum philosophorum uenire
sententias ipsam sibi dicit suadere rationem et item bene
ratio ipsa quasi per se nihil inuenerit sed totum constet
ex arte hic enim laborat ut suadeat esse artem

ut existimem sapientiam sapientia enim naturalis est quae
posset quidem prodesse sine eloquentia sed parum eloquentia
 sine sapientia prodesse numquam potuit dicitur
tullio ergo non prodest nec casu sed contradicit quae habet
casum non est naturalis utilitatis et quare dixit
plerumque quasi dubitans quia tullius academicus est
academia enim nihil confirmat

quare si quis omissis haec descriptio monstrat orator qualis
esse debeat id est qui rectissima sequatur studia et honesta
quae prosint patriae non quae laedant in quo enim patria
laeditur si criminosi impuniti sunt unde proscinditur
hortensius quod uerrem receperit orator sic definitur orator
est uir bonus dicendi peritus rhetorica enim rectissima et
honestissima studia continet respondet autem in hoc loco platoni
et aristoteli aristoteli si recta et honesta est ars non
est mala respondet et platoni dicens studiis quod enim
studium est non uenit a natura sed de industria ac per hoc ars
est

rationis et officii ratio ad diuinas res pertinet officium
ad humanas nouimus autem sapientiam esse rerum humanarum
scientiam et diuinarum ratio ergo non potest esse mala artes
enim omnes auctores bonas nominant uirgilius inuentas aut qui
uitam excoluere per artes abusiue dixit periurique arte
sinonis

consumit et bene consumit quasi consumatur et pereat
quicquid extra rationem uenit

exercitatione dicendi ratio ipsa ars est exercitatio usus
qui arte caret ergo orator ratione et exercitatione perfectus
est sed potest quis habere artem non habere exercitationem hic
tangit hermagoram qui cum artem scripsisset numquam dixit
cum posset exercitatione dicendi artis melius scientiam
publicare e contrario potest quis habere exercitationem non
habere rationem id est artem qualis fuit antonius ut ipse
tullius dicit ille sensim dicebat quod causae prodesset tu
cursim dicis aliena exercitatio ergo non est ars sicut
habemus in inuectiuis de lentulo non solum illud ingenium et
exercitatio qua superabat omnes noluit enim homini malo dare
doctrinam cum dedisset naturam et usum

inutilis sibi propterea quia crimina in re publica defendendo
noxios retinet bene ergo et turnus uituperans drancem inutilem
inducit quia cum haberet exercitationem et non haberet artem
eo tempore loquebatur quo pugnare deberet hic tollit arti
culpam et dat hominibus

qui uero ita se armat bene armat quia ratio dicendi
quasi corpus est itaque ut possumus in pugna et corpore nos
tutamur sed facilius armati uincimus ita accedit sapientiae ad
facilitatem uincendi eloquentia qua gubernatur sapientia ergo
quicquid armatur ante sine armis fuit atque ideo ars non uenit
ex natura et bene arma dicit eloquentiam ut ipsam mediam
significet armis enim et bene uti possumus et male

ut non oppugnare bene permansit in metaphora superius enim
armat dixerat ideo hic oppugnare et propugnare
subiecit

is mihi uir et suis et publicis rationibus hic est de quo
dicunt philosophi     id est ueritatis
assertor

 ac si uolumus hic non contra aristotelem uel platonem
defendit rhetoricam et haec tria tenentur ante rem in re post
rem

huius rei quae uocatur eloquentia non definit tullius
rhetoricam definitio enim in omni arte prima est ut puta
profiteris esse grammaticum defini eam in exordio profiteris
medicum defini in exordio quid sit medicina sed tullius
definire modo non potest quia hoc genus causae admirabile est
quo insinuatur paulatim et quia academicus est nihil uult
confirmare proficit praeterea hoc ad laudem rhetoricae quia
uariae diuersorum opiniones perfectam laudem rhetoricae faciunt
et non uult unum confirmare ut uniuersa confirmet

huius rei hoc secundum platonem dicit plato enim rhetoricam
rem esse non esse artem dicebat omnis autem ars res est non
omnis res ars

artis initium impugnat platonem qui eam artem esse negat

reperiemus ex honestissimis hoc aduersus aristotelem nam si
quid ex honestissimis causis et optimis rationibus natum est
malum esse non potest sic uirgilius credo equidem nec uana
fides genus esse deorum et alibi cum eum uellet malum
ostendere dixit non tibi diua parens

inter causam et rationem hoc interest causa est propter quam
facimus  ratio est per quam facimus ut puta filium uis
facere diuitem causa est ut facias quia filius est ratio est
quaesita facultas per quam hoc facias  esse mei consilii
causam rationemque causa erat quia exspoliati erant siculi
ratio est quia prouinciae defensio est et non uidebatur a
consuetudine recedere

nam fuit quoddam tempus narrationum multa sunt genera nam et
digressio narratio est et fabula narratio est et argumentum et
historia narrationes sunt et hoc ergo caput narrationis est
 orator enim aut uera debet dicere aut ueri similia sed
non inconsulte hoc agit quoniam sallustius posuit scribens
historiam quod antea passim homines ferino more uixissent

hic sane incipit artis rhetoricae defensio ex his quae per eam
facta sunt homines ad humanitatem deductos per rhetoricam dicit
iam magnum principium et laudis et defensionis deinde honestior
processus est cum dicit per eam cognitum quicquid diuinum est
et humanum deinde honestissimus exitus quia ars rhetorica nos
facit scire quid sit utile quid honestum quid iustum defendit
ergo rhetoricam ut diximus tripertita narratione ante rem in
re post rem quod inconditi mores et ferini fuerint ante
rhetoricam inuenta arte quae commoditates accesserint quantum
postea res hominum profecerint et nunc ante rem instituit dicere
quid fuerit

uitam propagabant quod uere ferarum est solam propagare
uitam non memoriam

nec ratione quicquam animi hoc est sapientia hic rationem
artem dicit ergo ante rationem non habuerunt sed postea
didicerunt non erat ergo naturae nam sicut uisus auditus
odoratus cum homine nascitur sic et rhetorica cum homine fuisset
nata non instituta per alios sed per rerum naturam 

sed pleraque uiribus corporis  quia in contrariis duobus
haec necessitas est cum non habeant medium ut sublato uno
maneat alterum quod contrarium est sic necesse est ut
sublata uisione caecitas sit in contrarium ubi est medium non
est eadem necessitas ut in bono aut in malo cum sit medium non
bonum non malum si sustuleris malum non continuo bonum
remanet sic sublata ratione animi non sequebatur ut corporis
uiribus omnia fierent quia inter uires corporis et uirtutem
animi est medium quod nec uirtus sit animi nec corporis uires
ut sunt naturales appetitus qui nec ratione animi fiunt nec
corporis uiribus

nondum humani officii cecidit quaestio sane enim dixit ad
res diuinas rationem pertinere ad humanas officium non est
tamen contrarium non officii ratio nisi enim ratio fuerit
non procedit officium ideo hic ratio pro officio collocatur
ponitur enim continentia pro eo quod continetur

nemo nuptias ideo nemo certos aspexerat liberos quia
nemo legitimas uiderat nuptias

non ius aequabile inter aequale et aequabile hoc interest
aequale est quicquid in melius corrigi non potest id est quod
per se aequum est aequabile est quod alia re exaequari potest
aequale est si des omnibus militibus centena sestertia
aequabile si pro merito uniuscuiusque des ergo hic magister
iustitiae ius aequabile secundum philosophos dixit dicunt enim
philosophi qui ueritatem exprimunt malum medium unde
uirgilius in medium quaerebant et item ubi culpam exprimit
ita dicens nec partem posuere suis et lucanus omnia dat
qui iusta negat

quid utilitatis haberet acceperat bene acceperat ut
ostenderet illis defuisse doctrinam

ita propter errorem atque inscientiam ubi error et
inscientia ars nulla est haec duo per artem remota sunt uides
ergo esse artem inter errorem atque inscientiam hoc interest
inscientia est si dicas te nescire quod uere nescias error est
si putes te scire quod nescis ueluti si ducas aliquem per malam
uiam dum credis te scire quod bona sit unde uirgilius
seque nouo ueterum deceptum errore locorum quia putauerat
scire quod nesciebat

caeca ac temeraria caecitatem ad inscientiam temeritatem
retulit ad errorem

dominatrix bene dominatrix quoniam quaecumque sunt
quae ex animi descendunt sententia ad cupiditatem ueniunt
cupiditas autem amorem facit iram de praecordiis excitat ad
auaritiam mentem stimulat

perniciosissimis satellitibus bona metaphora ut tyranni per
satellites stupra sacrilegia crudelitates implent ita per uires
corporis inscientia cupiditates suas explet

abutebatur male utebatur ut quo usque tandem abutere
catilina patientia nostra

quo tempore magnus uir et sapiens oratorem definit sed cadit
quaestio dicit enim plato cicero quid ponis huius sapientis
quae sunt oratoris priuilegia ego enim dico medicum fecisse
aut philosophum fama diuinum aliquem non tamen oratorem
uidetur ergo difficillima quaestio nisi uim uerborum
perspexerimus nam uide tullium quam argute ingressus est
abditos ratione quadam compulit unum in locum et congregauit
ostendit oratorem non philosophum congregatio enim contionem
significat et non contionatur nisi orator nam caesar et pompeius
imperatores fuerunt sed tamen cum contionantur non dicuntur
imperatores sed oratores item dicens et eos unam quamque in
rem inducens utilem atque honestam ostendit oratorem non
philosophum nam philosophus tantum tendit ad indaginem
ueritatis oratoris autem est ut diximus contionari uel de
honesto utilique tractare deinde dicens propter rationem atque
orationem ostendit oratorem ipsa uerborum proprietate proprie
enim oratio est oratoris disputatio philosophi ut ipse
alibi hic ego dubitem in hanc disputationem ingredi

hunc autem uirum alii dicunt mercurium alii orpheum alii
tisian alii coracen alii saturnum quando latuit ut uirgilius
is genus indocile ac dispersum montibus altis  composuit
alii diphyen regem atheniensium qui primus nuptias inuenit
alii empedoclen physicum dicunt qui primo tempore multum
uixit hic enim cursu temporis sapientior uidebatur omnibus

cognouit in eo ipso quod cognouit et ante non habuit
per artem habere coepit non est ergo in natura quod postea
cognoscitur

quae materies materies est res ea ex qua multa possunt
effici ut aurum argentum ebur lignum et animus materies est
nam ex illo multa fiunt fit enim orator fit philosophus poeta
pictor artifex cuiuslibet rei sed ex his materiis solus artifex
quiddam efficit ita ergo et hic uir qui animos ad aliquid
inflexit artifex fuit et ars est

ad maximas res ut separet animum a ceteris addidit
maximas nam quamuis ex auri materia fiant res pulchrae
maiores tamen ex animi nam conduntur urbes feruntur leges
ineuntur societates humana ac diuina iura nascuntur

opportunitas qua facile fecit

si quis eam possit elicere quasi oppressam et
supercrescentibus uitiis dissimulatam et non eam quae luce
possit erumpere ut ostendat etiam doctrinam

et praecipiendo meliorem reddere expressit oratoris
dignitatem quid est enim orator melior bono ut puta ego et tu
ingeniosi sumus sed ego uolui audire oratorem tu noluisti ego
qui parueram melior effectus sum praeceptis eius ferrum uel
cetera materia incude uel malleo excuditur ingenium uero
praecipiendo natura ergo omnia fecit sed ars pulchriora
reddidit ut ebur aurum unde illud quale manus addunt ebori
decus

qui dispersos homines iam ostendere uult ante rhetoricam
homines feras et pecora fuisse nam disperse et errando uitam
agere et abditos in siluis et cogi in unum locum uel bestiarum
esse uel pecudum ut poeta noster mille meae siculis errant in
montibus agnae item his ego saepe lupum fieri et se
condere siluis et item compulerantque greges corydon et
thyrsis in unum

ratione quadam hoc est eloquentia mixta sapientiae

et eos unam quamque ergo non est naturae rhetorica quam
omnes non habent nam si fuisset naturae omnes essent oratores

utilem atque honestam hominibus enim feris prius monstranda
fuit utilitas ut sic honestatem discerent

primo propter insolentiam hic cecidit quaestio persona
aristotelis ergo si reclamant uides quia mala est rhetorica
ideo addidit propter insolentiam hic etiam platoni
respondit nam si fuisset in natura reclamare minime potuissent
ergo ut ostendatur non esse naturalis rhetorica sed
artificiosa reclamasse eos primo dixit quodsi naturalis
fuisset nec fuisset studium nec mora discendi sed statim rapti
essent ad scientiam artem etiam esse in omni re non naturalem
uirgilius probat qui ait unde noua ingressus hominum
experientia cepit

propter rationem atque ut ostendat rem utilem sapientiae
ratione et eloquentiae uiribus facilius esse persuasam

mites reddidit et mansuetos mitis est qui animo mitis est
mansuetus est qui ut mitis sit manu consuetus fit prius
ergo ut sit mansuetus deinde ut sit mitis est enim mansuetus
in opere faciens mitis in animo patiens

 ac mihi quidem hoc nec tacita uidetur nec inops dicendi
sapientia perficere potuisse quae homines a consuetudine subito
conuerteret laudat eloquentiam oratoris qui quae per
sapientiam inuenit per eloquentiam profert retulit etiam ad
illud orator quid est uir bonus dicendi peritus qui
beniuolentia et arte totum mitigat ut est illud uirgilii



     ac ueluti magno in populo cum saepe coorta est
     seditio saeuitque animis ignobile uulgus
     iamque faces et saxa uolant furor arma ministrat
     tum pietate grauem ac meritis si forte uirum quem
     conspexere silent arrectisque auribus astant
     ille regit dictis animos et pectora mulcet
     sic cunctus pelagi cecidit fragor
     


ac mihi quidem uidetur hoc nec tacita ergo ut supra diximus
laborat orator ut probet hoc a solo oratore potuisse fieri non
a philosopho uel ab aliquo sapiente nam sapientia philosophi
tacita est et inops oratoris autem eloquentia dicendi copiosa
orator igitur fuit nihil enim prodest aliquid ingenio inuenisse
 si unde fluxerint

subito conuerteret superius dixit primo reclamantes sed
hic subito quantum ad longitudinem feritatis pertinet et
uoluit uim perfecti oratoris exprimere ut uideatur ars
displicuisse ante suasionem accepta uero suasione oratoris
subito eorum conuersos animos

et ad diuersas uitae rationes hoc loco et aduersatus est
philosophiae illi enim omnium rerum originem philosophiam
dicunt iste magis dicit rhetoricam nam dicendo et ad diuersas
uitae rationes traduceret uult uideri ex rhetorica geometras
mathematicos diuersarumque artium exisse professores si ut
diximus animis hominum naturalis ars fuisset impressa non
diceret ad diuersas rationes sed omnes essemus oratores
quod nobiscum uidebatur natura genuisse perfecta

iam artis rhetoricae defensio parabatur de praeterito tempore
cum errabant de praesenti quoque tempore sapiens cum collegit
errantes modo de futuro agit dicens ut fidem colere et
iustitiam retinere discerent

age uero urbibus constitutis quia supra dixit multas urbes
constitutas

ut fidem colere et iustitiam retinere discerent urbs enim
constare non potest nisi fuerit iustitia ut uirgilius
partibus aequabat iustis aut sorte trahebat et alibi o
regina nouam cui condere iuppiter urbem  iustitiaque dedit
gentis frenare superbas et hoc est postremum quod duobus
philosophis respondet nam quod discitur natum non est ergo ars
est non natura ubi autem fides et iustitia aliter enim esse
non potest et bona est rhetorica

fidem colere quod ait plurima bella restincta ut post
bellum fidem pacis compositae custodirent

iustitiam retinere secum scilicet et cum aliis ciuitatibus

et aliis parere sua uoluntate ad plenam iam informatam
humanitatem adiecit sua uoluntate parere non iam praesumentes
uirium tyrannidem

ac non modo labores excipiendos communis commodi causa sed
etiam uitam amittendam existimarent intellegerent iam gloriosum
esse pro patria pro re publica mori et uide quantum crescant
bona rhetoricae antea enim qui nihil habebant aequabile modo
pro se etiam mori coacti sunt et quare ita praefert tullius
rhetoricam quia cupit ei subicere ciuilem scientiam dum sit
rhetorica subiecta ciuili scientiae ciuilis autem scientia est
sicut dicemus quae parit commoda res ut uideatur bona quod est
aristoteli contrarium

qui tandem fieri potuit sensus quidem plenus est sed quia
uelut interrogatio est qui fieri potuit conclusio necessaria
fuerit et est haec profecto nemo nisi graui ac suaui commotus
oratione et cetera

nisi homines ea quae ratione inuenissent eloquentia
persuadere potuissent id enim per solum oratorem factum est
cuius est inuenta apte eloqui

graui ac suaui commotus oratione graui ad sapientiam
suaui ad eloquentiam id est graui ad probandam
sententiam suaui ad uerborum delectationem rhetor enim ad
aliquantum maturus est ad aliquantum suauis orator ergo fuit
qui eloquentia diuulgauit quod sapientia inuenit et solius est
oratoris non philosophi qui solam sequitur ueritatem et factum
platonis probat qui etiam eloquentissimus fuit in quo a
nonnullis reprehensus est cuius cum auditor demosthenes uerborum
eius tantum elegantiam laudaret non illa quae grauius
seueriusque diceret ab eo est ex scholis eiectus cui ait tu
esse philosophus non potes quia tantum ornamenta uerborum non
fidei rationem sequeris

ad ius uoluisset sine ui descendere uoluntatis enim fuerat
quod parebant qui poterant uiribus repugnare et ad ius bene
dicit quasi omne ius bonae uitae sit in rhetorica positum

ab iucundissima consuetudine recederet quae praesertim iam
naturae uim obtineret propter uetustatem ab iucundissima
consuetudine ideo quia consuetudo secunda natura est probat
enim quemadmodum feritas potuerit esse iucunda quia erat
inquit naturalis quicquid autem ab natura uenit iucundum
est longitudine enim temporis sicut diximus naturam implet
consuetudo

ac primo quidem sic et nata et progressa longius eloquentia
uidetur et item postea maximis in rebus pacis et belli cum summis
hominum utilitatibus esse nata dixit ad eloquentiam
progressa ad sapientiam et bene implet modo tres
narrationes ante rem in re post rem nam quod dicitur
nata ante rem est omnis enim res primum nascitur deinde
progreditur uel usu uel doctrina quod est in re rhetorica enim
ut supra diximus constat ingenio ut inueniat usu ut
proficiat doctrina ut praesumat sed quia hae res et in malis
rebus esse possunt ideo illum tertium modum qui est postremus
cautius posuit dicendo cum summis hominum utilitatibus esse
uersata summae enim utilitates ad ciuilia pertinent nam sunt
et perditae utilitates deinde dixit hominum utilitatibus
communem tantum non rerum rhetoricam non esse rebus malis
communem sed humanis et summis utilitatibus esse communem

et uide quam bene dixit nata et progressa et cum summis
hominum utilitatibus esse uersata ut uideatur ita profecisse
ut nata est multa enim bene nata immutantur ut est illud
bonis initiis malos euentus habuit

maximis in rebus sunt maximae res pacis iusta sententia in
iudicando prouisio circa ciues fame laborantes aedificia
publica uel templorum etc quae sunt belli bene ducere milites
receptui opportune canere loca munita occupare etc uide
quomodo totum rhetoricae dat sicut diximus ut subiciat ei
ciuilem scientiam

postquam uero commoditas superius dictum est quae commoda in
rem publicam per oratores uenerint nunc de incommodis dicit nec
dicit ea per oratores illata sed per imperitos imperiti enim
oratores appellari non possunt et utitur statu remotiuo ut
incommoda rhetoricae in homines imperitos conuertat

commoditas a quibusdam lucrum exponitur sed non ita est
nam commoditatem modo bonum dixit ingenii quod cum illi
haberent artem requirere noluerunt sed freti sola stultitia
professi sunt ea quae non didicerant quae res perniciosa
extitit quae uirtutem id est doctrinam imitaretur uirtus
autem doctrina dicitur quia uirtus in homine non nascitur sed
discendo adquiritur nam natura materiem quandam informem creat
quam postea ad uirtutem doctrina perducit hoc ita esse ex
polemone et xenocrate docebimus nam cum polemo luxuriosus cum
choro suo unguentis oblitus sertisque coronatus scholas
xenocratis ut illi illuderet fuisset ingressus constantissimus
philosophorum patienter ferens instituit disputationem de bono
continentiae maloque luxuriae tantaque uirtutis eius uis fuit ut
paulatim polemo luxuriosus cum choro suo coronas de capite
traheret abscondens unguentaque detergeret atque alio die
mutato habitu scholas auditor non illusor intraret ergo uidetur
non nasci sed disci habemus etiam diuini poetae exemplum qui
cum saloninum diceret de caelo demissum uirtutes tamen ei esse
discendas ait iam noua progenies caelo demittitur alto et
postea



     at simul heroum laudes et facta parentis
     iam legere et quae sit poteris cognoscere uirtus
     


commoditas quaedam praua secundum platonem qui duo genera
dicit esse oratorum bonum et malum modo tractat de malo
commoditas est ingenium sine arte quintilianus hoc sic
intellexit ut diceret commoditatem dixisse ciceronem quaestum
id est lucrum ut uideatur mala facta rhetorica posteaquam
eloquentia coepit esse uenalis eusebius commoditatem ex ipso
tullio probat non significare quaestum sed ingenium nam
lucrum non est idoneum quod uirtutem possit imitari
commoditatem ergo benignioris ingenii uenam intellegamus nam
quia hoc potuit  licet praua et mala rhetorica ut solo usu
confidentes saepe in iudicio mentirentur  crimen illorum arti
applicatum est

praua uirtutis quae dum esset expers artis ipsa ingenii
commoditas imitabatur doctos omnia enim uitia quandam imaginem
uidentur habere uirtutum sic latro uir fortis uidetur sic
auarus frugi sic luxuriosus liberalis sic dissolutus clemens
sic crudelis seuerus sic inbecillis moderatus hoc non fugit
sallustium qui ait nam honores bonus et malus aeque sibi
exoptant sed ille uia uera nititur huic quia artes bonae
desunt dolis atque fallaciis contendit

sine ratione officii dicendi copiam consecuta est id est
eloquentiam habuit sine sapientia

tum ingenio freta malitia id est imperitia quae tantum
praesumebat ut sibi hoc quod non erat uindicaret imperitus
omnis malus est quia quid sit iustum ignorat ut terentius
homine imperito nihil quicquam iniustius

malitia peruertere urbes id est quas custodierat artificiosa
eloquentia

 uitas hominum labefactare quos bene munierat perfecta
rhetorica

 exordium mali id est malae rhetoricae secundum platonem

quoniam principium boni bonae rhetoricae secundum ipsum qui
duas esse dixit

ueri simillimum et non uerum quia haec coniectura colligit
tullius quicquid enim coniectura colligitur ueritatis habet
imaginem non continuo ipsam ueritatem dubitat autem dicendo
ueri simile quoniam academicus est qui semper dubitant

neque in rebus publicis infantes et insipientes solitos esse
in politia sua dicit tullius rectorem rei publicae summum uirum
et doctissimum esse debere ita ut sapiens sit et iustus et
temperans et eloquens ut possit facile currente oratione animi
secreta ad regendam plebem exprimere scire etiam debet ius
graecas nosse litteras quod catonis facto probatur qui in summa
senectute graecis litteris operam dans indicauit quantum
utilitatis haberent ergo summus quisque et talis qualem
diximus rei publicae gubernaculis inuigilans a priuatorum
negotiis remouebatur hinc imperiti quidam et indocti qui se
cottidiano usu et calumnia exercitatos tantum malitiae non
sapientiae reddiderunt incipiebant summorum illorum clientes
opprimere qui lacessiti improborum iniuriis cum ad patronorum
auxilium confugerent desertis gubernaculis ad defensionem
supplicum descendebant et cum in iudicio improbitas exercitatur
terentius et imperitus pro se queritur illos enim ut sapientes
imperita multitudo laudabat indoctos eosque cum dignos magis
putabat rei publicae praeficiebat ad quam cum accessissent
quia erant imperiti multam dabant perniciem et laborem ciuitati
hinc in inuidiam uocabatur rhetorica quod per oratores magna in
patriam commouerentur incommoda non habita ratione utrum per
doctos an per imperitos haec fierent quam inuidiam uitans
quisque optimus se ad aliud studium ferebat uel philosophiae uel
poeticae uel matheseos et bene orator has dicit etiam artes a
rhetorica sumpsisse principium

neque in rebus publicis infantes et insipientes doctiores
ideo rem publicam administrabant quia in publicis rebus iustitia
et prudentia est in priuatis autem calliditas et uersutia
quaeris enim quemadmodum res alienas tollas et cetera similia
ad has res ergo illi politici et doctores non accedebant sed
gubernabant res maximas id est rem publicam ut illud uirgilii
est quo res summa loco panthu sic et cicero ut se
perfectum ostenderet oratorem ait in causis iudiciisque
publicis uides ergo quia illi neminem laedunt qui publica
negotia procurant

et hic ostenduntur duo genera esse oratorum sicut plato dicebat
nam illius haec sententia erat rhetoricas duas esse et duos
oratores et subiungebat ars non est natura est innascitur
malitia facit malum oratorem innascitur bonitas facit bonum
ergo duae rhetoricae et oratores duo e contra aristoteles
dicebat unam artem esse sed oratores duos quando iniuste utitur
rhetor arte et ipse malus est et ars quando bene et ipse
bonus est et ars sicut gladius si hostem percusserit bonus
est si parentem malus hoc aristotelis dictum hoc syllogismo
expugnabat plato dicens bonam rem et malam ex uno fonte emanare
non posse ambas id est unum principium habere non posse ut
ignis quia natura calet frigidus esse non potest nec uerum
esse malum aut bonum gladius potest si illo male homo utitur
sed ipse homo malus est nam illum natura ad utilitatem
procreauit quae mali nihil genuit quem secutus cicero in illo
loco de genere rhetoricae significauit dicens atque huius
quoque exordium mali uides ergo utrumque separauit

in hoc autem loco expugnat et platonis et aristotelis sententiam
tullius dicebat plato esse rhetoricam sed naturalem esse non
tamen artificiosam ecce excludit illum dicendo quoniam illi
qui in commoditate id est natura et ingenio praesumpserunt
perdiderunt rem publicam excludit et aristotelem qui dicebat
esse artem sed malam conuertendo in homines imperitos quod
gestum est non in artem nam poterat modo dicere aristoteles
probo multa mala rei publicae per rhetoricam facta ideo
tullius hominibus id quod male factum est dat ut sit ars bona

infantes et insipientes quomodo infantes qui supra
dixerat copia dicendi sed hic dixit infantes male
fantes id est sine arte dicentes male fari enim non non
fari est sed sine arte declamare fari enim dicere est

ad paruas controuersias id est pro causidicis nam 

cum saepe a mendacio contra uerum stare homines consuescerent
hoc dicendo ostendit imperitos mentiri enim imperiti est ergo
uides iam quoniam ars est quam qui nescierit non potest esse
nec hoc facere quod artifex orator

ut et multitudinis et suo iudicio utrumuis improbum nam
neque suo neque multitudinis imperitae iudicio fidendum est

temerarii atque audaces homines accesserant inter temerarium
et audacem hoc interest quod temerarius semper in malo ponitur
audax   est ut est illud audentes fortuna iuuat et
item illud audacia pro muro habetur licet hoc dixerit
catilina bene itaque tullius posteaquam dixit temerarios
subiunxit audaces ut ex praecedenti uerbo qualitas audaciae
nasceretur

maxima ac miserrima naufragia fiebant perseuerauit in
metaphora supra enim dixit gubernacula rei publicae
subiecit naufragia miserrima ideo dixit quoniam
dicebant ueteres quicquid male in ciues uertebatur miserrimum
unde alibi tullius et quia mihi uidebatur haec misera atque
miseranda et uirgilius oriturque miserrima caedes et
iterum quid miserum aenea laceras

tantum odii atque inuidiae suscepit quam bene purgauit illud
quod dicitur ab aristotele malam esse rhetoricam dicendo malam
factam per malos homines

ut homines ingeniosissimi id est politici et magni rhetores

sic ex seditiosa ac tumultuosa uita id est ex rhetorica quae
inquieta est seditionibus contentionibus odio iudicio
improbo et reliquis talibus unde adhuc bonam in tantum probat
artem ut eam magis malum fugisse contendat

se in studium aliquod traderent sed se in studium quoddam
conuerterent ad philosophiam ad artem grammaticam ad
medicinam et uide quomodo sicut saepe diximus has artes
diuersas ab oratoribus dicit inuentas

hoc uero id est rhetorica

a plerisque eorum desertum obsoleuisse ab his uidelicet
qui erant optimi

quo multo uehementius erat retinendum et studiosius
adaugendum oritur hic quaestio magni et sapientes cur
deseruerunt quod magis gubernare debuerant sed bene excusantur
ut uideantur doctiores eo tempore quo magis prodesse rei
publicae poterant non odio artis rhetoricae fecisse sed odio
imperitorum sed non hoc prudentis est commissum sibi
gubernaculum rei publicae odio cuiusque deserere sic ergo
intellegimus ut dicamus studium habere ciceronem uituperare
graecos et reprehendere nam dicit hoc romanos non fugisse id
est intellexisse non esse deserenda gubernacula ciuitatis
catonem laelium africanum et gracchos

 nam quo indignius rem honestissimam et rectissimam uiolabat
stultorum et improborum temeritas et audacia summo cum rei
publicae detrimento demonstrat illos non recte deseruisse
itaque cum dicit nam quo indignius rem honestissimam uiolabat
stultorum temeritas dat causam quare debuerint ad resistendum
excitari sapientes rem autem dicit honestissimam actum
sapientiae deinde cum dicit stultorum et improborum temeritas
et audacia ostendit facile illos opprimi potuisse postremo
quod ait summo cum rei publicae detrimento assignat
necessitatem qua debuerint in regenda re publica permanere
itaque dat causam et facultatem quibus docet primum non debuisse
sapientes rem publicam derelinquere deinde ut uel relictae
illos oportuerit subuenire est autem prima causa quod uidebatur
uiolari sapientia altera quod magna cum euersione rei
publicae facultas uero quod ab his quos facile superare
potuissent

sed quaeritur cur hic inter optimos rhetores gracchos
enumeret cum eos constet conturbasse rem publicam hoc igitur
respondemus in hoc loco ciceronem uerum loqui nam si
consideremus iustum erat quod moliebantur senatus consultis ut
populo agrum suum redderent quem nobilitas occupauerat ob hoc
ergo perturbasse rem publicam iudicati quia commutatus ciuitatis
status uel in melius nocet cicero ergo quod in quibusdam
orationibus illos reprehendit non uerum iudicat sed blanditur
nobilitati et scipio tantus uir qui productus a tribuno plebis
eos dixit iure caesos uideri fauore nobilitatis hoc fecit quia
et ipse ex optimatibus erat nam sicut in cornelianis tullius
hic mos iam apud illos antiquos et barbatos fuit ut
persequerentur populares homines laudat ergo oratores romanos
ut diximus et hoc dicitur a iudicato

quod nostrum illum non fugit catonem nostrum id est
romanum et ideo tot uirorum proferuntur nomina ut maior fides
sit exempli

neque horum discipulum africanum quemadmodum discipulum
dicit cum in aliis condiscipulum legerimus sed intellegere
debemus illos natu fuisse maiores in studiis enim maior minori
paene loco magistri est

neque eius gracchos nepotes dictum est sempronio inimico
scipionis a quodam in conuiuio qui amicos illos facere uolebat
amas rem publicam dixit amo respondit ille ergo amas
scipionem dixit amo ex eo ex quo rei publicae profuit
dixit iterum ad scipionem amas rem publicam dixit amo
siquidem conseruaui dixit illi ergo amas sempronium amo
dixit si amas sempronium da ei filiam tuam quod et fecit
inde nati sunt gracchi oratores quos modo dicit

quare meo quidem iudicio nihilo minus studendum est in
superioribus responsum est duobus philosophis et esse artem et
bonam esse artem nunc profertur ab oratore sententia sane ex
hoc capite iam intratur ad laudationem purgauit enim primum
illata crimina deinde laudauit et hoc ad rem publicam nec magna
commoda sunt nec usque adeo bona quae ad unius utilitatem se
tantum porrigunt nam interdum et res malae singulis prosunt ut
si quis alterius interitu magnam adquirat pecuniam illa uero res
digna laude est quae omnibus pariter prodest ut rhetorica per
quam rem publicam regimus et nobis dignitatem comparamus et
clientes tuemur sane bono ordine usus est ut primum rem
publicam dicat postea ipsum postea amicos

ac mihi quidem uidentur bestias hominibus multis rebus esse
meliores certum est nam et cursu uincimur et uiribus sumus
impares et labore et magnitudine sed eas sola sermonis
humanitate superamus quod habemus gloriosum quanto ergo maior
gloria est si eo uincamus alios in quo ipsi bestiis
antecellunt et tanto his praestemus quanto illi feris ut ipsi
apud nos ferae sint

hoc si forte non natura modo conclusio contraria platoni qui
dicit non esse artem et illis qui dicunt exercitationem adeo
iste dedit rhetoricae partem tertiam dicendo uerum artificio
quodam et simul ostendit tres res quibus rhetorica constet
ingenium usum doctrinam hic quoque eius rei artigraphos dicit
graecos quos legit et de quibus excerpsit omnia unde instruxit
hos libros

sed antequam de praeceptis ut intellegatur in exordio non
laudem fuisse sed defensionem adhuc memor est platonis qui
artem esse rhetoricam negat ideo dicit antequam de
praeceptis

de genere ipsius artis de officio de fine de materia de
partibus 

 ciuilis quaedam ratio genus est artis rhetoricae
ciuilis quaedam ratio et bene a ciuili coepit cuius uult
esse rhetoricam disciplinam maximam partem non partis umbram
secundum definitionem platonis ciuilis ergo scientia est quae
multis et magnis ex rebus constat quae est in politicis qui
rem publicam uel condunt in bello uel muniunt in pace ut fuit
romulus peritus artis rhetoricae id est ciuilis scientiae quod
instruxit urbem praecedentibus auguriis et in opportunissimo
loco sicut legimus in libris de re publica deinde quod
peritissime bella tractauit cuius miles cum fugeret dixit sibi
iouem dixisse quod si in eo loco constitisset uinceret
quoniam sciebat imperitae multitudini imposita religione citius
posse suaderi atque ideo stetit ibi et uicit postea in eo loco
ioui statori templa constituit illud etiam quod praeclara
consilio gessit sciebat unius aetatis fore urbem suam si
coniugia non haberet  finitimorum nuptias in primo poscere
deinde instructis ludis circensibus arte adipisci

aeneam etiam poeta noster peritum ciuili scientia ostendit id
est politicum nam in prima eius laude hoc ponit quod urbem
condiderit quod religiones inuenerit quod consilia patrum
quaesiuerit quod moenia alta fundauerit quod hi uersus probant



     multa quoque et bello passus dum conderet urbem
     inferretque deos latio genus unde latinum
     albanique patres atque altae moenia romae
     


et licet hoc ipse non fecerit tamen a posteritate laudatur

et bene dixit quae multis et magnis ex rebus constat ne
forte diceret sutor aut fullo aut cuiuscumque uilissimae artis
professor habeo ciuilem scientiam ciuitati prodesse possum

artificiosa eloquentia more suo nuncupauit rhetoricam ita
enim dicit quid est rhetorica artificiosa eloquentia

nam neque cum his sentimus inter politicos et rhetores
quondam est orta contentio dicebant politici calumniantes quid
est rhetorica pars minima ciuilis scientiae quae facillime
contemnitur quid enim non possumus contionari sine eloquentia
aut leges bonas ferre aut exercitum ducere contra rhetores
dicebant sine rhetorica politicam nihil esse nam et rhetoris est
scire quemadmodum leges dentur aut religiones administrentur
quibuscum gentibus debeat dimicari quibuscum non nam et ad
bellum exercitus oratoris oratione succenditur ut lucanus
contionante caesare bellorum o socii et iterum ostendit
orationem nimium profecisse mouit tantum uox illa furorem
uides ergo et in bello et in pace multum posse rhetoricam sed
cicero medius est nec cum politicis nec cum oratoribus praebet
assensum

uidetur sane ciuilis scientia non indigere rhetorica quia genus
est unde et oritur quaestio genus enim parte non indiget sed
pars genere ut puta fons genus est fluminis numquid siccato
flumine fons perit quodsi fons siccetur siccatur et fluuius
quoniam generis pars est de hac re syllogismo aristoteles
tractauit qui ita soluit hanc quaestionem quicquid perfectum
natura procreauit si aliqua parte minuatur est minus ex ea
parte quam perdidit ut puta animal genus est aquila equus pars
generis si pereat aquila equus magna ex parte genus est
diminutum unde rhetorica ciuilis scientiae cum magna et ampla
pars sit quomodo non putari potest hac indigere aut sine hac
stare posse unde cicero medium tenuit ut et arte rhetorica
indigere uideatur ciuilis scientia et ciuili scientia rhetorica
quoniam eius magna est et ampla pars

officium autem eius facultatis uidetur esse dicere apposite ad
persuasionem finis persuadere dictione quarum rerum magna
coniunctio est earum est difficilior separatio

inter officium et finem hic magna similitudo est quid est
officium oratoris dicere apposite ad persuadendum quid est
finis oratoris persuadere dictione nonne hoc uidetur unum
atque idem esse quod orator intellegens diuidit et datis
exemplis facit illustrius quod facimus officium dicitur illud
propter quod facimus finis et si quempiam defendamus quod
postulamus officium est illud autem qua causa postulamus id
est ut absoluatur finis est officium scholastici quid est
studere finis propter quod studet ut causas agat ut poeta
noster ostendit dicens uade age nate uoca zephyros et
reliqua hoc est officium finis autem hic est nauiget haec
summa est

bene addidit persuadere dictione ne si forte cum hi quibus
persuadetur non fuerint assensi in eo iam orator officium suum
non implesse uideatur erit illorum si uelint sequi tamen etsi
non uoluerint nos persuasimus quia omnia contulimus quae
causae proderant ut ipse ostendit dicens uos si uerrem
absolueritis ego interim quod ad me adtinet uici qui
omnia quibus damnari possit adhibui et adicit ut ipsum
officium monstret meum fuit cum causa accedere si uicisti
praemium consecutus es addidit non ego spolia sed
existimationem populi romani quaesiui omnis autem populus
romanus nouit me meum implesse officium et bonam de me
opinionem ergo habeo praemium senatus consultum et uici et
uide cautelam magnam si enim dixisset finis est persuadere
quod instituerit orator non erat quo non persuasisset quod
ipse non potuit facere in philippicis persuadere enim senatui
non potuit ut hostis pronuntiaretur antonius ideo ergo addidit
finis persuadere quod instituerit dictione oratoris
igitur est impleto officio finem praesumere sic ipse in
philippicis quare ego pisoni maximas gratias et ago et
habeo

 materiam artis eam dicimus in qua omnis ars et facultas
quae conficitur ex arte uersatur materia dicitur sine qua ars
nullam potest habere substantiam uel usum et hoc generaliter
definitum est de omni materia ut puta fabri materia quid est
lignum quod si sustuleris non habet ubi officium exerceat
medici quid est morbus et uulnera tolle aegros et deficit ars
quid est oratoris materia illa tripertita secundum tullium et
aristotelem id est deliberatio demonstratio iudicialis aut
enim suades aut dissuades aut laudas aut uituperas aut accusas
aut defendis aut petis aut recusas ut puta ille petit praemium
contradicit ille haec tolle et non habet quod agat orator uides
ergo quia caput artis materia est

adeo inde incipit oratoria praecepta ponere omnes res sane quae
definiuntur generaliter ita debent definiri ideo dixit artis
materiam et non dixit cuius ut intellegamus totius si dicas
laudem uiri fortis generalis definitio est si dixeris laudem
achillis iam specialis est recte ergo definit materiam artis
eam dicimus in qua omnis ars quoniam omnis ars in materia
uersatur et facultas id est quod potest ex arte effici ut
fiat ex ligno ostium scamnum et cetera

materiam artis rhetoricae alii tripertitam dicunt sicut
aristoteles et tullius alii infinitam ponunt

nam gorgias leontinus antiquissimus fere rhetor hic gorgias
arrogantissimus fuit cuius inter ceteras arrogantias haec
sententia notabilis uidetur qua ait nihil se a quoquam noui
interrogatum et de omnibus rebus oratorem optime posse dicere
ecce arrogantia nam oratorem uel poetam de omnibus rebus posse
dicere notum est sed non optime nam philosophiam in nonnullis
cicero tractat sed non optime et de medicina mentionem facit
sed non optime et uirgilius quaedam de arte magica ponit dicendo
limus ut hic durescit et haec ut cera liquescit sed non
optime ergo uituperat ut diximus gorgiae sententiam qui haec
omnia et infinita arti rhetoricae subiecit

aristoteles autem qui huic aristoteles primus genera
syllogismorum promulgauit ipse topica scripsit ipse schemata
addidit et figuras

demonstratiuo deliberatiuo iudiciali demonstratio est si
in rostris imperatorem laudes aut tyrannum uituperes deliberatio
uero si suadeas in curia mitti contra mithridatem pompeios
quod est utile honestum necessarium aut dissuadeas debere uiuere
coniuratores quod est inutile inhonestum non necessarium

demonstratiuum est quod dicitur in alicuius certae personae
laudem aut uituperationem unde et demonstratiua dicitur quod
ostendamus certam personam ut si laudemus ciceronem
uituperemus catilinam personam demonstramus haec ergo
demonstratiua est si uero dicamus laudem uiri fortis
appellatiuum non demonstratiuum est appellamus enim quemcumque
fortem et est locus communis qui theticus uocatur item si
dicamus uituperationem tyranni appellatiuum est accepi enim
locum communem quo inuehar in tyrannum quaecumque enim
demonstratio sicut diximus certam debet habere personam

in consultatione ciuili ut non incurreret quod in alio
reprehendit id est malam definitionem nam ciuili dicendo
ostendit eam quae ad ciuitatem pertineat est enim et naturalis
deliberatio quae non pertinet ad oratores ciuitatis ut illud
uirgilii unde tremor terris qua ui maria alta tumescant et
illud lucani flammiger an titan ut alentes hauriat undas

habet in se sententiae dictionem in omnibus enim
deliberatiuis sententia dicitur ut facit in philippicis et
uirgilius hoc obseruans in suasione drancis ait rem nulli
obscuram nostrae nec uocis egentem  consulis o bone rex
deinde dat sententiam quin natam egregio genero dignisque
hymenaeis et in omnibus uirgilianis deliberationibus idem
inuenies

iudiciale est quod positum in iudicio habet in se accusationem
et defensionem aut petitionem et recusationem in omnibus autem
iudiciis aut criminales incidunt causae aut ciuiles criminales
causae sunt ubi tu accusas defendit alter ciuiles causae sunt
in quibus petitio est et recusatio ut puta ille illud petit
praemii nomine tu contradicis

et quemadmodum nostra quidem fert opinio oratoris ars et
facultas in hac materia tripertita uersari existimanda est
scilicet in demonstratiuo deliberatiuo iudiciali

 nam hermagoras quidem neque quid dicat attendere neque
quid polliceatur superius uituperauit gorgiam arrogantiae
nunc hermagoram uehementissime scindit imperitumque arguit
dicitque penitus quid dicat nescire qui mala definitione
alienae atque infinitae disciplinae quaestiones assignauit
rhetoricae qui definit non plus debet dicere non minus non
falsum ubi plus habet definitio ut si dicas seditiosus malus
et improbus ciuis est ubi est definitio falsa ut si dicas
quid est sapientia pecuniae capiendae intellegentia non est
uera definitio ubi minus habet definitio ut puta definis quid
sit homo si dixeris animal minus definisti quia animal est
et mundus animal est et sol si dixeris rationale minus adhuc
definisti nam et mundus rationale animal est perfecte
definies si addideris mortale ergo hermagoras cum uellet
definire materiam rhetoricae dixit illam contineri in causa et
quaestione causam dixit controuersiam in dicendo positam cum
certarum personarum interpositione in quo illi etiam cicero
praebet assensum quaestionem dixit controuersiam in dicendo
positam sine personarum interpositione hoc arguit orator nam
addere debuit in disceptatione ciuili positam quo remoto facit
rem infinitam et possumus arbitrari eum etiam has quaestiones
assignare rhetoricae quae ad philosophiam pertinent nam qualis
forma sit mundi quid sit honestum quaestio est sed non
ciuilis nihil hoc ad ciuitatis statum pertinet nam quaestio
duplex est aut ciuilis aut naturalis quae ut dictum est ad
philosophos pertinet sed poterat hermagoras dicere quia de
rhetorica loquebar superfluum putaui addere ciuilem
quaestionem interim inquit tullius addere debuisti quo
commune non faceres ego aliud intellego ergo causam solam
probat

causa est controuersia in dicendo posita cum certarum
personarum interpositione et ei sicut dicit tullius hae tres
partes demonstratiua deliberatiua iudicialis supponuntur thesis
etiam id est quaestio pars est causae nam incidit in quamlibet
controuersiam ut si dicas testibus esse credendum et non esse
credendum

neque quid quia pollicetur rhetoricam et incidit in
philosophiam

etquid sit stoici enim dicunt summum bonum esse honestatem
in hac quaestione uersatur utrum hoc sit summum bonum quod est
sapientia nam dicunt sapientem etiamsi seruitutem seruiat esse
tamen regem si sit distortissimus esse rectum si sit
mendicus diuitem si subiectis ignibus torreatur dolorem minime
sentire mortem etiam pro honestate persuadent etiamsi fame
emori dixeris dicunt honestum esse quoniam petere ab altero
turpe est

contra aliud bonum epicureis aliud peripateticis uidetur nam
illi summum bonum uoluptatem dicunt illi in his tribus rebus
beatitudinem ponunt in bonis animi bonis corporis bonis
fortunae

uerine sint sensus academiae tres sunt diuerse sentientes
prima academia dicit errare sensus sed per intellegentiam
deprehendi ueritatem nauigantibus nobis uidentur urbes et terrae
recedere remus in aqua fractus uidetur sed intellegimus nos
potius abscedere et remum potius esse solidum ergo uides
ueritatem non perire

secunda dicit etiam nostram intellegentiam posse falli putamus
aliquem uirum bonum castum maturum grauem et inuenitur
impurus superbus leuis uides ergo falsam intellegentiam et
penitus ueritatem submersam unde illud in pisonem putaui
grauem uideo adulterum uideo ganeonem in tantum autem
intellegentia fallitur ut et numinum intellegentiam poeta falli
dicat ut est non illum nobis genetrix pulcherrima talem 
promisit id est existimaui talem fore qualem dixerat uenus
uerum deceptus sum

sensus autem hominis diuiditur in quinque in uisum in auditum
tactum gustatum odoratum uisus ita fallit ut supra diximus de
remo auditus quia plerumque cum alium audiamus loquentem
alium loqui credimus tactus quia plerumque tangimus frigida et
calida putamus tangimus calida et frigida putamus non
intellegentes quoniam nostrae manus aut frigent aut calent
gustatus quia aegrotanti plerumque uidetur amarum quod dulce
est dum est ipsius os amarum odoratus quia plerumque dum
aliquod genus pigmenti odoramur uidetur nobis male olere quod
si coquatur bene olet nam et quae male olent interdum possunt
optime sapere

tertia uero academia dicit posse nos inuenire ueritatem per
contrariam disputationem hoc modo sunt apud inferos poenae 
non sunt apud inferos poenae cum diuersum a duobus dicitur
necesse est tantum ab hoc aut ab illo inueniri ueritatem nam si
interrogaueris academicum sunt apud inferos poenae dicit
opinor si dixeris non sunt idem dicit sic fit ut ipsa
dubitatio omnes disputationes obtineat

quae sit mundi forma hic physicam tangit mundum plerique
sphaeroiden dicunt quos horatius secutus ait animoque
rotundum  percurrisse polum alii tetragonum unde aiunt
quattuor esse mundi cardines

quae sit solis magnitudo utrum quantum uidemus multi enim
dissentiunt alii enim dicunt tam magnum esse quam magnae sunt
terrae omnes alii maiorem decem et octo partibus dicunt sed
longitudine fieri ut ita paruus esse uideatur quemadmodum si
ingentissimam arborem longe adtendamus uidetur nobis esse paruus
frutex et mons quaedam uidetur esse planities

has ergo quaestiones rerum naturalium iungit arti rhetoricae non
bene definiendo hermagoras satis superflue

nam quibus in rebus summa ingenia philosophorum cum plurimo
labore argumentum a minore ad maius et ut destruat hermagoram
augmenta facit per singula dicit enim magnos philosophos multo
tempore non assecutos quod rhetorem uult hermagoras implere

magna amentia est non dixit error sed amentia

quodsi magnam in his rebus hermagoras habuisset facultatem id
est si sic artem scisset ut disciplina illius dictione
cognosci  uideretur auctoritate quam ratione quemadmodum
pythagoras qui tantae fuit auctoritatis ut si dixisset alicui
ut quinquennio taceret ut fabam non comederet non quaereret
quare ita quicquid dicebat pro auctoritate habebatur sic eius
dictum accipiebatur tamquam responsum apollinis nam ideo et
pythagoras cognominatus est  nam ante illi nomen aliud fuit 
quasi pythius ergo hic cum aliquid praecepisset propter nimiam
auctoritatem nemo quaerebat rationem tantum dicebatur 
 id est dixit ipse ergo hoc modo temptat tullius et
dicit si tantum posset hermagoras quantum ille potuit
auctoritate persuadere hoc poterat ideo autem lacerat
hermagoram quia ipsum sequitur in aliquantis et paene in omnibus
 nam in aliis libris et philosophiam dat oratoribus  ne
uideatur aliquid ex ipso tulisse non se uult ergo imitatorem
hermagorae dici sed iudicem

neque eo quod ars eius quam edidit mihi mendosissime cum
dicit non mendosissime ostendit esse mendosam

nam satis in ea uidetur ex antiquis artibus ingeniose et in
eo quod uidetur hermagorae aliquantum concedere magis ei
detrahit cum dicit ex alienis artibus eum multa collegisse
quasi nihil suum habeat et nonnihil ipse quoque noui
protulisse hermagoras enim translationem inuenit quae habet
in se commutationem et praescriptionem commutatio dicitur quae
partem concedit partem non ut puta pauper et diues inimici
pauper damnatus datur carnifici dedit ei pecuniam diues ut ipse
eum occideret et occidit reus est caedis dicitur illi debuit
quidem occidi sed non a te partem ergo concedit commutatio
partem non praescriptio totum tollit ut puta equitem romanum
de corrupto iudicio reum fieri non liceat  debitor ergo
cluentius accusari non potest translatio in commutatione et
praescriptione  et amputat omnis controuersiae statum hanc
igitur translationem maiores inter status non habebant quia
status dictus est ab eo quod faciat stare controuersiam
translatio uero controuersiam tollit sed ait hermagoras inter
status est quia utrum possit quis accusare necne quaeritur
status est in eo ipso dum praescribitur

uerum oratori minimum est de arte loqui quod hic fecit aliud
est de arte loqui aliud ex arte nam de arte dicere est artis
docere praecepta ut nunc facit tullius ex arte uero dicere est
ipsam dictionem per artis praecepta implere ut facit tullius in
orationibus hermagoras ergo de arte dixit et ipsum quod ex
aliis tulit ex arte uero numquam dixit ac per hoc semper tacuit
in quo paene imperitus et nullius auctoritatis ostenditur

 quare materia quidem materiam quidem materiae
subministrauit neque hermagoram qui male definit sed sequitur
aristotelem qui optime de materia locutus est de partibus uero
eiusdem et ipsum et alios partes autem hae sunt inuentio
dispositio elocutio memoria pronuntiatio

inuentio est excogitatio rerum uerarum aut ueri similium quae
causam probabilem reddunt si uero inueneris quod nec uerum nec
ueri simile est inuentum dici non potest non autem inuentum
est sed est deliramentum

dispositio est rerum inuentarum in ordinem ea enim quae
inuenta fuerint non debent confuse dici sed suo quoque componi
ordine unde ipse meque meum dicendi ordinem seruare
patiamini

elocutio est non structura uel compositio sed ut uerba
secundum personas imiteris ne facias ita loqui rusticum sicut
scholasticum aut mulierem sicut uirum fortem aut infantem sicut
senem terentius noster ideo est magnus eloquens quia secundum
personas loquitur

memoria est firma animi rerum aut uerborum perceptio nihil
enim prodest inuenisse uel ordinasse uel aptasse uerba si
memoria haec omnia perdiderit ideo autem firma dixit ut
bene tradatur animo nam quod leuiter traditur perit cito id
est ut bene teneamus id quod dicimus

pronuntiatio est ex rerum et uerborum dignitate uocis et
corporis moderatio id est ut ad qualitatem personarum te
moueas modo gestu femineo modo uirili modo uincentis modo
timentis modo supplicis more in hac enim polluisse moderatione
fertur hortensius ut ait cicero ne motu corporis praestringat
aciem ingenii tui

nunc his rebus breuiter constitutis bene breuiter de his
enim quinque partibus in libro de oratore dictum est de
genere item de officio de fine aliud in tempus differemus
id est in libris qui sunt ad herennium

de materia artis ac partibus scribere oportere existimamus
relictis illis tribus id est genere officio fine uult dicere de
materia ac partibus et uult esse unum materiam et partes
materia enim facit partes illas quinque quas supra diximus
inuentionem dispositionem elocutionem memoriam pronuntiationem
si non fuerit unde dicas id est materia non est causa
inueniendi  tantum partes has quinque et exsequendi ergo uides
quia recte coniunguntur partes et materia

quare inuentio quae princeps est omnium partium sicut enim
nisi habueris materiam propter quam rem inuenias non habes ita
nisi inueneris non inuenis quod disponas aut eloquaris aut
teneas aut pronunties ergo principem partium omnium recte
dixit inuentionem de qua maxime in his libris tractat et quae
est harum partium mater quae sequuntur

 omnis res quae habet in se positam in dictione ac
disceptatione aliquam controuersiam omnis dictio et
disceptatio quae habet controuersiam stare in iudicio potest
alias non potest controuersia autem fit si habuerit quod
accusator obiciat quod defensor purget quod iudex iudicet unum
istorum si defuerit non stat controuersia et erit thema
asystaton

hoc propositis uideamus thematibus et primum eam partem quae in
se omnia continet sepulchri uiolati sit actio uir fortis in
bello armis amissis de sepultura uiri fortis arma abstulit et
uicit eaque rursus reposuit arguitur sepulchri uiolati hic et
accusator habet quod dicat nam obicit uiolasti sepulchrum et
reus dicit non uiolaui et iudex habet quod iudicet si
uiolauit necne sepulchrum habet enim in uoluntate quam uelit
proferre sententiam hic ergo tria illa continentur

asystatae controuersiae et primum ea quae a parte accusatoris
deficit arguitur cato adulterii signum nullum nullus testis
nulla suspicio ante actae uitae nulla crimina non habet hic
accusator quod dicat et ob id stare controuersia non potest a
parte rei belli tempore decem iuuenes uiri fortes pollices sibi
inciderunt rei fiunt laesae rei publicae hic inuenire defensor
colorem nullum potest non stat ergo controuersia a parte
iudicis tres sodales simul profecti sunt peregre duo tantum
reuersi sunt accusant se inuicem homicidii dicunt sibi tu
occidisti non sed tu tecum fuit non sed tecum fuit
testis nullus est suspicio propria nulla iudex quod iudicet
inuenire non potest et ob id non stat controuersia

summa autem breuitate complexus est stantes et asystatas
controuersias nam breuius dixit quam aristoteles ille enim ait
omnis res quae habet in se positam in accusatione et
defensione et disceptatione aliquam controuersiam unam partem
subduxit nam dicendo in dictione et accusationem et
defensionem complexus est simul ponendo coniunctiuam particulam
id est ac causatiuam iunxit disceptationem quae ideo dicta
est disceptatio quia si non fuerit discenda causa
disceptatio esse non possit a discendo enim disceptationem
dictam poeta probat uitasque et crimina discit ut et in
accusatore et defensore est controuersia ita et in ipsa
disceptatione controuersia est namque ita definitur
controuersia est quod contrarietatem recipiat et iudex dum
cogitat absoluat an condemnet controuersia est

nam obicit ille fecisti respondet non feci ecce
controuersia iudex autem secum quaerit fecit necne ecce hic
controuersias

constitutiones hae sunt aut facti aut nominis aut generis aut
actionis quae omnes ex naturali illa tripertita ratione
descendunt quaerendum enim est utrum sit aliquid quid sit
quale sit quis fecerit aliter enim ad nomen uenire non potest
nisi de facto constiterit nemo enim ei rei quam nescit nomen
imponet et facti quaestio id est coniectura ex persona iudicis
fit in eos qui denegant conicit enim utrum factum sit necne
quod obicitur ergo ut diximus dictionis et disceptationis
controuersia aut in facti contentione uertitur aut in nominis aut
in generis aut in actionis quando in facti contentione
uertitur quando quod obicitur negatur factum et a iudice
quaeritur factumne sit quod est coniectura quando nominis
quando obiecta non negantur sed de nomine facti quaeritur quod
est finis quando generis quando et factum et nomen facti
confiteris sed iure factum esse defendis quod est qualitas
quando actionis quando omnia quae diximus confiteris sed
dicis non debeo hoc tempore reus fieri non a te non hoc loco
 non hoc iudice quod est translatio

status autem conflictio prima causarum est prima enim rei
responsio statum facit

hoc modo fecisti adhuc status non factus fit non
feci si responderit ille cui obicitur in euentum enim
responsionis illius pendet status intendis reo crimen si
negauerit coniectura est si dixerit se fecisse sed aliter
fecisse finis est si dixerit se fecisse sed non aliter fecisse
quam iure qualitas est si dixerit se fecisse et non aliter
fecisse sed tamen aliam petierit poenam aut alium iudicem aut
aliud tempus translatio est has ergo breuiter diximus ut
tantum sciretur ex prima rei uoce causarum fieri constitutionem
id est statum

proponamus nunc themata quo id fiat clarius sacrilegus capite
puniatur furtum quadruplo condemnetur quidam de templo
priuatam pecuniam rapuit arguitur sacrilegii negat ecce facti
quaestio aut certe confitetur rapuisse se sed hoc furtum esse
non sacrilegium ecce nominis aut certe fecisse sed iure
fecisse ut siquis de tempio pecuniam tempore tollat belli
quam diuidat militibus ut ipsa templa seruentur hoc confitetur
et iure se fecisse demonstrat et est qualitas aut certe si
dicat feci et sacrilegium est quod feci et male feci sed non
a te accusandus sum non hoc tempore non hoc loco non hoc
iudice haec multa sunt ergo istud dicitur actio quando
quomodo tecum agendum sit quaeritur quae ab hermagora
translatio dicitur quicquid ergo extra has constitutiones
fuerit asystaton est istae autem sunt quattuor facti nominis
generis actionis quicquid igitur compensatio uenialis relatio
et illae extra quattuor quas dicit tullius constitutiones non
putandae sunt sed omnes ex qualitate descendunt nominata enim
qualitate etiam has dictas intellegimus ex qua nasci eas
nouimus

atque harum aliquam in omne causae genus praeter hos quattuor
status quicquid inciderit asystaton est et multi uituperant
tullium quare de asystatis tacuerit qui nesciunt magno eum
compendio usum nam quando tibi dicit hoc et hoc licet
ostendit inlicita esse cetera doctissime ergo orator his tantum
dictis quae in controuersiam ueniunt omnes asystatas
controuersias complexus est dicens nam si in haec non
inciderit in ea nihil esse controuersiae poterit nihil enim
fuerat asystatarum genera ponere neque propter multitudinem omnes
explicari potuissent sic ergo melius nullam dicendo omnes
dixit ne eas tantum esse putaremus quae pro negotii qualitate
fuissent positae

nos tamen exempli causa aliqua ponamus themata quibus quid
uoluerit hoc loco intellegi doceamus asystatarum genera sunt
multa  id est unius partis  hoc est
inconstans  hoc est uerisimile  id est
retortum  id est inops   ualde inhonestum
 incredibile  impossibile ex his bina iunguntur
et fiunt iuncta quattuor  et  uerisimile
et retorquens inops et ualde inhonestum incredibile et
impossibile

 est unius tantum negotium partis ut puta leno ad
cuius domum uenire adulescentes consueuerant facta occulte fouea
excepit et occidit incautos accusatur caedis hic a parte
accusatoris facilis obiectio est a reo nulla defensio

 hoc est inconstans et irrationabile et sine
circumstantia in quo nihil habet quod dicat qui accusat uelut
quidam abdicat filium ex lege cum nihil habeat filio quod
obiciat unde mereatur abdicari

 cum ambo paria atque eadem intendunt et argumentantur ut
puta duo uicini speciosarum coniugum mariti deprehenderunt se
inuicem egredientes ab uxoribus suis accusant se inuicem
adulterii

 id est retorquens ubi in se transfert uterque id
quod ante alter obiecerat et neuter utitur sua priore sententia
quasi in utraque parte conuersum ut puta pecuniam quidam ab
altero petebat cum usuris tamquam creditam ille offerebat sine
usuris tamquam depositam inter moras iudicii lex lata est de
nouis tabulis ut debitores debita lucrarentur petit ille
tamquam depositam sine usuris negat ille tamquam creditam

 id est inops cum dissuasione fauente laborat persuasio
ut puta alexander somniauit ne somniis crederet deliberat
credere siue hoc uiro forti detur praemium cum plerisque
praemia postulantibus ciuitas uexaretur quidam fortiter facit
petit praemii nomine ut iuret ciuitas nulli se praemium dare

  ualde inhonestum et ipsa prolatione confessionis
turpissimum ut puta de pudicitia quidam depectus uxoris re
peracta petit pretium

 hoc est incredibile quod cum reum possit admittere
tamen accusati dignitas respuit ut puta si quis lenocinii reum
socraten facit aut catilina coniuratione a tullio proditus
tullium sibi dicat fuisse participem

 hoc est impossibile quod nec credulitas hominum
recipit nec rerum natura permittit ut puta infantem quidam cum
uxore deprehendit arguit uxorem adulterii aut hoc quaedam
mulier debilis centum tyrannos occidit centum praemia petit

istae tamen partes fiunt causis duabus nam asystaton thema aut
dictionem in se habet sed disceptatione eget aut dictionem non
habet dictionem non habent quinque  
ualde inhonestum incredibile impossibile disceptationem non
habent tres simile retorquens inops

hermagoras tamen quattuor solum genera instituit asystatarum
    adynaton alii tamen
pro ingenio plura   ut si quis arguat hortensium
quod ciues romanos indemnatos occiderit quod constat fecisse
tullium

sunt praeterea alia quae cacosyntheta uocantur quae stant
quidem sed male ut si pater luxuriosus abdicet frugi filium
potest autem dicere huiuscemodi aliquid licet me ad hanc
infelicitatem fortuna deduxerit tamen nolo isdem uitiis filium
inficere in meis penatibus commorantem ut uel ille rei publicae
prosit quatinus ego prodesse non possum his igitur coloribus
potest quidem stare thema sed male ideoque cacosyntheton
dicitur

 huic generi partes hermagoras quattuor supposuit
contentio magna ciceronis de hoc loco contra hermagoram
exprimenda est paulo longiore tractatu ciuilis scientia
rhetoricae genus est sicut fons fluminis item rhetorica parit ex
se genera causarum ea quae aristoteli placent deliberatiuum
demonstratiuum iudiciale haec genera procreant ex se
innumerabiles causas quae dicimus themata aut suademus aut
dissuademus quod est deliberatiui generis aut laudamus aut
uituperamus quod est demonstratiui generis aut aequum aut
iniquum iudicium ferimus quod est generis iudicialis in his
omne rhetoricae artis uersatur officium ex causis iterum
nascuntur omnes constitutiones id est status modo si tenemus
quod diximus quia omnium statuum mater est qualitas facile
intellegimus et hermagorae peccatum et ciceronis uictoriam

definit hermagoras facti controuersiam et quot modis sit ostensa
detecta et in fine translatione uenit ad generalem
constitutionem id est qualitatem et ait ei deliberatiuum et
demonstratiuum esse subiecta hoc autem quare fecerit
consideremus sciens ex qualitate nasci omnes status negotialem
iuridicialem et ceteros qui ex his sunt sciens iterum partes
generi suo esse consimiles  sicut probamus in negotiali et
iuridiciali in negotiali quaeritur de futuro iusto uel utili in
iuridiciali de praeterito similiter quaeritur et in omnibus
quae ex his nascuntur et quamuis uarie tamen similiter 
uoluit ergo deliberatiuum et demonstratiuum causarum scilicet
genera partes qualitatis esse una cum iuridiciali et negotiali
si qualitas omnium statuum mater est et in qualitate non
quaeritur nisi quid honestum quid utile quid necessarium quod
et in deliberatiua quaeritur et demonstratiua cur ob hanc
similitudinem non sint qualitatis partes et sane si respicias
hermagorae calliditatem inuenies rem uerisimillimam ita ut in
statu negotiali uideas uelut subiectum genus deliberatiuum

ecce in diuinatione ubi est qualitas negotialis agitur enim de
futuro iusto qui melius accuset nonne uidetur tibi tullius ab
honesto suadere dum dicit caecili non es rogatus ab siculis
turpe est accusari a quaestore praetorem item suadet ab utili
et necessario ubi dicit non debuisti admittere praetorem ad
pecuniam frumentariam quamobrem etiam tibi periculosum est ut
accuses agit etiam a possibili ut dicat infirmos oratores
accusare non posse

uides ergo qua calliditate subiecit hermagoras deliberatiuum et
demonstratiuum genus qualitati una cum iuridiciali et negotiali
in qualitate enim id est in generali constitutione sicut
diximus utile honestum iustum quaeritur similiter et in
deliberatiua et demonstratiua quae ex honesto constat et utili
ergo ad hanc disputationem hermagoras cum uenisset deliberatiuum
et demonstratiuum genus qualitati hac ratione subiecit

contra tullius ne uideatur consensisse si taceat aut si diu
litiget tarde peruenturus ad praecepta rhetoricae promisit
contentionis breuitatem qua superet hermagoram dicit enim si
omnis rhetorica partes non habet nec deliberatiuum nec
demonstratiuum nec habet iudiciale ex quibus omnes nascuntur
causae ex causis omnes iterum status tu uero quomodo uis
iudiciali detracto qualitati id est constitutionibus  qualitas
enim ut diximus in constitutionibus est id est in statibus 
subicere causarum genera ut sint partes statuum quae fuerunt
genera causarum item si uelis hermagora deliberatiuam et
demonstratiuam partem esse alicuius generis causae id est
iudicialis sororis suae non tibi concederem si item
deliberatiuam et demonstratiuam partes esse diceres causarum id
est filiarum suarum minus concederem cum uero dicas
constitutionum quae sunt filiae causarum id est neptium suarum
esse filias quomodo potest fieri ut permittam

et hoc quo sit apertius colligamus exemplis genus est quod
plures in se habet partes specie differentes ut est animal
multas in se habet partes specie diuersas hominem equum bouem
et cetera item quod genus est alicuius rei eiusdem rei pars
esse non potest item cuius rei interitus etiam alterius rei
interitus est genus est cuius uero interitus non etiam alterius
rei interitus est species est ut puta animal hoc si
interierit omnes partes simul intereant necesse est quia in
genere continentur si uero interierit homo non interit genus
quia remanet equus bos auis et multa alia quae sub genere sunt
item una res alteri potest pars alteri genus eidem uero rei et
genus esse et pars non potest ut puta auis nam pars est
animalis ex quo descendit genus uero est aquilae quia in aui
multa continentur est enim uulturius est aquila est coruus
miluus et mille alia

repetamus nunc summatim omnia quo clariora possint fieri
diximus eandem rem alterius esse genus alterius uero partem
eidem et genus esse et partem non posse quomodo animal genus
est eius partes sunt auis iumentum quae tamen genera sunt
aliarum partium nam auis in se habet aquilam passerem coruum et
reliqua iumenta uero habent equum bouem asinum et reliqua
numquid igitur potest fieri ut auis pars sit iumenti certe non
potest quanto minus potest pars esse aquilae quae ex se
nascitur cum ei non possit quae par sibi est eodem ergo modo
deliberatio et demonstratio partes esse qualitatis quae ex
iudiciali quarto iam loco nascitur non possunt siquidem sicut
diximus nec ipsius iudicialis cui aequales sunt partes esse
possunt

igitur orator noster ut intentionem hermagorae destruat utitur
syllogismis syllogismos hoc loco non exponit sed his utitur
interim tamquam litigator

 syllogismorum genera plurima sunt alii enim mendaces qui
dicuntur graeco uocabulo  alii soritici et multi
praeterea sunt interim de his dicamus

 sunt qui artificioso mendacio necessitatem
confessionis eliciunt ad hunc modum quicquid loqueris per os
exit hic utrum responderis aduersum te est nam si dicas per
os exit statim concludit camillum igitur quia locutus es per
os tibi camillus exiuit si uero dicas non exit concludit
iterum ergo non per os sed per nares

soritici uero tales qui ex modio cumulum faciunt usque ad
ultimam confessionem ita si de modio pleno granum tulero num
minuitur respondet scilicet non minui quantum etenim est ergo
si et duo tulero num minuitur ergo si et aliud unum ita usque
ad immensum itur

sunt igitur syllogismi aut categorici aut hypothetici id est
necessarii et probabiles  et uoluti per quos cicero nunc
hermagorae imperitiam deprehendit categorici sunt quorum et
propositiones et assumptiones manifestae sunt hypothetici sunt
quorum aut propositiones aut assumptiones dubiae sunt aut
utrumque et categoricus tripertitus est secundum tullium
hypotheticus uero aut quadripertitus est aut quinquepertitus
categoricus est tripertitus ubi non propositio dubia est non
assumptio eget approbatione  sed ipsa uerborum similitudo est
soluit usque ad conclusionem ac seruat ergo ut diximus
syllogismus dicitur categoricus et hypotheticus

propositio est quod proponis ut puta si peperit cum uiro
concubuit peperit autem conclusio igitur cum uiro
concubuit hic ergo et propositio et assumptio manifesta est
sed hic categoricus aliter in confirmatione aliter in
infirmatione nam huius propositio diuiditur in duas partes
quarum in confirmatione primam das assumptioni secundam
conclusioni hoc modo si sol est dies est sol autem est ecce
prima pars propositionis dies igitur est ecce secunda pars
propositionis in infirmatione contra est nam quemadmodum hic
primam partem das assumptioni secundam conclusioni ita ibi
secundam partem das assumptioni primam conclusioni nam si
aliter fuerit uitiosum est et non infirmas hoc modo si sol
est dies est non autem est dies ecce secunda pars
propositionis sol igitur non est ecce prima pars
propositionis et inuictus syllogismus quod si ita dicis si sol
est dies est non autem est sol dies igitur non est uitiosum
est quia potest dies esse sine sole uel antequam oriatur uel
nubibus subtextus item illud si peperit cum uiro concubuit
si quis confirmare uult primam partem propositionis dat
assumptioni peperit autem secundam conclusioni cum uiro
igitur concubuit si quis autem hoc infirmare uult conuertit
thema secundam partem propositionis dabit assumptioni primam
conclusioni nam si dixerit non peperit et subiecerit igitur
nec cum uiro concubuit uitiose infirmauit potest enim cum uiro
concumbere et non parere

hypothetici sunt ut supra diximus aut quadripertiti aut
quinquepertiti quadripertiti fiunt quotiens uel propositio uel
assumptio dubia est et necesse est approbationem adhibere
quinquepertitus uero ubi utrumque dubium est et utrumque
approbari necesse est

quadripertitus fit hoc modo cicero orator est si orator est
mentitur hoc dubium est danda est probatio quae tamen multis
fit capitibus dicis oratoris est studium ueritatem decipere
fraudibus et quibusdam nebulis crimina tegere et semper uincendi
studio caligines quasdam quibus obscuretur ueritas excitare
et cum probaueris oratorum esse mentiendi studium assumis
cicero autem orator est deinde concludis mentitur igitur
item propositio manifesta et assumptio dubia ut puta quod
spiritualiter commouetur animal est hoc dubium non est
uenis nunc ad assumptionem et dicis mundus autem animal est
hoc dubium est utrum animal sit mundus ergo probandum est et
dicis quicquid mouetur spiritualiter commouetur aliter enim
moueri non potest mundus autem mouetur concludis animal
igitur est

quinquepertitus est in quo et propositio et assumptio dubia est
quae utraque probanda sunt et sic quinta parte concludenda ad
hunc modum quodcumque consilio agitur melius administratur
quam illa quae sine consilio aguntur statim tibi obuiat alter
et dicit ego doceo multa melius euenisse casu ut est illud
uirgilianum attulit ipse uiris optatum casus honorem
decipitur consiliis suis homo et saepe unde sperat auxilium
nascitur inde discrimen sic alibi uirgilius turne quod
optanti diuum promittere nemo  auderet uoluenda dies en attulit
ultro et alibi multa dies uariusque labor mutabilis aeui 
rettulit in melius igitur propositio est potest e contrario
dici melius administrari ea quae consilio aguntur exercitus
enim melius dimicat qui habet optimum imperatorem quam is qui
temere et inconsulte procedit ad bellum nauis certior agitur
quae habet gubernatorem quam quae suo cursu creditur uirgilius
cedit quoniam spoliata magistro est et alibi cum pater
amisso fluitantem errare magistro  sensit nihil igitur tam
incertum quam casus nec in hoc spem debemus ponere quod raro
accidere potest bonum sequitur assumptio quae pars est
propositionis quae et ipsa indiget approbatione mundus autem
ipse consilio regitur ecce assumptio sequitur approbatio
quoniam hoc ipsum dubium est qui fieri potest ut mundus non
consilio gubernetur unde enim dierum statuta sollemnitas unde
fulgentium certus cursus astrorum unde solis aut lunae et
temporum certa mensura unde diei et noctis uicissitudo
perpetua et reliqua talia per enumerationem accedentia multa
enim admittit argumenta probatio syllogismi per exaggerationem
ergo ubi probaueris concludis omnia igitur melius consilio
reguntur

illud etiam scire debemus quod propositio generalis est
assumptio specialis est quoniam ad personam semper respicit

interim pro intellectu praesentis lectionis diximus syllogismos
per ordinem quibus nunc utitur et primo quidem quinquepertito
syllogismo errorem hermagorae reprehendit si deliberatio et
demonstratio genera causarum sunt non possunt recte partes
alicuius generis causae putari ecce propositio dubia eadem
enim res alii genus esse alii pars poterit eidem et genus esse
et pars non potest ecce approbatio propositionis cur non
possint partes esse causarum deliberatio autem et demonstratio
genera sunt causarum ecce assumptio dubia nam aut nullum
genus est causae aut iudiciale solum aut iudiciale et
deliberatiuum et demonstratiuum ecce approbatio assumptionis
deliberatio igitur et demonstratio non possunt recte partes
alicuius generis causae putari ecce conclusio ergo
deliberatio et demonstratio partes sunt rhetoricae sed tamen
causarum genera quodsi sunt causarum partes status quo modo
deuenire possunt ut sint partes statuum non enim negat tullius
quia partes sunt sed tamen superioris id est rhetoricae sicut
ipsa rhetorica ciuilis scientiae pars est at tamen meritum suum
non debet perdere nam uis scire genera esse causarum propone
deliberatiuam causa procreata est id est thema in qua causa
hoc ipsum quod suades ab utili et necessario intra genus suum
redit id est deliberatiuum item propone laudem aut
uituperationem iam causa est hoc ipsum quod laudas et
uituperas intra genus suum redit id est demonstratiuum item si
iudices aequa et iniqua iudicabis hoc ipsum redit ad
iudiciale

nam aut nullum causae genus est aut iudiciale solum aut
iudiciale et demonstratiuum et deliberatiuum exaggeratio
syllogismi per enumerationem multorum argumentorum ait enim si
haec detrahit iudiciale solum remanere non potest quoniam
uarietas causarum ex uno genere pendere non potest  aut si et
hoc genus detrahere ut nullum remaneat aut omnia sint

nullum dicere causarum genus esse repetitio probationis

unum autem iudiciale solum esse qui potest nam ut sunt uaria
genera ita ex his uaria procreantur sicuti de coruo equus
nasci non potest ita ex iudiciali solo non potest et utile nasci
et honestum quod est deliberatiui et demonstratiui generis sic
et aequum et iniquum

omnia genera fines suos habent finis enim quis est
deliberatiui utile et necessarium qui finis demonstratiui
honestum et utile qui finis iudicialis aequum et iniquum
male igitur eas generalis constitutionis partes esse dixit

 quodsi generis causae partes non possunt recte putari
incipit quadripertitus syllogismus qui et ipse dicitur
hypotheticus cuius propositio dubia non est quia et superius
comprobata est et fit iam a maiore ad minus ueluti cum
repetitione superiorum dicit enim non tibi concedo ut partes
sint alicuius generis causae deliberatio et demonstratio quoniam
similiter causas procreant ingenuus enim seruus esse non
potest multo minus tibi consentio ut partium causarum sint
partes id est statuum

pars autem causae est constitutio omnis incipit assumptio
quae indiget approbatione assumptionem sequitur probatio non
enim causa ad constitutionem sed constitutio ad causam
accommodatur

pars autem est constitutio omnis causae causa dicitur
controuersia constitutio uero status ergo pars causae id est
controuersiae status est nisi enim thema proposueris status
non procedit constitutio autem ideo dicitur quod causam
constituat et firmet status robur est controuersiae

non enim causa ad constitutionem sed constitutio ad causam
accommodatur id est non parte genus indiget sed pars genere
siccato enim fluuio non omnino fons perit siccato autem fonte
perit omni modo fluuius est autem approbatio hoc loco sicut
diximus assumptionis

et demonstratio et deliberatio generis causae partes non
possunt recte putari quoniam ipsa sunt genera exaggeratio
syllogismi per repetitionem

multo igitur minus recte partis eius quam hic dicit partes
putabuntur conclusio id est multo minus rectum putatur fieri
posse ut genera causarum partes sint partium causarum deinde
concatenatus

si constitutio et ipsa pars eius quaelibet intentionis depulsio
est hic syllogismus catenatus dicitur qui non habet in se
partes ceterorum syllogismorum constat autem per repetitionem
omnis constitutio id est status siue coniectura sit siue finis
siue qualitas siue translatio intentionem habet et depulsionem
deliberatiua autem et demonstratiua non habent aut enim suades
aut dissuades aut laudas aut uituperas potest autem stare
deliberatiua si non habeat intentionem ut puta deliberat
quispiam causas agere suadetur ab amicis nullus dissuadet num
idcirco iam suasoria impleta non est laudatur uerbi gratia
caelum nullus contra uituperat numquid laus stare non potest
quia e diuerso nemo dicit ita non omni modo habent depulsionem
constitutio autem esse sine depulsione nullo modo potest quomodo
ergo res tam diuersas inter se iunxit et statui subiecit
deliberatiuam et demonstratiuam quae etiam sine statu esse
possunt cum dixerimus ex intentione et depulsione iudicium
nasci quomodo dixit deliberatiuum uel demonstratiuum habet
statum in quo nemo accuset nullus defendat sed intentio et
depulsio controuersiam faciunt status uero ubique uersatur
denique et priuati actus nostri status recipiunt

siue constitutionem primam causae accusatoris confirmationem
dixerit siue defensoris primam deprecationem modo tractat de
opinionibus uariis alii enim dicunt constitutio unde
nascitur ex prima causae confirmatione id est ex intentione
accusatoris alii dicunt ut supra diximus ex prima uoce rei
id est ex depulsione defensoris sane recte fecit tullius
dubitare quoniam alii aliud dicunt

 deinde coniecturalis causa non potest simul ex eadem
parte cui alterius partis accessio augmentum facit genus est
cui uero augmentum non facit pars est ut puta animal habet sub
se aquilam hominem equum his si accesserit coruus crescit
genus id est animal non aliqua de illis partibus maior fit sed
unaquaeque suis nititur uiribus ergo quicquid augmenti
beneficium sentit genus est quod uero non sentit pars est

uideamus haec quo pertineant coniectura uel finis partes sunt
his si accedat relatio numquid augeri possunt minime quia
relatio suo iure nititur coniectura suo nec eo fit uiolentior
quia in eadem causa relatio est nec si alii status accedant
augeri pars potest

contra deliberatio in una causa atque in ipso genere et
coniecturam habere potest et finem et si alii status inciderint
augeri uidetur deliberatiua et uiolentior fit et ei proficiunt
ob quam rem genus est non pars scimus autem plures in
deliberatiua incidere status ut est illa uirgiliana suasio qua
deliberat latinus an filiam suam aeneae collocet primum enim
negotialis est an honestum sit dare filiam peregrino exuli ut
est exulibusne datur ducenda lauinia teucris deinde
uenialis nec te miseret nataeque tuique deinde coniectura
utrum eam sit relicturus annon et hoc gentis probat exemplo
dicens at non sic phrygius penetrat lacedaemona pastor 
ledaeamque helenam troianas uexit ad urbes deinde sequitur
definitio qua monebant fata exterum debere generum sociari
exterum esse quicumque extra regnum suum sit omnem equidem
sceptris terram quae libera nostris  dissidet externam reor
deinde uidetur incidere scriptum et uoluntas nam interpretatur
oraculum cum dicit et sic poscere diuos ergo multi et
paene omnes in deliberatiua status incidunt et eam augent quibus
rebus apparet eam genus esse non partem

tractat autem per syllogismum quadripertitum

idem in demonstratione solet usu euenire id est raro uenire
et quare dixit solet euenire quia in genere demonstratiuo
difficile status incurrunt aut enim laudas aut uituperas tamen
euenit ut sit in demonstratione coniectura nam demosthenes
laudem dicebat osiris quem colunt deum aegyptii in qua laude
dixit ipsum primum inuenisse astrologiam tunc ei dictum est
doce eum primum inuenisse ille cucurrit per tempora et docuit
eum primum inuenisse astrologiam ex eo ergo quod ei obuiatum
est uidetur coniectura uides quod in demonstratiuo genere
solet euenire idem quod in deliberatiuo

haec ergo constitutio quam generalem nominamus de generali
constitutione nascitur iuridicialis et negotialis inter
iuridicialem et negotialem hoc interest quod in iuridiciali
aequi et recti natura poenae et praemii ratio quaeritur sed
de praeterito tempore in negotiali autem de futuro

aequi et recti natura sunt multa quidem iusta sed non sunt
legitima ut si amicum egentem uideo et ei donem est quidem
iustum quod feci sed non legitimum item legitimum et non
iustum ut lex filium patri intra aetatem liceat exheredare
pater intra illam aetatem filium qua peccare non posset
exheredat est quidem iniustum sed legitimum

praemii et poenae ratio hoc modo arguitur uerres quod ciues
romanos occiderit dicitur recte fecisse quia meruerunt
senserunt enim cum sertorio aduersus patriam quod ad relationem
pertinet quae ex assumptione nascitur iuridicialis filia item
de praemio obicitur ei quod scribam suum aureo donauerit anulo
et dicitur ideo illum hoc fecisse quod eius furtorum esset
conscius respondet donaui illum anulo quia meruit quia rectum
fuit probatae fidei insignia tribuere uides ergo hoc utrumque
esse de praeterito ratio autem de praeterito dicitur
ratiocinatio de futuro

negotialis in qua quid iuris ex ciuili more et aequitate sit
consideratur in negotiali de futuro hoc modo quaeritur si
liceat filios indemnatos occidere filius timidi profectus est ad
bellum fortiter fecit reuersus ad patrem uocatur ad poenam
contradicit hic quaeritur utrum debeat puniri quod adhuc de
futuro est quando generaliter lege cautum est uocatur in
speciem negotialem ut puta uir fortis optet quodlibet
praemium hoc generale est uir fortis uirginis uestalis
optauit nuptias hoc speciale est hic quaeritur iuris periti
prudentia utrum hoc uel more uel aequitate possit fieri

 et quod diximus esse in iuridiciali hoc est in filiabus
eius nam ipsa desinet esse status cum uim suam filiabus
tradiderit id est absolutae et assumptiuae inter quas hoc
interest quod absoluta inter se habet iuris et iniuriae
quaestionem et per se potest accusare per se potest defendere
assumptiua autem haec eadem continet sed non potest per se
defendi sed per causam et ideo ita dicitur quia per se nihil
dat firmi ad defensionem sed extrinsecus aliquid sumit neque
enim orestes dicit licuit mihi matrem occidere sed dicit
occidi quidem sed meruit nam tolle meruit et per se defendi
non potest quod in absoluta potest fieri hoc modo desertorem
occidere liceat imperatoris filius in bello patrem deseruit et
eum pater interemit arguitur dicit feci quia licuit et
potest se hoc uno statu contemptis aliis qui possunt incidere
defendere

absoluta autem tractatur quattuor partibus lege arte more
natura lege ut qui tres filios indemnatos occiderit reus fit
ab uxore malae tractationis arte naufragia pictor pinxerat
nemo nauigabat reus fit laesae rei publicae more erat apud
scythas mos ut a filiis patres sexagenarii occiderentur scytha
cum filio migrauit athenas hic impletis sexaginta annis a filio
occisus est reus fit parricidii natura abdicare et recusare
liceat quidam dum innititur filio cecidit filius risit uult
illum pater abdicare contradicit dicit enim risi quidem sed
hoc natura est uerum haec qualitas absoluta non satis per se
ipsam defenditur nisi habuerit extrinsecus argumenta ut dicat
se risisse non tam casum patris quam humanae conditionis incerta
simul inquit gressum ferebamus et uni casus nocuit haec
igitur absoluta dicitur per naturam

assumptiua autem diuiditur in partes quattuor in concessionem
criminis in remotionem relationem comparationem quae et
compensatio dicitur

remotio est quando crimen illatum personae in aliam personam
retorquetur ut puta legatus a quaestore pecunia accepta ad
prouinciam intra diem tricesimum proficiscatur non accepta
pecunia intra diem praestitutum non est profectus accusatur
quod non secundum legem profectus fuerit contradicit dicit
enim non est mea culpa sed quaestoris qui pecuniam tarde
dedit ecce remouet in aliam personam crimen ideo dicitur
remotio hoc autem dupliciter fit cum aut causa aut factum in
alium transfertur factum ut si dicatur alicui cur hominem
occidisti ille respondeat non ego feci sed hic qui me ui et
imperio suo coegit ut facerem causa autem secundum illud
exemplum quod dedimus de legato qui dicit non suam causam
fuisse sed quaestoris quod profectus intra diem praestitutum
non est

relatio criminis est ut puta milo accusatur quod occiderit
clodium ille dicit iure feci quia ipse mihi hoc uoluit
facere dicit se retulisse illi uicem et ideo relatio dicitur

compensatio quae et comparatio dicitur quando assumitur
defensio ex eo quod existimatione mali quod praecessit bonum
uidetur esse quod factum est ideo dicitur compensatio et
numquam comparatio uel compensatio nisi quando plus boni habet
quod est factum postea quam mali habet illud quod praecessit
item nunquam fit compensatio nisi quando malum fit post bonum
non primo bonum et post malum bono priore postea fit malum ut
si dicat tullius ideo contra legem porciam gladio ciues romanos
occidi quia imminebat per illos patriae periculum ecce plus
boni habet quam mali quod fecit uir fortis autem non potest
dicere ideo fortiter feci ut postea parricidia perpetrarem
unde quidam errantes in loco illo de suppliciis ubi ab
hortensio uerris crimina defenduntur et pro eo quod est bonus
imperator ueniam postulat cum dicit sit fur sit sacrilegus
ut est bonus imperator esse putant compensationem quod fur
quod sacrilegus fuit sed deprecatio est nam deprecationem
esse et ipse tullius manifestum fecit cum dicit tum
deprecabitur a uobis tum etiam pro suo iure contendet ergo
compensatio tum probatur cum ut diximus ex ipso malo quod
factum est meliora nascuntur

diximus per quas partes assumptiua constet sed de concessione
tacuimus quam proposueramus ideo quia partes suas habet
purgationem et deprecationem quae nunc explicitis omnibus
accommodatius dicitur ideo autem concessio dicitur quia
conceditur culpa et admissum crimen in purgatione defenditur
casu necessitate imprudentia imprudentia ut puta exulem intra
fines deprehensum liceat occidere unus de geminis in exilium
missus est alterum quidam intra fines inuenit et occidit reus
est caedis confitetur factum sed defenditur pro imprudentia
quia cum occidit propter similitudinem uultus putauerit fuisse
damnatum casu ut si quis dum ad feram telum iacit hominem
occiderit defendit se pro casu necessitate nauis rostrata
portum rhodiorum ne ingrediatur quaedam pulsa tempestate illuc
deuenit tenetur a quaestore ut fiat publica excusatur
necessitate

ecce tres partes purgationis quas diximus in ligariana tullius
seruat accusatur enim ligarius cur cum pompeio fuerit et
utitur primo imprudentia dicens nescientem se belli profectum
deinde casu cum dicit bellum subito exarsisse postremo
necessitate cum se retentum intra africam dicit

deprecatio est quando et peccasse confitetur reus et consulte
peccasse id est non imprudentia non casu non necessitate sed
tamen deprecatur ueniam quod genus causae in iudicio
perraro accidit iudices etenim lege compelluntur sententiam
dicere ergo hoc genus causae pertinet aut ad populum aut ad
senatum aut ad imperatorem quae potestates dant ueniam facile
unde et tullius pro ligario ueniam deprecatur apud caesarem quem
scit posse omnia et quamuis agat sicut diximus pro
purgatione tamen utitur etiam deprecatione ut confiteatur
factum petat ueniam ideo autem admiscuit purgationem quia
deprecari solum turpe est nam hoc est crimen confiteri unde in
miloniana ait nec deprecaturi sumus ut hoc crimen nobis
propter multa et praeclara in rem publicam merita condonetis

 in quarta constitutione quam translatiuam nominamus
atque iam multos dixit status sed illi omnes ex generali
descendunt ideo pro ipsa sola ponuntur ergo quantum ad naturam
pertinet haec constitutio quarta est inter translationem autem
et remotionem hoc interest quod remotio fit de praeterito facto
translatio de futuro faciendi ut si dicatur uerri tu posuisti
pecuniam ille dicat non ego sed scriba meus ecce de
praeterito remotio si aut causa aut factum in alium
transferatur de futuro faciendi translatio si  ut in
pisoniana ait cum agit pisonem  uituperet non me debes
lacerare quia non ego te in exilium misi sed caesar et
pompeius de ratione autem status huius id est translationis
superius iam diximus

huius constitutionis hermagoras inuentor esse existimatur
superius hermagoram lacerabat quod ut uideatur inuitus fecisse
nunc eum aduersus alios defendit in quo tamen plus ei detrahit
nam dicit ab eo inuentum quod non sit magnum quod ita expositum
est omnibus ut a quouis uideri potuerit nec plenam ei huius
status inuentionem dat nam dicit superiores oratores hoc statu
in controuersia usos fuisse hunc solum nomen dedisse

et constitutiones quidem et earum partes exposuimus exempla
autem cuiusque generis tunc commodius exposituri uidebimur cum
in unum quodque eorum argumentorum copiam dabimus in secundo
enim libro dicturus est de diuisionibus et propositis thematibus
uel accusatori uel reo daturus colores

 constitutione causae reperta statim placet considerare
utrum causa sit simplex an iuncta ex pluribus uel ex
comparatione uideamus ubi iuncta ex pluribus causa est
infirmatis reliquis unum approbaturus es nam si omnia uolueris
inuicem se expugnabunt neque potes dicere uideri tibi et
diruendam carthaginem et deducendam coloniam et eam
carthaginiensibus reddendam sed cum dixeris non esse afris
reddendam neque eo deducendam coloniam tum dicis eam debere
dirui

in comparatiuo non infirmatis aliis sed approbatis unum quiddam
magis faciendum esse dicis quod magis est necessarium neque
enim potes dicere non esse utile ut contra philippum mittantur
auxilia acarnaniis quia acarnana perire publica res non debet
nec dicis non debere liberari ab hostibus sardiniam nam et ipsa
liberanda est sed dicis debere quidem et contra philippum mitti
et contra sardos sed magis in italia retinendas copias quia hoc
maius et periculosum bellum est quod romam et ipsum caput petit
imperii

proposito igitur themate primo quaerenda est controuersia deinde
simplex sit an ex pluribus et si erit simplex partitionem
facere non debes nam non minus uitium incurritur si in simplici
ponatur partitio quam si in coniuncto non ponatur hortensius
reprehenditur quia et in simplicibus causis partiatur ut in
quinctiana faciam ut te semper animaduerti facere hortensi
totam causae meae dictionem in partes diuidam tum demum
uidendum est utrum in ratione sit controuersia an in scripto

nam scripti controuersia est ea quae ex scriptionis genere
nascitur eius autem genera quae separata sunt a
constitutionibus quinque sunt hermogenes artis graecae
scriptor dicit qualitatem esse diuisam in rationem et in
scriptum ex ratione nasci negotialem et iuridicialem uel quae ex
his fiunt ex scripto uero quinque id est scriptum et
uoluntatem leges contrarias ambiguitatem ratiocinationem
definitionem haec autem si lex nulla sit esse penitus non
possunt unde etiam a quibusdam legales uocantur et sciendum
quod hermogenes quattuor tantum dixit definitionem autem cicero
repperit quae quinta est

harum uideamus themata lex peregrino murum ascendere ne
liceat belli tempore peregrinus murum ascendit fortiter fecit
ad poenam petitur contradicit hic iam quaeritur utrum lex
etiam de hoc posuerit et pro ingenii captu ostendendum est uel
ab accusatore uel a reo utrum id sequendum sit quod in scripto
continetur an quod uoluntas habet scriptum et uoluntas est
quando scriptum contra uoluntatem pugnat aliud enim in scripto
esse dicitur aliud in uoluntate uideatur autem hic
compensatiuus esse status hic cum dicit feci sed profui sed
non ita est nam ibi dicit se fecisse malum ut bonum
consequeretur hic non confitetur se fecisse malum ut melius
eueniret sed nititur uoluntate legis dicit enim latorem non
sensisse de eo peregrino qui fortiter fecisset sed de eo qui
posset nocere ciuitati nam cum leges omnes pro rei publicae
utilitate dentur hic non fecit contra leges qui pro rei
publicae utilitate pugnauit non potest ad poenam teneri cum
etiam ipsae leges se uelint pro rei publicae utilitate contemni
dicit ille qui nititur scripto quid iubeat lex id est ne
peregrinus murum ascendat e contrario dicitur ei iste iam ciuis
est qui ita pro urbe nostra fortiter fecit deinde sciendum
est quod scriptum et uoluntas a compensatione hac ratione
dissentiunt tolle enim de scripto et uoluntate legem perimitur
controuersia

leges contrariae compensationis themate fiunt non quia ipsae per
se contrariae sunt ut puta lex est ut filius parenti nisi
opitulatus fuerit puniatur alia si uir templum cereris
ingressus fuerit ad poenam pertineat adhuc sibi hae leges non
sunt contrariae quia unaquaeque diuersa resecauit sed fiunt
contrariae hoc modo cuiusdam mater in tempio cereris uapulabat
ille irrupit et matri tulit auxilium petitur ad poenam nam
contra leges ingressus est contradicit sed in hoc statu paene
uidetur genus esse asystati quod  dicitur nam et reus
et defensor legibus se niti dicunt sed ita liberatur asystaton
ut uideatur quae lex antiquior sit quae utilior quae causam
hominum contineat quae deorum quae imperet quae permittat
imperat enim illa lex desertor capite puniatur permittit
illa uir fortis optet praemium quod uolet

ambiguitas est ubi id quod scriptum est duas aut plures res
significat in ambiguitate error est qui fit modis quinque id
est per discretum et indiscretum per homonymiam per
distinctionem per abundantiam per deficientiam

per discretum uel indiscretum ita fit meretrices ancillae
publicae sint ecce ambiguum nescitur quid decreuit quid
enim discreuit quaeritur enim de ancillis an de ipsis
meretricibus dixerit

per homonymiam id est nominis dubietatem fit ambiguitas ut
puta quidam adulescens audita laidis corinthiae fama redactis in
pecuniam bonis suis corinthum profectus est susceptus hospitio a
quadam quae et ipsa lais dicebatur mortuus in testamento
laidem scripsit heredem contendunt ambae de hereditate et haec
est nominis ambiguitas

per distinctionem fit si male distinguat testator ut puta
quidam duos amicos habuit lesium nomine et milesium in
testamento scripsit heresestomilesi contendunt ambo
distinctione lesius dicit ita scripsit eres esto mi lesi
ille dicit non ita sed heres esto milesi

per abundantiam ita si lator plus loquendo quam competit
faciat ambiguitatem ut puta meretrix si utitur ueste aurea
publica sit nescitur hic quid sit publica uestis aurea an
ipsa publica sit et hic quaerendum est quid magis fieri possit
quid prosit uel quid in aerarium mitti possit et prodesse
populo meretrix uero omnibus seruire non potest uelint enim
omnes eadem nocte illam atqui hoc fieri nullo modo potest ex
his argumentis asystaton diuiditur

per deficientiam fit ita si in postremo sermo deficiat et faciat
ambiguitatem ut puta tria uasa heres meus amico meo det quae
uoluerit ambiguum enim heres et legatarius heres dicit mihi
iussit ut eligam et dem tibi quae uolo item ille dicit
mihi iussit ut eligam et defunctus sermonis ambiguitatem
facit nam debuit dicere tu aut tu

ratiocinatio est quae habet in se similiter modos quinque
sicut ambiguitas a simili a consequenti a contrario a maiore
ad minus a minore ad maius

a simili ubi intellegitur per id quod scriptum est id quod
scriptum non est ut puta qui patrem pulsauerit manus perdat
quidam matrem pulsauit intellegitur idem decreuisse etiam de
matris pulsatione est enim similis pietas ideoque dicitur a
simili

a consequenti adulterum caecare liceat quidam diues
deprehensus caecatus est denuo parasito duce ad adulteram diues
accessit ipsum parasitum maritus caecauit dicit ille numquid
me lex caecari iussit dicit ei maritus simile est factum
oculis enim tuis huc adulter aduenit ideoque dicitur a
consequenti

a contrario desertor capite puniatur ex eo quod poenam uoluit
lex decernere desertori a contrario intellegis uoluisse
praemium uiro forti eandem legem ideoque dicitur a contrario

a maiore ad minus ut puta exulem intra fines repertum liceat
occidere quidam inuentum intra fines exulem non occidit sed
uerberauit accusat eum iniuriarum dicit ille si occidere me
licuit quanto magis uerberare ecce a maiore ad minus id est
ab homicidio ad uerbera

a minore ad maius fit hoc modo ut puta qui protexerit in bello
commilitonem coronetur quidam miles imperatorem protexit
petit coronam dicit enim si militi lex coronam dedit seruato
milite quanto magis imperatore protecto amplius est enim
imperatorem seruare quam militem siquidem ipse imperet non solum
aliis sed etiam in bello militis fungatur officio ut
sallustius uel imperatore uel milite me utemini ecce a
minore ad maius

his igitur modis ratiocinationis  ratiocinatio autem dicta
est quod reddas rationem quid oporteat a simili quid a
consequenti iure factum sit quid a contraria parte uerum
uideatur uel a minore ad maius uel a maiore ad minus

diximus igitur de scripto et uoluntate de legibus contrariis de
ambiguitate de ratiocinatione nunc de definitione dicamus
inter hanc definitionem quae ex lege nascitur et illam quae ad
rationem pertinet hoc interest quia haec sine scripto esse
controuersia omnino non potest illud uero etiam sine lege stat
talis est lex qui nauem in periculis non deseruerit ipse sit
dominus quidam nauigantes naufragum nautam in nauem suam
receperunt exorta magna tempestas est dominus nauis in scapham
descendit et religato fune remis nauem coepit trahere naufragus
ad gubernacula transit mercator cuius erant onera uulnus sibi
non tamen letale impressit sedata tempestate uentum est in
portum omnes litigant et dicunt suam debere esse nauem nam
omnes se ostendunt non deseruisse hic ergo uerbis monstrandum
est quid sit nauem deserere hic si legem remoueas penitus
controuersia esse non potest

uideamus nunc aliud thema in quo etiam lege sublata per finem
stet controuersia uir fortis petat praemium quod uolet
adulterum cum adultera liceat occidere uir fortis praemii
nomine alienam uxorem meruit quinque dierum spatium legibus
petit impetrauit intra quod tempus maritus inuentum cum uxore
uirum fortem quasi adulterum interemit arguitur laesae rei
publicae contradicit definitur enim utrum hoc sit rem publicam
laedere hic etiamsi legem tollas stat controuersia hoc modo
uir fortis quidam a populo praemii nomine sub aliquot dierum
dilatione alienam uxorem meruit intra quod tempus a marito cum
ea inuentus est occisus arguitur interfector contradicit et
definitur utrum ille uir fortis fuerit utrum id adulterium
fuerit admittere

redeamus nunc ad propositum lectionis quia iam exposuimus omnia

uerba ipsa uidentur cum sententia scriptoris dissidere id est
scriptum et uoluntas sicut supra diximus

tum inter se duae leges aut plures discrepare id est leges
contrariae sicut supra diximus

tum id quod scriptum est duas aut plures res significare
id est ambiguitas et fit per quinque modos sicut supra
diximus

tum ex eo quod scriptum est aliud quoque quod non est
scriptum inueniri id est ratiocinatio idque habet similiter
partes quinque in qua intellegitur sicut supra diximus per id
quod scriptum est id quod scriptum non est

tum uis uerbi quasi in definitiua constitutione in quo posita
sit quaeri hic definitionem dicit

 ac tum considerato genere causae  et simplex instituit
oratorem his praeceptis et ueluti fundamenta iaciens ostendit
quid primo quaeratur quid posterius primo enim considerata
constitutione id est controuersiae ubi uideris qui sit status
an qualitas an coniectura an finis an translatio an certe
quaelibet pars qualitatis deinde debes quaerere pro causae
partitione ut supra diximus an simplex causae genus sit an
iuncta si iuncta quaerere debemus ex pluribusne iuncta sit
quaestionibus an ex comparatione aliqua sane debemus quaerere
utrum in scripto sit controuersia an in ratione in ratione quam
supra diximus id est utrum sit qualitas an finis an coniectura
an translatio in scripto fit controuersia quando de uerbo
scripti quaeritur id est legis quod supra diximus exponentes
illos legales status quinque scriptum et uoluntatem leges
contrarias ambiguitatem ratiocinationem definitionem ergo his
perquisitis personam sibi orator proponat cum qua conflictetur
omnis autem conflictio in intentione est et depulsione unde
nascitur quaestio quaestio enim dicta est quod contemplans
iudex intendentem et depellentem quaerit utrum fecerit an non
deinde ex hac quaestione procedit ratio et infirmatio rationis
quaerit enim iudex reddere rationem reum infirmat accusator
rationem rei sequitur iudicatio iudicis deinde firmamentum
restat id est concludendae controuersiae robur nunc redeamus ad
singula

fecisti non feci nascitur quaestio iudex enim audita
intentione et depulsione id est antequam perueniat ad
controuersiam est enim adhuc in dubio quaeritur utrum
orestes fecerit parricidium ex hac igitur quaestione ratio rei
nascitur quoniam si rationem non reddat reus non stat
controuersia nisi enim dicat orestes feci sed ratione feci
illa enim patrem meum occidit non habet ullam defensionem ideo
ratio dicitur audita igitur hac ratione iudex exspectat et
accusatoris infirmationem id est qualiter infirmet accusator
rationem rei infirmatio enim non iam firmatur nisi translatione
adeo rationi semper est inimica translatio non enim laborat
accusator ut defendat mortem clytemestrae sed ut ita dicat
est quidem quia iure occisa est sed a te filio occidi non
oportuit ex hac ergo ratione et infirmatione fit certa
iudicatio quae ante controuersia pendet in quaestione rationis
post hoc iam iudicat iudex rectumne fuerit ab oreste matrem
occidi cum illa eius patrem occidisset

 sed ubi haec iudicatio processerit firmamento causae opus
est per plurima argumenta a parte defensoris ut dicas eiusmodi
animum fuisse clytemestrae in patrem in regnum in famam
generis et familiae in ipsum orestem ut iure factum sit et
eandem ab alio iure non oportuisse occidi sed a filio matrem
necatam quia huius fuerit animi sed sane ut his argumentis
ordinatius utamur opus est partibus orationis sex quas in hoc
libro praecipit et sunt hae exordium narratio partitio
confirmatio reprehensio conclusio

in coniecturali autem constitutione cum aliquid nobis
intenditur necesse est ut negemus in hac constitutione quia
factum non extat ratio non est non potest ergo ex
deductione rationis iudicatio nasci sed est quaestio id est
animi iudicium feceritne

quare necesse est eandem esse quaestionem quam et
iudicationem superius quae sumus complexi si teneamus haec
facilius intellegemus diximus enim quoniam primo iudex in
quaestione pendet deinde ubi cognouerit reum fecisse rationem
infirmat accusator per translationem dicit enim constat quia
iure factum homicidium sed non a te fieri oportuit post hoc
iudicatio est et firmamentum causae ergo ubi ratio fuerit ibi
infirmatio est et iudicatio in coniecturali autem statu id est
ubi factum intenditur sed omni modo negatur in sola tantum
quaestione iudicatio est in eo enim iudicat iudex ut quaerat
factumne sit quod negatur illic enim ratio est ubi dicitur
iure factum et illic infirmatio rationis est ubi ratio
processerit quae contra se armat infirmationem hic autem ubi
coniectura est id est ubi negatur factum scit omnem
iudicationem in quaestione esse quid enim facere iudex potest
nisi ut requirat factumne sit hic nec ratio est nec infirmatio
quare non sunt nisi in concessione

quot autem in causa constitutiones aut earum partes erunt
totidem necesse erit quaestiones rationes iudicationes
firmamenta reperiri contingit ut in una causa multae sint
quaestiones et necesse est ut ex multis quaestionibus
iudicationes multae sint ita ex multis iudicationibus necesse
est per se reum habere multas rationes et aduersarium multas
infirmationes deinde quot fuerint haec tot erunt etiam
firmamenta ueluti in miloniana nascitur quaestio cur occidisti
clodium subicit reus rationem iure feci quia ille me uoluit
occidere ex his iudicatio iam nascitur uenit e contra
infirmatio per translationem qua ratio destruatur ut dicat
aduersarius sed a te eum non oportuit occidi sed a senatu
deinde firmamentum sequitur sed occidi eum qui hunc animum
circa omnes habuit qui olim cogitauit de nece pompei et
reliqua altera quaestio cur occisus est si ipse
praeparauerat ut occideret ratio rei quia contingit ut
uiator securus occidat praeparatum latronem infirmatio
aduersarii sed non potuit casu quia locum tenebat editum et
habebat uirum a uiro lectum sequitur iudicatio ex his an iure
sit occisus clodius deinde firmamenta causae ideo etiam
praeparatus occisus est quia dissoluti fuit animi qui etiam
sororis concubitus non uitauit et reliqua talia uides ergo
quia quot fuerint in causa quaestiones tot necesse est esse
iudicationes tot rationes uel infirmationes tot causae
firmamenta

his omnibus in causa repertis tum denique singulae partes
totius causae considerandae sunt nam non ut quicquid dicendum
est primum ita primum animaduertendum uidetur ideo quod illa
quae prima dicuntur si uehementer uelis congruere et cohaerere
cum causa ex his ducas oportet quae post dicenda sunt dedit
praecepta posterius ut requiras primo simplexne genus sit causae
an coniunctum deinde utrum ambiguum sit an ratiocinatiuum et
reliqua talia modo dicit ut ubi haec inueneris diligenter
consideres partes orationis sex non enim debes illa habere ante
oculos quae dicuntur primo et non omnia in principiis enim
etiam de epilogis debes tractare ne forte in argumenta incurras
et dicas aliquid quod sit contrarium principiis illa enim quae
prima sunt tractatu posteriorum melius informantur deinde
quoniam talia debent esse principia ut de posterioribus membris
controuersiae sumpta uideantur ut in miloniana quia sciebat
sibi obici hoc in argumentis et cur occisus est clodius si
uirum a uiro lectum habuit ideo in principiis fortissimum
uirum dixit milonem ita est enim ne turpe sit pro fortissimo
uiro dicere incipientem

 exordium est oratio animum auditoris idonee comparans ad
reliquam dictionem exordium non propter causam ponitur sed
propter animum cognitoris ut eum aut docilem faciat si causa
obscura sit aut beniuolum si causa admirabilis sit aut
attentum si causa sit humilis et uide oratorem eximium
exordium est inquit oratio sed dici potest et
reliquae quinque orationes sunt et quomodo tu id exordio
adscribis quod omnium erat adiecit animum auditoris idonee
comparans sed et narratio idonee comparat ergo ut effugeret
generalitatem adiecit ad reliquam dictionem ergo etiam
narrationi per exordium ostendit animos iudicum comparari et
uideamus quomodo non poterat enim narrare occisum clodium nisi
dixerit ante quare titi anni tribunatu rebus omnibus pro
salute rei publicae gestis ad huius criminis defensionem non
abutimur nisi dixerit equidem ceteras tempestates et
procellas in illis dumtaxat fluctibus contionum uides ergo
quia principium ipsi etiam narrationi animos iudicum conciliat
et idcirco ait ad reliquam dictionem

genera causarum quinque sunt honestum admirabile humile
anceps obscurum honestum genus causae est quod bonitate sua
animum iudicis sine adiumento orationis illicit ad fauorem ut
puta si pro re publica loquaris si socios defendas ecce
honestum genus causae est at in uerrinis quam rem ipse etiam
testatus erat in diuinatione dum dicit quod si in hanc
causam tam honestam tam illustrem tam grauem non haberem uti
ostenderet quid esset honestae causae secutus si autem a me
hoc siculi non petissent et hoc quod et cetera

admirabile a quo est animus alienatus eorum qui audituri
sunt in admirabili genere causae animi iudicum abalienati sunt
id est irascuntur sicut in rosciana quis enim non moueatur
ubi audierit occisum a filio patrem aut cum uiderit ad
defensionem causae tironem accedere defensorem ergo tum in hac
causa aut principio aut insinuatione uti debes sicut postea
dicemus

humile genus causae est 

anceps genus causae est ubi iudex dubitat quid primum iudicet
sicut in cluentiana quaerit enim iudex de ueneno iudicet an de
corrupto iudicio item anceps genus causae est ubi et honestas
beniuolos facit iudices et crimen infensos sicut in scauriana
honestus et nobilis iuuenis scaurus erat sed mouentur iudices
quia obiciuntur multa crimina anceps genus causae est ut in
illo loco uirgiliano crudelis mater magis an puer improbus
ille  improbus ille puer crudelis tu quoque mater

obscurum genus causae est in quo aut tardi auditores sunt
aut causa implicata est ad cognoscendum quoniam multiplex
circumplexione inretitur obscuritas autem tribus modis fit a
iudice ab oratore aut ab ipsa causa a iudice si tarde colligat
dictam rem ab oratore si aut minus dicat aut multa dicendo se
inuoluat sicut ipse nihil me fugere uoluisse reticendo nec
obscura dicendo ab ipsa causa si obscurissima sint argumenta
quae uix intellegat iudex sicut  nunc tullius dicit a
iudice et causa fieri genus ab oratore autem non quia praecepta
dat ut orator debeat esse plenissimus

igitur exordium in duas partes diuiditur in principium et
insinuationem non omne exordium principium est nec omne
principium exordium exordium enim genus est principii et
insinuationis inter principium et insinuationem hoc est quod
principia palam fiunt insinuatio clam quod in quibus causarum
generibus sumatur ostendit ideoque prius necesse habuit
demonstrare causae genus et sic iam in qua causa quemadmodum
ordireris ostendere prius causarum diuisit genera ut facilius
principiorum ostenderet rationem

insinuatio est oratio cum quadam dissimulatione aut
circuitione insinuatio est enim ubi quia offensa persona est
aperte beniuolentia non potest peti quia si aperte petieris
inflammas magis odium quam repellis insinuatio autem fit duobus
modis aut dissimulatione aut circuitione dissimulatione quando
te beniuolentiam fingis non petere et in ipso mereris quia non
potest ea autem fit duobus modis aut cum te dicis meritum esse
quod pateris et dum dissimulas in hoc ipso petis ut equidem
merui nec deprecor inquit aut certe cum dicis tuam mortem
profuturam illis esse quos oderit ille qui iudicat ut est
illud iam dudum sumite poenas  hoc ithacus uelit et magno
mercabitur circuitione autem fit insinuatio cum beniuolentiam
per ambages ut magis proprie dicamus non petis sed colligis
ut est illud uirgilianum cuncta equidem tibi rex fatebor
quaecumque et quia confessio criminis ut ipse ait prima
medicina est qui secutus est neque me argolica de gente
negabo non ergo hoc primum tota denique ista allocutio
circuitionis est nam non ad interrogationem tota iuniorum
sequens allocutio respondit licet et hic et illud explicet quo
sanguine cretus sed quia quod apud hostes dicebat credere
ei nemo poterat ideo prius per circuitionem beniuolentiam ut
sequentia crederentur effecit ut insinuationis exempla etiam de
cicerone ponamus ecce insinuatione usus est per circuitionem in
corneliana si umquam ulla fuit causa iudices in qua initio
dicendi finxit se a diis petere quod a iudicibus postulabat
et quomodo illud uirgilianum neque me argolica de gente
negabo sic et hic nam primum omnium tempore infestissimo
causam dicimus et per dissimulationem ut est in miloniana
cumque ipse titus annius et cetera

subiens uelut gradus sebi auditionis dicendi subtilitate
perficiens

 in admirabili genere causae si non omnino infesti
auditores erunt in admirabili genere causae inquit dupliciter
inchoare conueniet si erunt nimium irati iudices insinuatione
in qua aut iratorum tibi iudicum animos dissimulatione aut
circuitione concilies sin erunt non ita multum irati principio
utere et ut demus exempla ipsius tullii ecce quia nimium
iratos iudices sensit in miloniana dissimulatione usus est qua
ait cum titus annius ipse magis de re publica quam de sua
salute perturbetur rursum in corneliana circuitione usus est
quia erat cornelii persona uehementissime offensa ubi autem in
admirabili genere usus est principio ecce in caeliana nam
aperte ueniam deprecatur hoc est conciliat et in tantum cum
admirabile genus causae sit securus tamen de iudicibus ut
praetermissa quodammodo beniuolentia partibus attentionis utatur
dum dicit etenim si existimare de omni hac causa uolueritis
et reliqua admirabile autem quomodo sit in caeliana in
sequentibus exponetur

in humili autem genere causae humile autem genus causae est
ubi sicut diximus de parua re agitur quomodo cum
controuersia fingitur leporis uel lusciniae aut persona abiecta
est quae agit hic quemadmodum oportet ordiri ut attentum
facias auditorem dicas rem illam humilem quibusdam uideri sed
nihil inueniri maius et pretiosius ex eius persona qui perdidit
si forsitan amore illam habuit quam amisit aut pariebatur res
illa quam perdidit ergo quam maxime exaggerare debes ne iudex
cum uiderit de parua re agi aut diligentiam attentionis amittat
aut certe accendatur ira quasi iniuriam factam sibi iudicans
qui tanta ambitione uenerit ad iudicium de re minima sententiam
prolaturus ecce uirgilius nouerat esse humile quod dicebat de
apibus de re minima quomodo animos auditoris erexit promissione
magnorum hanc etiam maecenas aspice partem et in
bucolicis in contentione pastorum tantum uicine palaemon 
sensibus haec imis  res est non parua  reponas

contemptionis tollendae causa id est despectionis dictum ab
eo quod est contemptus sensus ergo est attentum fac auditorem
in humili genere causae ut contemptum quem causa merebatur
excludas

anceps genus causae si dubiam in ancipiti genere causae
quod ex duabus causis nasci dicit aut cum dubia iudicatio est
aut cum causa turpitudinis et honestatis particeps quemadmodum
oportet ordiri si iudicatio est inquit dubia id est si
nesciunt iudices unde iudicaturi sint oportet ab ipsis
iudicationis rebus ordiri quod facit in cluentiana
animaduerti inquit iudices omnem accusatoris orationem
duas diuisam esse in partes id est in inuidiam corrupti
iudicii et in crimen ueneni uides quoniam multitudine
iudicationum confusi iudices sedebant ipsas iudicationis causas
in principiis posuit quo fieri auditor possit instructior si
uero partem honestatis partem turpitudinis habebit partibus
beniuolentiae defensor utitur et ab eo quod honestum in causa
putat incipit quod facit in scauriana quoniam partem
honestatis habebat persona scauri uel generis amplitudo partem
turpitudinis raptae pecuniae crimen quid facit tullius a laude
uirtutis ipsius incipit uel commemoratione maiorum ut dum
honestatem quam causa praestabat personae commemorat
turpitudinem quam crimen afferebat auertat

cum autem erit honestum genus causae in honesto genere causae
quid debes facere si tibi commodum fuerit praetermitte
principia quaerit aliquis potest fieri ut praetermittantur
exordia potest et ratio est nam cum principia aut dociles
facere debeant iudices aut beniuolos aut attentos dociles tibi
facere non est necesse quia hoc in ancipiti genere causae
conuenit et obscuro ut dociles facias auditores attentos etiam
illos necesse est facere qui causam ipsius causae humilitate
contemnunt in honesto uero necesse non est uti his quia sua
sponte fauet et attentus est neque enim potest fauere ut
attentus non sit restat ergo ut beniuolos facias sed hoc
superfluum est et cum tibi illi beniuolentiam sponte tribuant
tu id ab his uelis deprecari quod sponte tribuunt restat
igitur ut praetermittas exordium quod etiam tullius in primo
libro philippicarum fecit nam omisso principio cum praeparatione
narrationis incipit antequam de re publica dicam p c ea
quae dicenda hoc tempore arbitror exponam uobis consilium
profectionis et reuersionis meae dicendo exponam
narrationem in uerbi significatione iam tetigit sed ne dicat
aliquis hoc principium non est quia antequam de re publica
p c non est principium sed praeparatio narrationis

at certe nec narratio esse debet sed aut a lege aut ab aliquo
firmissimo argumento inchoare debet orator sicut in corneliana
unde igitur ordiar an ab ipsa lege

sin uti principio placebit ne dicatur ciceroni quid si mihi
placeat in honesto genere causae exordiri etiam in hac re
praecepta dat si placuerit inquit ut exordiaris partes
beniuolentiae augere necesse est ut licet faueat tibi sua
sponte iudex tu tamen in principio maiorem collige
beniuolentiam etenim licet possit uideri superfluum postulare
quod praestat non est tamen inutile augere quod praestitit

in obscuro genere causae in obscuro genere causae quid
facere debes ut docilem facias auditorem quod facit in
tulliana de hac re inquit iudicabitis dicendum est
sane quid intersit inter obscurum genus causae et anceps quia
difficilis hic differentia est anceps fit ex confusione negotii
ut puta in ligariana accusas ligarium quia in africa restitit
an quia pompeianus fuit denique statim in principio tullius
partem accusationis leuiorem elegit de qua diceret esse
iudicandum nouum inquit crimen ad te q tubero detulit
q ligarium in africa fuisse quod et ad crimen trahi poterat
et ad necessitatem ergo anceps fit de confusione negotii
obscurum de occultatione negotii quod ex ipsis praeceptis
intellegere possumus ubi iudicatio explananda est hic ratio
causae 

 ab nostra si de nostris factis et officiis ab
nostra inquit persona colligitur beniuolentia si de
nostris factis et officiis sine arrogantia dicemus de
factis ut est in flacciana cum socio et adiutore consiliorum
periculorumque meorum flacco caedem a uobis coniugibus
liberisque uestris et cetera officiis ut in miloniana quia
semper contra improbos pro bonis senserat factum enim id
posuit quod uirtute effectum est officium quod beniuolentia
aut amore praestitum ut facta in re sint officia in uoluntate

sine arrogantia arrogantia est quae sibi aliquid quod non
habet usurpat nam probata merita dicere non est arrogantiae
nam si aeneas inducitur sum pius aeneas et ut ostenderet
ait raptos qui ex hoste penates  classe ueho mecum ecce
laus sine arrogantia ex quo beniuolentia colligitur hoc modo et
cicero in uerrinis meritum suum sine arrogantia praedicauit
dicens cum quaestor in sicilia fuissem iudices itaque ex ea
prouincia

si crimina illata ut est in miloniana negant intueri lucem
fas esse ei qui a se hominem occisum esse fateatur ecce ubi
nos docet etiam in principiis quaestiones ponere debere ut his
solutis facilius beniuolentia comparetur

et aliquas minus honestas suspiciones hoc facit ipse in domo
sua tune es ille inquit quo senatus carere non potuit
obiectum enim ei fuerat quod in capitolium concitandae
seditionis causa uenisset et in principiis purgat quid enim
minus honestum est quam ciceronem reum seditionis colligitur
ergo beniuolentia si statim in principiis suspiciosas res
illatas defendimus et recte nam si illa nobis ideo obiecta
sunt ut in odium iudicum adduceremur certe his purgatis
beniuolentia nobis iudicum comparatur

si quae acciderint incommoda ut est in sullana sed quoniam
ita tulit casus infestus ut et amplissimo honore cum communi
ambitionis inuidia tum singulari autroni odio euerteretur et
cetera ergo commemoratione incommodorum etiam in principiis
debemus animos iudicum ad misericordiam commouere

aut quae instent difficultates proferamus ut est in
miloniana quid enim duobus nobis iudices laboriosius quid
magis sollicitum magis exercitum item in uirgilio
cernis ut insultent rutuli item nunc etiam manes  haec
intemptata manebat  sors rerum

si prece et obsecratione humili ac supplici utimur ut est
illud uirgilianum oro miserere laborum  tantorum miserere
animi non digna ferentis

in odium ducentur si quod eorum spurce superbe crudeliter
malitiose factum proferetur dixit a nostra persona quibus
modis beniuolentia capiatur dicit quomodo ab aduersariorum
persona capiatur beniuolentia si eos aut in odium aut in
inuidiam aut in contemptionem adducas et modo quibus rebus in
odium adduci possunt ostendit

si quod eorum spurce superbe crudeliter malitiose factum
proferetur quas causas totas uno sensu in diuinatione conclusit
dicens quas res luxuries in flagitiis quod est spurce
crudelitas in suppliciis quod est crudeliter auaritia
in rapinis quod est malitiose  nam quid est malitiosius quam
quod ipse cupit alterum habere non sinere  superbia in
contumeliis quod est superbe et prorsus huius rei exempla per
omnes orationes qui quaerit inueniet

in inuidiam si eorum potentia diuitiae cognatio proferatur
docuit quibus rebus in aduersarios possit odium concitari
ostendit modo quibus rebus moueatur inuidia si eorum
inquit potentia diuitiae cognatio pecunia proferatur

potentia in rosciana de chrysogono taceant autem idcirco
quia periculum uitant nihil est enim tam inuidiosum quam non
licere defendere quem innocentem probaueris et hoc  unde dictum
est sine dubio de potentia chrysogoni

diuitiae cognatio in quinctiana publius inquit
quinctius cuius tenues opes exiguae amicorum copiae sunt cum
aduersario gratiosissimo contendat necesse est enim ut in
gratiosissimo et diuite et cognationibus fulto accipiamus
inuidiam cum contra posuerit in persona quinctii tenues opes
exiguas amicorum copias erat etiam in uerrinis inuidiam de
diuitiis in uerre omnem spem defensionis in pecuniis
collocasse

atque eorum usus arrogans mouetur quaestio cur his rebus
aduersarium in inuidiam adduci posse dixerit quibus debet
ornari nam potentia diuitiae cognatio non inuidiae debent esse
sed cognatio  in gloriae locus soluit hanc quaestionem quod
ait atque eorum usus arrogans et intolerabilis non enim
potentem esse inuidiosum est 

