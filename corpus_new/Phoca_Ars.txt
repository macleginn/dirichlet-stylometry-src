

 phocas de nomine et uerbo praefatio et epilogus  

ars mea multorum es quos saecula prisca tulerunt  sed noua te
breuitas asserit esse meam  omnia cum ueterum sint explorata
libellis  multa loqui breuiter sit nouitatis opus  te relegat
iuuenis quem garrula pagina terret  aut siquem paucis seria
nosse iuuat  te longinqua petens comitem sibi ferre uiator  ne
dubitet paruo pondere multa uehis  te siquis scripsisse
uolet non ulla queretur  damna nec ingrati triste laboris onus
 es quod quisque petat numquam censura diserti  hoc contemnet
opus si modo liuor abest

      credo non nullos hoc meum
miraturos opusculum quod in tanta doctissimorum copia qui uarie
diligenterque emendati sermonis praecepta tradiderunt ego
potissimum ausus sim temerario ac paene sacrilego conatu libellum
de arte comminisci de quo prius excusandum puto quam de titulo
operis disseram cum sciam plurimos quidem regulas artium
digessisse quibus ad praerogatiuam sollertia uel antiquitas ipsa
suffragata est sed eorum alios late copioseque scripsisse ut
superflua interdum ubertate narrationis memoria confundatur
alios dum breuitati student admodum diffusam coartasse
materiam ut sterili conpendio nihil ad integram scientiam
lectoribus conferant adulescentes uero nostri saeculi non
desiderio litterarum nec amore uirtutis ad studia se applicare
sed aut necessitate compulsos aut odore uoluptatum per aetatem
adflatos execrari magistros quorum ut quisque est diligentior
eo maiori odio premitur et gymnasium sapientiae quo ad beatam
uitam semita demonstratur uelut taeterrimum carcerem detestari
alios autem quamuis scire cupiant omne tamen fructuosi laboris
onus detrectare nec assiduis inhaerere lectionibus nec curiosa
perscrutatione ueterum eruere commentarios qui dum semper esse
numquam docti fieri uolunt unde esse non possunt idcirco fateor
me negotium suscepisse pluribus profuturum nisi qui nouellam
artis expositionem tractare fastidiant praecipueque discipulis
nostris quibus aduersus obliuionis iacturam et percontantium
temptamenta consultum esse desidero in hoc namque nostrae
professionis summa uersatur ut in aliorum scientia tui periculum
facias nec si ipse scias sed si alios docueris eruditus esse
uidearis

nominum igitur regulas et uerborum in unum congessi quoniam hae
fere principatum in partibus orationis obtinent multumque
difficultatis habent et super ceteris abunde dictum a summis
auctoribus aestimo quo in opere nihil mihi sumam nec a me noui
quicquam       repertum adfirmabo
multa namque ex multorum libris decerpta concinna breuitate
conclusi ut nec ieiuna parum instruat compensatio nec uerbosa
prolixitas fastidium legentibus ingerat siquid autem a nobis in
suscepto negotio commode tractatum est malo id lectoris iudicio
laudari quam nostra praedicatione iactari tu tamen industria
tua uel petulantiae nostrae crimen excusabis uel laudis siquid
merebimur ampliabis

 de uerbo  

adgressus sum igitur nominum regulas breuiter explanare et
scrupulosam difficilemque materiam adulescentibus peruiam facere
quoniam omnis ambiguitas in genere nominis et declinatione
consistit primum latina a graecis discreui ne confusione
uarietatis turbetur memoria deinde monosyllaba congesta
praeposui quae diuersi quidem sunt generis tertii autem ordinis
formulam tribus exceptis secuntur et sunt fere haec masculini
generis as dens grex flos fons lar mons mos mus mas praes mars
pons lar pes ros rex sal sol uir uas uadis ex his unum
secundae est declinationis uir feminini generis arx ars calx
crux cos dos frons gens falx fax faex glis lux lex lis lens glans
uel glandis lanx mors merx mens nux nix nex nox pix ops prex
pars res spes cors gens sors stips stirps trabs uis grus urbs
uox nar naris ex his duo sunt quintae declinationis contra
regulam spes et res neutri generis aes crus cor fas far git ir
ius mel os oris os ossis pus par tus fel lac rus uer uas uasis
ex his quattuor minime declinantur fas git pus ir tria in
plurali numero deficiunt nam tres tantum casus habent far ius
rus et aes similiter communis generis bos dux sus fur grus
omnis generis haec duo sola par trux

      expositis monosyllabis quae
cuiuscumque sunt generis de ceteris quotlibet syllabarum
nominibus disseremus quae his clausulis terminantur quattuor
uocalibus praeter i sex semiuocalibus praeter f et una muta t
de quibus ex ordine regulas subiectas notauimus exceptis illis
uidelicet quae minime declinantur fas nefas nihili nugas gummi
frugi sinapi pedum nequam ex his neutri sunt generis fas nefas
gummi sinapi pedum alia omnis

 de genere et declinatione nominum

a terminata masculina sunt propria ut sylla seneca catilina
cotta tucca agrippa pansa pauca sunt appellatiua masculini
generis hic lanista hic damma hic talpa hic popa hic nauta
hic poeta hic collega hic scurra hic lixa hic assecla hic
scriba hic perfuga hic transfuga hic homicida hic parricida
quae alii communis esse generis dicunt et illa quae a uerbis
colo et gigno componuntur ut hic caelicola agricola ruricola
siluicola hic terrigena rurigena reliqua appellatiua omnia
generis sunt feminini et primae declinationis ut fortuna sella
terra harena carina habena neutri generis latina nulla sunt
communis generis haec sola hic et haec pedisequa aduena
conuena auriga conuiua uerna et omnia primae sunt declinationis
barbara neutri generis duo lecta sunt apud sallustium nomina
fluminum hoc muluccha hoc turia

e finita neutri generis sunt omnia et tertiae declinationis ut
hoc sedile sedilis monile monilis rete retis mare maris

      o littera terminata tertiae sunt
declinationis omnia sed diuersi generis nam quae in o puram
desinunt e uocali praeposita masculini generis sunt ut hic
ganeo aleo labeo quae nominatiuum et uocatiuum solum habent
quae i ante o habent aut propria masculina sunt ut curio
scipio aut corpus quidem significantia generis masculini sunt
ut hic stellio lanio histrio centurio senio curculio quaternio
mulio et omnia o litteram in obliquis casibus productam seruant
excepto uno anio flumen est italiae quod anienis facit rem
autem incorporalem significantia pleraque a uerbis transferuntur
et sunt generis feminini ut haec oratio ratio actio statio
hortatio religio et haec similiter nomina per casus omnes o
producunt praeter nominatiuum et uocatiuum numeri singularis
praeposita uero o litterae qualibet consonante propria uel
appellatiua masculini sunt generis ut hic carbo libo praeco
mucro bubo latro homo tiro sermo pauo cato excepto uno proprio
feminini generis haec iuno et altero appellatiuo quod o
litteram in obliquis casibus amittit haec caro carnis sed duae
solae sunt consonantes g et d quibus praecedentibus o litteram
nomina generis sunt feminini ut haec imago fuligo caligo origo
propago aerugo hirundo harundo magnitudo altitudo testudo formido
similitudo fortitudo quae o in i conuertunt in obliquis
casibus

excipiuntur in utraque generis masculini haec hic ligo hic
mango hic praedo hic cudo hic spado quae o producunt et hic
cardo hic ordo quae superiorem formulam sequuntur sunt et
quattuor tantum modo quae neutralia esse possunt quorum pars
dimidia declinationem patitur ut duo et ambo pondo autem et
octo monoptota sunt et tantum pluraliter efferuntur ut haec
pondo unum       pondo non dici
sciamus sed in libram referri duo enim et tria pondo et
deinceps obseruamus id quoque obseruabimus ut quotiens de
neutro loquamur correpte dicamus duo milia    in
accentu enim longo duo homines et ambo homines duae mulieres et
ambae mulieres dicuntur

duo autem et ambo etsi correpta esse uideantur tamen in
accusatiuo dupliciter efferuntur namque hos duos et hos duo
item ambos et ambo apud auctores inuenimus et sunt communis
generis hi et haec duo hae duae et ambo et ambae horum duorum et
amborum harum duarum et ambarum duobus et ambobus duabus et
ambabus duos et ambos duas et ambas duo et ambo duobus et
ambobus duabus et ambabus

u littera terminata sine controuersia neutri generis sunt et
quartae declinationis aptota in singulari numero in plurali
declinantur et sunt perpauca quae pluralem numerum admittunt
genu cornu ueru specu tonitru cetera semper singularia ut hoc
seru gelu pecu testu dicimus tamen et haec testa et hoc pecus
al syllaba finita neutri sunt generis et tertiae declinationis
      ut hoc animal animalis hoc
uectigal hoc tribunal hoc lupercal

unum est masculini generis monosyllabum hic sal salis et
barbara propria ut hic hannibal hasdrubal adherbal hiemsal il
syllaba terminata masculini sunt generis hic pugil pugilis mugil
mugilis sed iuuenalis hic mugilis nominatiuum dixit unum
communis hic et haec uigil unum feminini haec tanaquil et
omnia exemplo tertiae declinationis inflectuntur ol unum
inuenitur masculini generis ut hic sol ul syllaba finita duo
sunt masculini generis hic consul hic praesul unum communis
hic et haec exul ut lucanus exul adhuc iacet umbra ducis et
sunt tertiae declinationis consulis exulis praesulis

um syllaba terminata generis sunt neutri et secundi ordinis ut
hoc telum teli caelum caeli bellum belli regnum regni fatum
fati in hac extremitate nulla sibi locum ambiguitas uindicat en
syllaba finita i uocali praeposita duo tantum modo generis
masculini sunt hic rien rienis hic lien lienis quae in
obliquis casibus e litteram productam seruant et septem alia
eiusdem generis antepositis consonantibus hic flamen sacerdos
iouis hic pecten hic tibicen hic fidicen hic liticen hic
tubicen hic cornicen cetera neutri sunt generis procul dubio et
tertiae declinationis similiter ut hoc carmen carminis nomen
nominis limen liminis certamen numen omen crimen examen gluten
glutinis et his similia

      ar syllaba terminata generis
sunt neutri omnia ut hoc lucar hoc torcular hoc puluinar hoc
laquear hoc lacunar praeter unum proprium generis masculini
hic caesar haec quoque tertiae declinationis formulam secuntur
sed neutra in obliquis casibus a productam habent notatur iubar
quod solum a correptam habet ut uirgilius iubare exorto

er syllaba finita exceptis duobus feminini generis haec mater et
haec mulier et neutris his hoc uber hoc tuber hoc suber hoc
papauer hoc cadauer hoc laser hoc siler hoc iter hoc cicer
hoc siser quae omnia tertiae sunt declinationis cetera
masculini sunt generis alia secundae alia tertiae
declinationis masculina igitur in er syllabam desinentia si
faciunt ex se feminina a littera terminata secundi sunt ordinis
ut hic pulcher pulchri ater atri niger nigri quorum feminina
sunt pulchra atra nigra notatur sequester facit femininum
sequestra et est tertiae declinationis quae ex se aut nulla
faciunt feminina aut in is syllabam mittunt tertiae sunt
declinationis ut hic pater patris hic frater fratris passer
passeris anser anseris carcer carceris agger aggeris hic acer
huius acris nam femininum haec acris facit ut horatius
soluitur acris hiemps hic alacer alacris uolucer uolucris
mediocer mediocris celer celeris equester equestris pedester
pedestris excipiuntur pauca quae quamuis in femininum genus a
terminatum minime transeant secundae tamen sunt declinationis
ut hic puer pueri hic gener generi hic socer soceri liber
liberi liber libri auster austri aper apri cancer cancri
oleaster oleastri caper capri culter cultri raster rastri  
    fiber fibri unum inuenitur
communis generis quod iuxta rationem communium tertii est
ordinis hic et haec pauper pauperis quidam adiciunt hic et haec
uber uberis

ir syllaba terminatum unum est monosyllabum generis masculini
secundae declinationis hic uir huius uiri et siqua ex illo
componuntur ut hic semiuir duumuir triumuir septemuir decemuir
leuir quae eiusdem sunt declinationis unum praeterea neutri
generis repertum est et monosyllabis insertum hoc ir
indeclinabile

or syllaba finita masculini sunt generis et tertiae
declinationis ut hic odor odoris amor amoris liquor liquoris
exceptis tribus quae sexus in femininum genus defendit eiusdem
tamen declinationis haec uxor haec soror haec arbor et
neutris his hoc ador hoc marmor hoc aequor quidam hoc ebor
hoc robor et hoc femor rationabiliter adnumerant unum est
communis generis hic et haec auctor unum omnis hic et haec et
hoc memor et compositum immemor et omnia in hanc syllabam
desinentia o in obliquis casibus productam habent si sint
appellatiua et latina excepto uno arbor et supra scriptis
neutris et memor et immemor propria latina siue graeca o
correptam habent in omnibus casibus ut actor actoris hector
hectoris quae in or similiter desinunt i littera uocali
praeposita communis sunt generis eiusdem declinationis tertiae
scilicet et omnia comparatiui sunt gradus hic et haec melior
melioris doctior doctioris

      ur syllaba finita generis
masculini haec sunt hic fur hic satur sed fur quidem iuxta
rationem monosyllaborum tertiae est declinationis quod alii
communis generis esse dixerunt satur autem secundae quoniam
femininum satura facit praeterea hic turtur hic uultur generis
masculini et epicoeni declinationis tertiae cetera neutri sunt
generis eiusdem declinationis ut hoc guttur hoc sulphur hoc
fulgur hoc murmur hoc iecur iecinoris uel iecoris unum
communis est generis hic et haec augur auguris

as syllaba terminata feminini sunt generis et tertiae
declinationis ut haec dignitas pietas facultas ciuitas potestas
a littera in omni casu producta pauca inueniuntur masculini
generis partim propria partim a propriis ciuitatum nominibus
translata ut hic larinas larinatis hic maecenas maecenatis hic
arpinas arpinatis hic capenas capenatis

es syllaba quattuor modis nomina terminantur id est in es
productam praeposita consonante in es correptam similiter
praeeunte qualibet consonante in es puram productam i uocali
praeposita in eandem puram correptam nomina igitur quae in es
productam desinunt consonante praeposita generis sunt feminini
tertiae declinationis et totidem syllabis in genitiuo et ceteris
casibus quot in nominatiuo proferuntur ut haec nubes nubis
caedes caedis proles prolis moles molis strages stragis labes
labis pubes       pubis plebes
plebis excepto uno quod eiusdem generis est sed quintae
declinationis haec fides fidei spes spei res rei et ceres
quod in genitiuo contra morem omnium plus una syllaba profertur
nam cereris facit et merces mercedis in hac extremitate
quattuor reperiuntur propria masculini generis eiusdem ordinis
hic hercules herculis cocles coclis uerres uerris ulixes
ulixis et quae componuntur a pede nihil a declinatione simplicis
discrepantia ut bipes tripes quadrupes haec etiam communis
generis esse multi adfirmant sonipes alipes duo praeterea
communis sunt generis quae in genitiuo una syllaba adcrescunt
hic et haec heres heredis locuples locupletis quae es correpta
terminantur praeposita consonante masculini sunt generis tertiae
similiter declinationis et una syllaba in genitiuo crescunt ut
hic poples poplitis hic fomes fomitis hic miles militis hic
gurges gurgitis hic stipes stipitis hic cespes cespitis hic
hospes hospitis nam in feminino hospita facit exceptis his
feminini quidem generis haec seges segetis et teges tegetis
communis uero accidentibus licet hic et haec teres hic et haec
praepes hic et haec diues hic et haec hebes comes sospes
superstes et omnia genitiuum in tis syllabam mittunt

notantur haec sola quae in dis non in tis faciunt genitiuum
hic et haec praeses praesidis reses residis deses desidis
obses obsidis

quae in es productam et puram desinunt feminini sunt generis
declinationis quintae ut haec facies faciei acies aciei
effigies effigiei excepto uno incerti generis quod nunc
masculinum nunc femininum est ut hic uel haec dies diei et quod
ex eo figuratur masculini generis hic meridies meridiei unum
praeterea notatur eadem clausula finitum generis feminini tertiae
declinationis haec quies quietis quae in es correptam i
praecedente uocali desinunt duo sunt masculini generis hic
aries hic paries unum      
feminini haec abies et tertiae sunt declinationis faciunt enim
genitiuum arietis parietis abietis

is syllaba finita praepositis n et c consonantibus masculini sunt
generis hic panis hic funis hic finis hic amnis hic ignis
hic clunis hic piscis hic fascis unum feminini est generis
haec bipennis unum communis hic et haec canis omnia tamen
tertiae sunt declinationis et illa generis sunt masculini quae
in genitiuo una syllaba adcrescunt ut hic lapis lapidis hic
puluis pulueris hic sanguis sanguinis hic uomis uomeris hic
cinis cineris hic pollis pollinis hic pubis puberis hic
inpubis inpuberis ut tullius filiumque eius inpuberem ex his
unum tantum feminini est generis haec cuspis cuspidis cetera
qualibet consonante is syllabam praecedente feminini generis sunt
et eiusdem declinationis tertiae scilicet nominatiuum genitiuo
parem habentia ut haec auis haec clauis haec classis haec
turris haec puppis haec cutis haec pellis haec securis haec
messis haec nauis haec scrobis haec scobis haec bilis sed si
sunt accidentia id est ad corpus uel ad animum pertinentia
uniuersa communis sunt generis et tertii similiter ordinis et
neutra ex se faciunt e littera terminata nihil a declinatione
communium discrepantia ut hic et haec fortis hoc forte huius
fortis hic et haec dulcis hoc dulce huius dulcis hic et haec
suauis hoc suaue huius suauis et quae deriuantur a principalibus
is syllaba finita eandem regulam sequuntur ut a populo hic et
haec popularis hoc populare huius popularis hic et haec   
   specialis hoc speciale et similia sunt
praeterea pauca nomina eadem clausula generis masculini quae
neque n aut c ante is syllabam habent nec in genitiuo plus una
syllaba proferuntur ut hic fustis hic ensis hic postis hic
anguis hic unguis hic collis hic follis hic corbis hic
mensis hic uectis hic torquis hic torris hic axis hic orbis
praeter haec et quae superius notauimus omnia aut feminini sunt
generis aut communis nam super declinatione nulla est
ambiguitas

os finita monosyllaba tria sunt generis masculini hic mos hic
flos hic ros duo feminini haec cos haec dos unum neutri hoc
os oris quidam et hoc os ossis adiciunt et omnia secundum
definitam superius regulam monosyllaborum tertiae sunt
declinationis disyllaba tria quorum sunt duo masculini generis
unum communis eiusdem declinationis hic lepos leporis hic
nepos nepotis hic et haec custos custodis similiter hic et haec
sacerdos sacerdotis

us syllaba terminata nomina masculini sunt generis aut feminini
aut neutri tantum unum est omnis tertiae declinationis hic et
haec et hoc uetus ueteris sed masculini generis nomina aut
secundae sunt declinationis aut quartae exceptis duobus quae
sunt tertiae hic ligus liguris lepus leporis sed illa masculina
secundae declinationis accipiunt formulam quae aut propria sunt
aut in femininum genus transeunt ut hic tullius clarus   
   facit enim clara illa quartae quae
aut a uerbis ueniunt aut in femininum genus non transeunt ut hic
ascensus huius ascensus a uerbo ascendo hic motus huius motus
hic nisus huius nisus hic portus huius portus hic arcus huius
arcus quae in femininum non transeunt sed quoniam plurima
inueniuntur quae nec a uerbis ueniunt nec a nominibus quartae
sunt neque feminina ex se faciunt et tamen secundae sunt
declinationis discernendae ambiguitatis causa diligenti
inquisitione subiectas notauimus regulas quo facilius
declinationis diuersitas deprehendi possit ergo us syllaba
terminata nomina masculini generis propria uel appellatiua siue
feminina ex se faciant siue in aliud genus minime
transformentur secundae sunt declinationis ut terentius
terentii marcus marci bonus boni campus campi hortus horti
fumus fumi nidus nidi fungus fungi mergus mergi somnus somni
lucus luci duo notantur quae superius posuimus tertiae
declinationis us syllaba terminata eiusdem generis hic ligus
liguris lepus leporis quae a uerbis aut nominibus ueniunt
principalibus quartae sunt declinationis ut hic status huius
status hic ductus huius ductus hic motus huius motus hic
consulatus huius consulatus hic tribunatus huius tribunatus hic
magistratus huius magistratus hic equitatus huius equitatus
hic principatus huius principatus hic receptus huius receptus
hic uisus huius uisus notantur haec quae nec a uerbis ueniunt
nec a nominibus deriuantur et tamen quartae sunt declinationis
generis masculini hic arcus huius arcus hic acus gradus fastus
caestus aestus portus lacus uultus sinus currus cultus luxus
penus sexus senatus astus rictus ritus fetus situs

      feminini generis eadem
extremitate finita secundae declinationis sunt tria tantum haec
colus coli haec aluus alui haec humus humi et omnia nomina
arborum quae in eandem syllabam desinunt haec pirus piri haec
prunus pruni haec pinus pini haec fagus fagi haec taxus taxi
haec fraxinus fraxini haec ulmus ulmi haec alnus alni tertiae
pauca haec tantum tellus telluris salus salutis palus
paludis iuuentus iuuentutis uirtus uirtutis senectus
senectutis seruitus seruitutis uenus ueneris quartae
declinationis haec tantum haec anus huius anus haec manus huius
manus haec porticus huius porticus haec domus huius domus
haec nurus huius nurus haec socrus huius socrus haec quercus
huius quercus neutra illa sunt quae in genitiuo una syllaba
crescunt et in ris desinunt ut hoc decus decoris hoc sidus
sideris hoc pondus ponderis hoc pecus pecoris exceptis tribus
quae secundae sunt declinationis correpta us syllaba hoc uulgus
uulgi hoc uirus uiri hoc pelagus pelagi alia omnia masculini
generis sunt et declinantur exemplo secundae declinationis aut
quartae iuxta definitas superius regulas

ax syllaba terminata unum masculini generis proprium hic aiax
unum feminini haec fornax alia omnia sunt accidentia et trium
generum ut hic et haec et hoc audax rapax fallax loquax pertinax
minax procax contumax peruicax et omnia ad instar tertii
ordinis declinantur et a in obliquis casibus productam habent

ex syllaba finita masculini sunt generis tertiae declinationis
ut hic uertex uerticis hic culex culicis hic pollex pollicis
hic codex codicis hic cortex corticis hic murex muricis
feminini       generis haec sola haec
silex ut uirgilius ah silice in nuda haec ilex ilicis haec
carex caricis si sunt accidentia omnis generis sunt nihil a
declinatione discrepantia nam sunt tertiae declinationis ut hic
et haec et hoc simplex duplex artifex opifex aurifex et omnia
in genitiuo et ceteris casibus e litteram in i conuertunt unum
reperitur masculini generis quod e producit in obliquis casibus
hic ueruex ueruecis ix syllaba terminata masculini generis sunt
haec hic calix calicis hic fornix fornicis hic uarix uaricis
feminina haec haec salix haec filix haec radix haec ceruix
haec matrix haec cornix haec lodix obstetrix obstetricis ex
his posteriora quinque i producunt in obliquis casibus
accidentia trium generum sunt ut hic et haec et hoc felix
felicis hic et haec et hoc pernix pernicis in eandem syllabam
praepositis consonantibus quarum prior muta altera liquida est
nomina feminini generis desinunt quae a masculinis tor syllaba
finitis et a uerbo uenientibus figurantur ut hic genitor haec
genetrix hic uenator haec uenatrix hic bellator haec bellatrix
hic uictor haec uictrix unum eadem clausula terminatum generis
masculini nomen serpentis apud lucanum lectum est et natrix
uiolator aquae duo feminini quae a masculinis non ueniunt
haec meretrix haec cicatrix omnia tamen procul dubio tertiae
declinationis sunt ox syllaba finita exceptis monosyllabis omnia
accidentia sunt generis omnis iuxta rationem saepius
demonstratam ut hic et haec et hoc ferox atrox uelox haec quoque
eiusdem declinationis legibus subiacent unum feminini generis
hac extremitate lectum apud plautum est haec      celox quod scapham significat nauis ux syllaba
terminatur unum masculini generis proprium hic pollux pollucis
monosyllaba cuius sint generis definiuimus feminina monosyllaba
lux nux crux quidam communis generis hac syllaba finitum
asserunt hic et haec coniux qui nominatiuum sine n littera
proferri uolunt quod in genitiuo et aliis casibus eadem littera
non seruatur

t littera muta unum nomen terminatur generis neutri hoc caput
capitis et quae ex eo componuntur sinciput sincipitis occiput
occipitis persius et fissa fumosum sinciput aure

quae in duas desinunt consonantes exceptis ut saepius dictum
est monosyllabis si sint accidentia trium generum sunt et
tertii ordinis remota ambiguitate declinationis ut hic et haec
et hoc ingens ingentis hic et haec et hoc caelebs caelibis hic
et haec et hoc inops inopis hic et haec et hoc sollers
sollertis hic haec et hoc concors concordis hic et haec et hoc
potens potentis

pauca sunt masculini generis propria hic mauors mauortis hic
arruns arruntis pauca appellatiua quorum alia masculini sunt
generis alia feminini hic adeps adipis haec cohors cohortis
haec hiemps hiemis et similia

expositis latinorum nominum regulis graecorum quoque tractanda
est declinatio quoniam plerumque his utimur in sermone ac
maxime propriis quae in usum latinae linguae admissa    
 sunt ut etiam certis definienda sint
regulis memineris autem omnia graeca nomina propria uel
appellatiua aut primae declinationis esse aut secundae aut
tertiae generis masculini feminini neutri tantum sed primae
quidem et secundae declinationis masculina et feminina
reperiuntur tertiae autem masculina feminina neutra

quaecumque nomina as uel es syllabis terminantur si apud graecos
genitiuum in  mittunt apud nos primae sunt declinationis ut
hic aeneas aeneae lysias lysiae amyntas amyntae damoetas
damoetae orestes orestae pylades pyladae omnia masculini
generis item illa quae flexa s littera adempta faciunt apud
illos genitiuum similiter apud nos eiusdem sunt declinationis
ut antas antae menas menae et accusatiuum singularem in n
potius quam in m litteram mittunt ut aenean anchisen lysian
simili ratione patronymica declinantur ut hic priamides pelides
priamidae pelidae hunc priamiden peliden graeca autem
feminina quae a littera finiuntur primae sunt declinationis ut
haec medea medeae phaedra phaedrae andromeda andromedae et
quae in e productam apud illos desinunt apud nos e in a conuersa
eiusdem sunt declinationis ut haec circe haec circa circae  
    andromache andromacha aut secundum
graecam declinationem inflectuntur integro nominatiuo casu ut
haec libye libyes sic lucanus finibus extremis libyes ubi
feruida tellus

secundae declinationis graeca masculina uel feminina quae 
syllaba terminantur o littera in u mutata apud latinos secundi
ordinis declinationem secuntur ut hic homerus homeri hyginus
hygini haec tyrus tyri berytus beryti cyprus cypri pontus
ponti item quae apud illos in  syllabam desinunt sunt autem
masculina propria eiusdem declinationis ut hic peleus pelei
tydeus tydei oeneus oenei haec datiuum singularem duplicem
habent nam et peleo et pelei dicimus et orpheo et orphei ut
uirgilius orphei calliopea lino sed hoc graecae illud latinae
declinationis est accusatiuum tamen graecum habent ut pelea
tydea item illa quae apud graecos in  in  in  in
 syllabas desinunt postrema syllaba in er conuersa eiusdem
sunt declinationis ut  meleager meleagri 
menander menandri  teucer teucri  antipater
antipatri excipiuntur quaedam in grus et drus et trus syllabas
desinentia quae nominatiuum in er non mutant nihil tamen a
declinatione dissentiunt ut andrus congrus petrus

in or nomina masculina propria desinunt et tertiae sunt
declinationis ut hector hectoris nestor nestoris mentor
mentoris

in his omnibus o in omni casu corripitur

      in as masculini generis
desinentia si apud illos genitiuum in  mittunt nos tertiae
declinationi applicamus ut   nos thoas thoantis
  acamas acamantis atlas atlantis mimas
mimantis gigas gigantis et feminina similiter eadem syllaba
terminata tertiae sunt declinationis ut pallas palladis thyas
thyadis orchas orchadis in es propria masculini generis
desinunt quorum si graeci genitiuum in  efferunt simili modo
latine tertii ordinis exemplo declinantur ut 
 demosthenes demosthenis polynices polynicis
diogenes diogenis quae circumflexo accentu pronuntiantur in suo
statu haec permanent et graecam declinationem secuntur ut hic
eumenes eumenus hic euprepes euprepus quamquam quidam sic
declinare maluerunt eumenes eumenetis euprepes euprepetis et
quae in  genitiuum mittunt similiter declinantur ut dares
daretis chremes chremetis dicimus autem et chremis diores
dioris antores antoris in is tam masculini generis quam
feminini desinunt eiusdem declinationis ut hic daphnis
daphnidis thybris thybridis et feminina haec thais thaidis
lais laidis isis isidis hesperis hesperidis et omnia genitiuum
in dis syllabam mittunt excepto uno simois quod simoentis facit
genitiuum in us masculini generis propria figurae compositae
desinentia tertiae sunt declinationis ut hic melampus
melampodis oedipus oedipodis in ys propria masculini generis
tertiae declinationis sunt ut hic capys capyis panthys panthyis

      o littera finita propria sunt
generis feminini quae translata in latinam linguam nihilo minus
graecam declinationem obtinent ut dido manto erato ino calypso
themisto declinantur enim hoc modo haec dido huius didus huic
dido hanc dido o dido ab hac dido errant enim qui didonis
aut mantonis genitiuum dicunt cum et uocis asperitas et ueterum
auctoritas eius modi declinationem repudiant

in on masculini generis propria desinunt quae genetiuum aut in
 aut in  mittunt apud graecos ea nos tertiae declinationis
esse asserimus ut sinon sinonis damon damonis haec interdum
apud latinos demutata nouissima n littera proferuntur laocoon
laocoontis hippocoontis et quae in  genitiuum mittunt
paenultima syllaba o productam habent in obliquis casibus quae
in  correptam exceptis duobus quae in  genitiuum efferunt
et o corripiunt memnon memnonis agamemnon agamemnonis in on
masculini generis nomina desinentia ea quoque tertiae sunt
declinationis ut hic titan titanis hic paean paeanis horum
accusatiuum tam numeri singularis quam pluralis secundum graecos
proferemus ut hunc titana paeana hos titanas paeanas unum
etiam genitiuum singularem propter differentiam in os iuxta
graecam declinationem mittit hic pan panos ut uirgilius panos
de more lycaei in in masculini generis exeunt eiusdem
declinationis ut hic delphin delphinis telchin telchinis

accusatiuum utriusque numeri delphina delphinas telchina   
   telchinas sicut graeci proferemus in
os productam generis desinunt masculini tertii ordinis ut minos
minois heros herois tros trois

a finita graeca neutri sunt generis omnia de declinatione nulla
est ambiguitas nam eiusdem sunt ordinis ut poema poematis
toreuma toreumatis emblema emblematis quae quamuis tertiae sint
declinationis datiuum et ablatiuum pluralem non in bus sed in
is mittunt ratione nominum secundae declinationis nam his
poematis et emblematis dicendum est

in ax uel in ix masculini generis nomina desinunt et genitiuum is
syllaba finiunt ut thorax thoracis corax coracis phoenix
phoenicis et quae in duas desinunt consonantes tertiae
declinationi similiter applicantur ut hic cyclops cyclopis
chalybs chalybis

uniuersa nomina graeca cuiuscumque sint generis genitiuum apud
illos in has syllabas mittunt in  ut   in  ut
  in  ut   in  ut  
in  ut   in  ut   in
 ut     igitur quaecumque nomina
apud graecos genitiuum in  uel in  mittunt apud nos primae
sunt declinationis ut   circa circae phaedra
phaedrae quae in  uel in  genitiuum mittunt a nominatiuo 
uel  syllabis terminato uenientia simili modo primae sunt
declinationis ut antas antae aeneas aeneae orestes orestae

quae in  syllabam exeunt in genitiuo a nominatiuo  terminato
uenientia secundae sunt declinationis ut homerus homeri   
   menander menandri item quae in 
exeunt secundae sunt ut tydeus tydei peleus pelei quae in 
uel in  syllabas genitiuum singularem mittunt omnia tertiae
sunt declinationis remoto dubitationis errore ut demosthenes
demosthenis paris paridis mimas mimantis pallas palladis
thais thaidis poema poematis

quoniam genera et declinationes tam latinorum nominum quam
graecorum dilucide breuiterque explanauimus de ceteris quae
praepositis regularum legibus refragantur disseremus ut discussa
penitus ignorationis caligine inoffensa luce scientiae mentes
adulescentium inlustrentur sunt quaedam nomina in utroque numero
non eiusdem generis alia non eiusdem declinationis alia non in
utroque numero declinantur alia certis casibus deficiunt de
his dicemus et primum de illis quae generibus discrepant

in singulari numero generis masculini in plurali neutri hic
locus haec loca dicimus tamen et hi loci hic iocus haec ioca
et hi ioci hic maenalus haec maenala hic tartarus haec
tartara hic gargarus haec gargara hic carbasus haec carbasa
hic ismarus haec ismara hic sibilus haec sibila in singulari
numero generis feminini in plurali neutri haec pergamus haec
pergama haec intibus haec intiba haec arbutus haec arbuta in
singulari numero generis neutri in plurali feminini hoc epulum
hae epulae sic iuuenalis unde epulum possis centum dare
pythagoreis alii       hae epulae
semper pluraliter declinant hoc balneum hae balneae dicuntur et
haec balnea tullius ad balneas pallacinas iuuenalis et
crudum pauonem in balnea portas hoc caepe quod in singulari
numero est aptotum in plurali femininum hae caepae et ordine
primo declinantur in singulari numero generis neutri in plurali
masculini hoc porrum hi porri hoc frenum hi freni ut lucanus
frenosque momordit dicimus tamen et haec frena hoc filum hi
fili traxerunt torti magica uertigine fili et haec fila
dicuntur hoc argus hi argi hoc caelum hi caeli

in plurali numero mutant declinationem haec hoc iugerum in
singulari numero secundae declinationis est in plurali tertiae
nam genitiuum horum iugerum datiuum et ablatiuum his et ab his
iugeribus facit et uas quod tertiae est in singulari numero in
plurali secundae nam genitiuum horum uasorum datiuum et
ablatiuum his et ab his uasis dicimus pauca sunt primae
declinationis nomina quae contra regulam datiuum et ablatiuum
numeri pluralis in bus syllabam mittunt discernendae ambiguitatis
sexus causa his et ab his deabus filiabus mulabus equabus
libertabus quae a iuris peritis usurpata sunt

haec sunt quae in utroque numero non admittunt declinationem
quorum alia singulariter alia pluraliter tantum declinantur
deorum propria nomina elementorum heroum fluminum montium
singulariter dumtaxat declinantur item urbium nisi    
 quae natura pluraliter efferuntur ut
athenae thebae cumae mycenae antemnae grauiscae crustumeri cosae
arpi puteoli ostia item metallica quae omnia secundae sunt
declinationis et generis neutri ut hoc aurum argentum ferrum
plumbum stagnum excepto uno aes quod eiusdem generis est sed
iuxta rationem monosyllaborum tertii ordinis est tres autem
casus in plurali numero admittit nominatiuum accusatiuum
uocatiuum hoc aes et haec aera o aera item arida uel liquida
quae ad mensuram pondusue referuntur ut hoc triticum hordeum
frumentum far lens cicer milium eruum haec faba oleum uinum mel
mulsum defrutum muria dicitur tamen liquamen ex his multa
ueteres auctoritate licentiae largiente pluraliter extulerunt
haec frumenta hordea farra mella defruta uina etiam usus
recepit nam uina coa dicimus et massica praeter haec alia sunt
quae in plurali numero deficiunt generis quidem masculini haec
hic fumus fimus limus puluis sanguis genius generis feminini
haec fames lux labes pix pax sitis tabes humus generis neutri
hoc caenum faenum ius lutum letum uulgus pelagus uirus uiscum
aeuum hoc penum in plurali numero tantum declinantur nomina
numerorum praeter unum quod plurali deficit numero ut duo tres
memineris autem omnia nomina numerorum ab uno usque ad tres
declinari a quattuor usque ad centum minime a ducentis usque ad
nongentos per       omnia genera
pluraliter tantum declinari est etiam unum aptotum neutri
generis semper eiusdem numeri haec pondo praeter haec alia sunt
quae in singulari numero non declinantur generis quidem
masculini hi antes hi carceres cani casses furfures fori liberi
manes optimates primores proceres pugillares quirites sentes
uepres generis feminini argutiae blanditiae cunae exequiae
inferiae insidiae inimicitiae exuuiae manubiae excubiae primitiae
bigae trigae quadrigae compedes deliciae diuitiae dapes feriae
falerae genae facetiae indutiae kalendae idus nonae latebrae
nuptiae nundinae neniae quisquiliae reliquiae scalae tenebrae
antiae generis neutri arma moenia castra liba magalia crepundia
bona exta spolia serta praesepia pascua sponsalia altaria
praecordia mappalia cunabula item festorum dierum nomina ut
saturnalia neptunalia bacchanalia

certis casibus deficiunt haec satias quod praeter nominatiuum
singularem nullum casum admittit hanc dicionem ab hac dicione
hoc quoque nomen casibus utriusque numeri deficit praeter
accusatiuum et ablatiuum singularem laterem latere similiter
accusatiuum et ablatiuum singularem lectio usurpauit sponte et
tabo ablatiuum singularem habent tantum dicam et dicas
utriusque numeri accusatiuum inuenimus tantum tabes nominatiuum
et accusatiuum et ablatiuum numeri singularis habet dumtaxat
sunt alia quae a genitiuo casu singulari declinationis sumunt
exordium et in utroque numero recte declinantur ut remigis
frondis uerberis ut lucanus ad saxum quotiens ingenti uerberis
ictu alia sunt quae duos aut tres tantum casus habent in
singulari numero sed in plurali per omnes declinantur ut huius
opis hanc opem ab hac ope       et
hanc uicem ab hac uice alia ablatiuum tantum habent in singulari
numero ut ab hac fruge ab hac obice ab hac prece ab hoc
uiscere haec quoque in plurali numero declinantur

pauca sunt quae cum in singulari numero non deficiant in
plurali tres tantum casus habent de quibus paulo superius
diximus haec iura haec rura haec aera haec maria

uniuersa nomina primae secundae quartae declinationis totidem
syllabis in genitiuo quot in nominatiuo proferuntur praeter unum
uir et quae ex eo componuntur et his quae in er syllabam
desinunt tertiae aut pares habent syllabas in obliquis casibus
aut unam adsumunt quintae procul dubio plus una syllaba proferri
solent pauca inueniuntur tertiae declinationis quae in genitiuo
duabus syllabis crescunt iter itineris anceps ancipitis
biceps bicipitis triceps tricipitis praeceps praecipitis iecor
iecinoris sed et iecoris lectum est supellex supellectilis

omnium nominum cuiuscumque sint declinationis uocatiuus
singularis similis est nominatiuo eiusdem numeri neque hoc in
dubium uenit exceptis nominibus secundae declinationis quorum
uocatiuus diuersis modis exprimitur propria igitur nomina quae
in nominatiuo casu singulari us syllaba terminantur i uocali
praeposita uocatiuum adempta nouissima syllaba faciunt ut hic
uirgilius o uirgili hic terentius o terenti hic domitius o
domiti praeposita uero qualibet consonante uocatiuum in e
correptam       mittunt ut hic turnus
o turne hic marcus o marce hic lentulus o lentule appellatiua
quae in ius desinunt uocatiuum in e mittunt ut hic fluuius o
fluuie socius o socie quae ueteres iuxta nominatiuum
proferebant ut uirgilius corniger hesperidum fluuius regnator
aquarum quae consonante praelata in eandem syllabam desinunt
si quidem sunt accidentia uel deriuatiua uocatiuum in e mittunt
ut doctus docte sanctus sancte romanus romane hispanus
hispane cetera in us potius quam in e syllabam exeunt ut hic
populus o populus sic lucanus degener o populus sed et o
popule lectum est lucus o lucus quae a ueteribus propter
asperitatem uocis minime usitata sunt adeo ut rara huius modi
declinationis reperiantur exempla haec myrtus o myrte uirgilius
declinauit et tu proxima myrte

tertiae quoque declinationis nominum ablatiuus casus singularis
duobus modis proferri solet aut in e aut in i sed illa in i
exeunt quae communis sunt generis et in nominatiuo is syllaba
terminantur ut hic et haec suauis ab hoc et ab hac suaui hic et
haec grauis ab hoc et ab hac graui item neutra quae in
nominatiuo e uel l uel r litteris terminantur ut hoc sedile ab
hoc sedili hoc animal ab hoc animali hoc laquear ab hoc
laqueari item quae in duas desinunt consonantes uel in duplicem
et sunt accidentia trium generum ut hic et haec et hoc ingens ab
hoc et ab hac et ab hoc ingenti hic et haec et hoc audax ab hoc
et ab hac et ab hoc audaci et quae in r desinunt masculina et
in feminina transeunt uel trium generum sunt ut hic acer ab hoc
acri hic et haec       et hoc par ab
hoc et ab hac et ab hoc pari et quae in im mittunt accusatiuum
singularem sunt autem haec turris hanc turrim ab hac turri haec
sitis hanc sitim ab hac siti haec puppis hanc puppim ab hac
puppi haec securis hanc securim ab hac securi similiter febris
torquis uectis restis hanc febrim torquim uectim restim ab hac
febri torqui uecti resti praeterea haec nauis bipinnis hic
ignis similiter ablatiuum in i mittunt quae saepe poetae per e
solent efferre cetera omnia tertiae declinationis nomina
ablatiuum singularem in e mittunt

 de uerbo  

 de uerbo

quoniam ut opinor de nomine conuenienter tractatum est nunc de
uerbo sicut praefatio pollicetur disseremus cuius omnis
ambiguitas in discernenda coniugatione et cognoscendo praeterito
perfecto uersatur de his nos pro ingenii uiribus diligenter
docebimus nam cetera multorum expositio declarauit igitur
coniugationes sunt tres ut alii quattuor quas in secunda
persona temporis praesentis modi indicatiui dinoscimus formae
quattuor perfecta meditatiua inchoatiua frequentatiua sed
perfectae formae uerba omnium sunt coniugationum frequentatiuae
tantum primae coniugationis excepto lacesso a lacero
inchoatiuae tertiae dumtaxat correptae meditatiuae tertiae
productae uel quartae genera uerborum facili ratione
cognoscuntur aut enim actiua sunt et o littera terminantur et
adsumpta r littera transeunt in passiua aut passiua et adempta
nouissima littera redeunt in actiua aut neutra quae actum
significant et actiuam habent declinationem et in passiuam minime
transeunt aut supina quae ut actiua quidem   
 declinantur sed significationem habent passiuam
ut uapulo ueneo pendeo aut deponentia superioribus contraria
quae passiuorum declinantur exemplo et significationem habent
actiuam neque r litteram possunt amittere aut communia similia
deponentibus et passiuis sed agentis et patientis formam
amplectuntur unde constat uniuersa uerba duobus modis declinari
nam neutra et supina actiuorum deponentia et communia
passiuorum regulam secuntur

sunt praeterea neutropassiua quae in praeterito perfecto et
plusquamperfecto passiui declinationem habent in aliis neutri
et sunt haec sola secundae quidem coniugationis audeo gaudeo
soleo tertiae autem fido et fio et siqua ex his componuntur
praeter haec nulla sunt huius modi declinationis uerba sunt alia
passiuoneutra superioribus contraria haec sola comperior
mereor deuertor nam in praeterito comperi merui deuerti sicut
actiua uel neutra proferuntur

uniuersa uerba primae coniugationis quae in secunda persona as
syllaba terminantur actiua siue neutra praeteritum perfectum in
aui syllabas mittunt ut amo amaui aro araui armo armaui
narro narraui canto cantaui nauigo nauigaui paro paraui seruo
seruaui exceptis nouem quae in ui mittunt praeteritum ut seco
secui domo domui frico fricui ueto uetui sono sonui tono
tonui mico micui crepo crepui plico plicui et siqua adnexis
praepositionibus componuntur plico tamen utramque formam seruat
in praeterito nam et plicui et plicaui dictum est quattuor huic
regulae refragantur nam neque in ui neque in aui exeunt sto
steti       do dedi lauo laui iuuo
iuui sed duo posteriora quidam superioribus applicant errantes
nam illa in praeterito una syllaba crescunt haec totidem quot in
praesenti proferuntur

secunda coniugatio quam non tantum secunda persona sed etiam
prima facile declarat quoniam omnia uerba quae eo syllabis in
prima persona finiuntur secundae sunt coniugationis exceptis
duobus tertiae coniugationis productae eo is queo quis et siqua
ex his composita figurantur et tribus primae creo creas meo
meas beo beas praeteritum perfectum in has syllabas mittit in
ui consonante praeposita in ui praeeunte uocali pauca in si et
in xi quae inter excepta notauimus ergo omnia uerba secundae
coniugationis qualibet consonante praeposita eo syllabis
praeteritum perfectum in ui mittunt ut habeo habui debeo debui
rubeo rubui tabeo tabui doceo docui taceo tacui misceo
miscui iaceo iacui noceo nocui arceo arcui splendeo splendui
candeo candui madeo madui egeo egui langeo langui uigeo
uigui rigeo rigui caleo calui doleo dolui oleo olui palleo
pallui timeo timui terreo terrui tepeo tepui torpeo torpui
pareo parui careo carui uireo uirui floreo florui horreo
horrui censeo censui niteo nitui pateo patui caneo canui
teneo tenui excipiuntur pauca quae in si syllabam mittunt
praeteritum iubeo iussi mulceo mulsi mulgeo mulsi algeo alsi
fulgeo fulsi ardeo arsi suadeo suasi maneo mansi haereo
haesi rideo risi torqueo torsi indulgeo    
 indulsi de urgeo et turgeo ambigitur alia in xi
lugeo luxi frigeo frixi illa in ui praeteritum mittunt quae in
prima persona modi indicatiui temporis praesentis u ante eo
habent et primam syllabam quam in praesenti tempore breuem in
praeterito longam habent ut faueo faui paueo paui foueo foui
moueo moui caueo caui uoueo uoui et quae ex his componuntur
quaedam quamquam in praesenti non sunt similia superioribus
praeteritum tamen in ui mittunt producta paenultima syllaba neo
neui fleo fleui cieo ciui impleo impleui compleo compleui
expleo expleui deleo deleui

non multum ab his discrepare uidentur etiam haec quorum prima
syllaba in praeterito ex correpta cadit in productam sedeo sedi
uideo uidi contra omnium regulam est prandeo prandi quaedam
sunt in secunda coniugatione quorum praeteritum perfectum
iteratur per primam syllabam haec sola pendeo pependi spondeo
spopondi tondeo totondi mordeo momordi quae adsumptis
praepositionibus non eodem modo proferenda sunt nam despondi et
dependi et detondi dicimus de neutropassiuis abunde dictum est
tertia coniugatio correpta quae secundam personam in is syllabam
mittit in imperatiuo modo in e solitam conuerti praeteritum
perfectum in has syllabas effert in ui praeposita qualibet
consonante in ui praeposita uocali in i consonante praeposita
in si in xi sed illa praeteritum in ui mittunt quae in
praesenti tempore indicatiui modi u ante nouissimam litteram
habent ut tribuo tribui statuo statui minuo minui imbuo
imbui adnuo adnui diluo dilui obruo obrui induo indui in his
duo notantur quae in       xi
mittunt praeteritum fluo fluxi struo struxi et quae in lo
syllabam exeunt in praesenti nihilo minus praeteritum in ui
mittunt ut uolo uolui colo colui consulo consului alo alui
pauca praeterea in eandem extremitatem mittunt praeteritum
quamquam praesens dissimile superioribus habeant tremo tremui
gemo gemui fremo fremui pono posui strepo strepui rapio
rapui compesco compescui necto nexui sterto stertui pecto
pexui texo texui senesco senui gigno genui et siqua ex his
componuntur

ui syllaba terminantur in praeterito haec sola sperno spreui
sterno straui cerno creui sero seui tero triui pasco paui
quaero quaesiui lino leui quiesco quieui cupio cupiui
consuesco consueui peto petiui sapio sapiui in i praeposita
consonante in praeterito desinunt quae in praesenti do syllaba
terminantur praecedente n littera ut scando scandi ascendo
ascendi descendo descendi accendo accendi offendo offendi
pando pandi prendo prendi mando mandi tria n in praeterito
amittunt fundo fudi findo fidi scindo scidi sic lucanus aut
scidit et medias fecit sibi litora terras et quae minus una
syllaba proferuntur producta prima syllaba in praeterito quae
in praesenti corripitur ut capio cepi iacio ieci facio feci
fugio fugi fodio fodi pauca praeterea eandem clausulam habent
nouissima littera praesentis temporis in i conuersa uinco uici
rumpo rupi soluo solui uoluo uolui cudo cudi in si
praeteritum mittunt illa uerba quae in praesenti do uel mo
syllabis       terminantur si sit
natura longa paenultima ut ludo lusi laedo laesi cedo cessi
plaudo plausi trudo trusi rado rasi inlido inlisi adlido
adlisi promo prompsi sumo sumpsi demo dempsi resumo resumpsi
et premo quamuis correpta sit paenultima in eandem syllabam
exit et quicquid ex eo componitur ut premo pressi exprimo
expressi comprimo compressi et quae in bo uel in po syllabas
desinunt praeteritum similiter in si syllabam mittunt ut scribo
scripsi nubo nupsi scalpo scalpsi sculpo sculpsi repo repsi
serpo serpsi praeter haec pauca sunt quae non eadem
extremitate finiuntur in praesenti praeteritum tamen in si
syllabam mittunt spargo sparsi mergo mersi tergo tersi mitto
misi uro ussi contemno contempsi concutio concussi gero
gessi et siqua ex his in compositam figuram transeunt in xi
syllabam in praeterito desinunt uerba quae in praesenti go
syllaba terminantur ut cingo cinxi pingo pinxi sugo suxi
affligo afflixi pergo perrexi rego rexi diligo dilexi
intellego intellexi excipiuntur tria in si desinentia quae
superius notauimus et alia quattuor quae non in i sed in gi
syllabam mittunt praeteritum tango tetigi frango fregi lego
legi ago egi et siqua ex his componuntur simplicium formam
secuntur his simile est impingo quod impegi facit praeteritum
praeter haec in xi mittunt praeteritum uiuo uixi coquo coxi
meio minxi inlicio inlexi aspicio aspexi flecto flexi duco
duxi dico dixi ueho uexi traho traxi sunt tertiae
coniugationis uerba quae primam syllabam in praeterito duplicant
quae omnia subiecta sunt tango tetigi pango pepigi pello
pepuli fallo fefelli pendo pependi tendo tetendi pungo pupugi
sed et punxi dicimus tudo tutudi cado cecidi caedo cecidi
pario peperi cano cecini disco didici posco poposci parco
peperci facit et parsi curro      
cucurri pedo pepedi haec adiunctis praepositionibus non eodem
modo proferenda sunt nam duplicatam in simplici figura syllabam
in compositione amittunt dicimus enim sic expendo expendi
decurro decurri refello refelli compello compuli concido
concidi sed ex his duo sola praepositionibus adnexis in suo
statu manent disco et posco dedidici etenim et depoposci
faciunt praeteritum cano autem neutram regulam sequitur
concinui et succinui dicimus

composita sunt in eadem coniugatione quae nouissimam syllabam
geminant in praeterito illa uidelicet quae a do uerbo primae
coniugationis componuntur condo condidi reddo reddidi perdo
perdidi trado tradidi subdo subdidi prodo prodidi addo
addidi abdo abdidi similiter proferuntur credo credidi uendo
uendidi quarta coniugatio uel tertia producta quam imperatiuus
modus prodit i litteram in fine conseruans praeteritum perfectum
in ui syllabam mittit uel in i duplicem ut audio audiui uel
audii munio muniui uel munii saeuio saeuiui uel saeuii lenio
leniui uel lenii mollio molliui uel mollii finio finiui uel
finii punio puniui uel punii sopio sopiui uel sopii accio
acciui uel accii scio sciui uel scii hinnio hinniui uel hinnii
eo iui uel ii exeo exiui uel exii ineo iniui uel inii et
cetera his similia pauca in si exeunt et sunt fere haec sarcio
sarsi farcio farsi haurio hausi sepio sepsi sentio sensi
alia in xi haec sola sancio sanxi fulcio fulxi uincio uinxi
unum inuenitur quod primam syllabam in praesenti corripit in
praeterito producit uenio ueni et composita ex eo in    
 hunc modum proferuntur  aperio
aperui cuius compositum dissentit reperio repperi

in has fere syllabas omnia uerba quae trina coniugationum norma
complectitur in praeterito desinunt sed nequid ambiguitatis
subesse possit lectoribus non dissimulabimus de illis dicere
quae rationi refragantur sunt enim uerba quae personis deficiunt
et impersonalia dicuntur alia modis alia temporibus alia
coniugationibus alia participiis de his exponemus et primum de
impersonalibus quae aut secundae sunt coniugationis aut
tertiae quantum ex tertia persona contemplari licet  eorum
alia accusatiuum casum trahunt ut pudet taedet piget poenitet
miseret decet alia datiuum ut licet liquet libet unum est quod
casu non indiget oportet et omnia praeteritum in uit syllabam
mittunt puduit piguit poenituit licuit libuit decuit praeter
tria quorum duo deficiunt in praeterito liquet et taedet unum
quasi passiuam habet declinationem miseret nam miseritum est
dicimus et licet tamen et libet ad hanc similitudinem proferri
possunt licitum est et libitum est et taedet in composita
figura pertaesum est tertiae coniugationis impersonalia datiuum
casum adsumunt ut contingit euenit accidit expedit quaedam
primae coniugationis impersonalia reperiuntur ut iuuat praestat
quae et aliter declinari possunt sed omnia tam in futuro
imperatiui modi quam infinitiui nec non etiam gerundi uel
participialibus et participiis utriusque temporis deficiunt

      defectiua in modis sunt haec
quaeso quod primam personam habet indicatiui modi dumtaxat
licet quaesere lectum sit apud sallustium et tullium ouat
infit haec quoque tertiam personam habent solam sed ouat
participium facit praesentis temporis ouans cum in declinatione
uerbi deficiat similiter ausim et duim inquam in prima persona
contra morem omnium profertur et utrumque numerum modi
indicatiui temporis praesentis et imperatiui numerum singularem
habet nam inque apud terentium lectum est aio praesens et
praeteritum imperfectum tantum habet faxo futurum tempus tantum
uel ut alii promissiuum modum ostendit salue saluete
imperatiui modi secunda persona in utroque numero lecta est et
infiniti modi tempus praesens saluere

cedo et aue similiter imperatiui modi secundam personam habent
numeri singularis cedo etiam numero plurali lectum est apud
plautum cette

in coniugationibus et praeterito deficiunt haec fero fers
praeteritum facit tuli sum es fui ferio feris percussi tollo
tollis sustuli facit edo es edi hoc infinitiui modi praesens
tempus non in re syllabam sed in se contra morem omnium mittit
esse enim dicendum est uolo uis uolui hoc quoque incertae est
coniugationis et in futuro imperatiui et infinitiui modi deficit
et gerundi uel       participialibus
quae supina alii dicunt meto messem feci nam aliter proferri
non potest polleo sisto similiter et glisco furio et quatio
nullum habent praeteritum memineris tamen inchoatiuae formae
uerba in praeterito perfecto deficere

participiis carent uerba alia praesentis temporis alia futuri
alia utriusque in praesenti itaque deficit sum et quae ex eo
adiectis praepositionibus componuntur praeter duo absens et
praesens quae a uerbis absum et praesum ueniunt et eo uerbum in
participio nominatiui casus numeri singularis deficit in
ceteris recte declinatur composita quaedam etiam nominatiuum
habent ut praeteriens abiens futuri temporis participia non
habent in primis uerba formae inchoatiuae ut horresco calesco et
his similia deinde omnia secundae coniugationis quae sunt
generis neutri et in formam transeunt inchoatiuam ut horreo
caleo tepeo niteo pateo splendeo uigeo rigeo floreo paueo rubeo
tabeo madeo tumeo sileo palleo ferueo timeo lateo nam et haec
adsumptis praepositionibus faciunt inchoatiua ut pertimesco
delitesco ualeo tantum cum faciat conualesco in participio
futuri temporis minime deficit nam ualiturus dicendum est sunt
alia praeterea quae non transeunt in formam inchoatiuam eiusdem
coniugationis et generis et nihilo minus in participiis futuri
temporis deficiunt ut egeo maereo polleo calleo studeo praeter
haec et uolo carent participio futuri temporis et malo et nolo
quae ex illo componuntur similiter     
 et metuo fluo sitio tremo saeuio sero disco posco furio
uerba quae prima utriusque temporis participiis carent sunt
impersonalia omnia de quibus superius docuimus et defectiua
illa uidelicet quae ordine declinari non possunt ut aio quaeso
inquam faxo salue aue cedo et possum similiter et soleo

sunt uerba quae in prima persona confusa habentur quorum
significationem secunda persona coniugationis discernit dico
dicas correpta priore syllaba dico dicis producta fundo fundas
fundo fundis uolo uolas uolo uis appello appellas appello
appellis compello compellas compello compellis mando mandas
mando mandis sunt alia quae ex diuersa forma praesentis temporis
in praeterito confunduntur paueo paui pasco paui cerno creui
cresco creui acuo acui aceo acui lugeo luxi luceo luxi
pendeo pependi pendo pependi frigeo frixi frigo frixi sunt
quae idem habent praesens et praeteritum perfectum haec sola
odi noui memini coepi pepigi haec in imperatiuo modo praeter
memini quod memento facit deficiunt et in futuro infinitiui
modi et in supinis nec non etiam in participiis utriusque
temporis unum ex his odi duo participia facit praeteriti
temporis figurae compositae exosus et perosus sunt alia quae in
omni declinatione secundae sunt coniugationis et in infinitiuo
quasi tertiae correptae proferuntur fulgeo infinitiuum fulgere
facit ferueo feruere obsideo obsidere

lectum est et strido quod est tertiae alii ut secundae
proferunt ac maxime lucanus huius modi declinationem usurpauit

      uerba tam passiua quam
deponentia nec non etiam communia cuiuscumque sunt
coniugationis praeteritum perfectum in has syllabas mittunt in
tus in ctus in sus in xus adiuncto in omnibus sum uerbo ut
amor amatus sum doceor doctus sum patior passus sum nitor
nixus sum notantur pauca quae in praeterito deficiunt passiua
quidem haec feror ferior tollor praeteritum latus sum ictus
sum sublatus sum poscor nam hoc quoque deficit in praeterito
postulatus sum arguor conuictus sum similiter metuor et timeor
nullum habent perfectum deponentia uero haec uescor fruor
medeor liquor reminiscor quae in praeterito sic proferuntur
pastus sum potitus sum medicatus sum liquefactus sum
recordatus sum quae ab alio praesenti ueniunt sed ad
supplementum declinationis defectiuis adcommodantur sunt quaedam
deponentia incertae coniugationis haec sola orior potior nam
in secunda persona numeri singularis tertiae productae sunt hoc
est quartae coniugationis et in praesenti tempore infiniti modi
oriris enim et potiris et item oriri et potiri dicimus reliqua
ad exemplum tertiae correptae declinantur sunt alia quae a
diuerso ueniunt praesenti sed in praeterito confunduntur ut
patior passus sum pandor passus sum ut apud uirgilium crinibus
iliades passis item uertor uersus sum uerror uersus sum ut
apud eundem et uersa puluis inscribitur hasta sunt alia
impersonalia quae adsumptis pronominibus ablatiui casus
declinantur et a uerbis neutri generis figurantur uel ab actiuis
quae datiuum casum in serie orationis admittunt ut sedetur
ambulatur statur pugnatur itur studetur ueniunt enim ut dictum
est a neutris sedeo ambulo sto pugno eo    
 studeo his etiam graecorum iactantiam siquam de
copia sermonis exercent refutamus quod haec proprie nequeunt
explanare

similiter nocetur et suadetur et datur proferimus quae in actiua
specie datiuo casui iunguntur sunt quae in participiis
deficiunt ut fruor medeor et reor quae de praeterito tantum
habent participium in praesenti et futuro deficiunt item nascor
futuri temporis participio caret impersonalia sicut in actiua
declinatione participia nulla habent nisi quae poetica
usurpauit licentia praeteriti ut regnata pugnata percussa
futuri ut uigilanda uiris et his similia

