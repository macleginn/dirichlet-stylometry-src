schemata lexeos liber primus prosapodosis hoc schema duobus modis fieri et tractari potest nam sententiis duabus aut pluribus propositis sua cuique ratio uel posterius reddetur uel statim sub unaquaque sententia subiungetur qui  bus posterius ratio subinfertur huius modi sunt demosthenis non enim pari ratione philippus atque nos aduersis rebus medetur sed ille usque eo nititur quoad restituat atque exsuperet nos contra statim uinci meditamur ille enim pro laude sicut pro patria proeliatur nobis autem si nihil accidit mali satis ac nimium boni uidetur cum singulis sententiis statim ratio subiungitur hoc exemplo demetrii phalerei nam quod beneficium tempore et cupienti datur gratum est utilitas enim ac uoluntas accipiendi honorem dantis facit ampliorem at quod sero et non desideranti datur ingratum est amisso enim tempore utilitatis cadit accipiendi cupiditas sunaqroismos hoc et singulis uerbis et plurium uerborum coniunctione fieri potest singulis uerbis hoc modo cleocharis sed cum ad supplicium sumendum se confirmaret multa simul eum reuocabant officia consuetudo tempus existimatio periculum religio quae singula proprias ei cogitationes ad remorandum subiciebant item democharis nam quis haec simul uniuersa perpeti possit timorem morbum senectutem contumeliam inopiam uim quarum quaeuis una res per se satis est grauis ad deficiendum sed in coniunctione plurium uerborum huius modi est lycurgi nemo enim nocens sine summo maerore est iudices sed multa simul eum perturbant quod adest sollicitudinis plenum quod futurum est formidolosum lex paratum supplicium ostentans uitia ex uitiis coacta occasionem arguendi maleficii captans inimicus quae cotidiano uehementer eius animum excruciant paronomasia hoc aut addenda aut demenda aut mutanda aut porrigenda aut contrahenda litera aut syllaba fieri consueuit id est huius modi non enim decet hominem genere nobilem ingenio mobilem uideri nam cum omnibus hominibus tum maxime maximo cuique inconstantia turpitudini est item at huius sceleratissimi opera qui fuit lucus religiosissimus nunc  erit locus desertissimus nimirum quoniam traditam sibi publicorum custodiam sacrorum non honori sed oneri esse existimauit paradiastolh hoc schema plures res aut duas quae uidentur unam uim habere disiungit et quantum distent docet suam cuique propriam sententiam subiungendo hyperidis nam cum ceterorum opinionem fallere conaris tu tete frustraris non enim probas te pro astuto sapientem intellegi pro confidente fortem pro inliberali diligentem rei familiaris pro maliuolo seuerum nullum est enim uitium quo uirtutis laude gloriari possis hoc idem schema solet illustrius fieri cum ratio proposito subiungitur id est huius modi quapropter noli te saepius parcum appellare cum sis auarus nam qui parcus est utitur eo quod satis est tu contra propter auaritiam quo plus habes magis eges ita non tam diligentiae fructus quam inopiae miseria sequitur anaklasis hoc schema fieri solet cum id quod ab altero dictum est non in eam mentem quae intellegitur sed in aliam aut contrariam accipitur huius modi est uulgare illud proculeianum proculeius cum filium suum moneret et hortaretur audacter ex bonis ipsius sumptum faceret quas in res uellet atque opus esset nec tum denique speraret libertatem licentiamque utendi futuram cum pater decessisset cui uiuo patre promisce omnia licerent filius respondit non esse se opus saepe eadem oratione moneri nec se patris mortem expectare cui proculeius pater subiecit immo oro inquit meam mortem exspectes nec properes moliri ut uelocius moriar antimetabolh    respondisse dicitur si aut qui sapiunt  imperare aut qui imperant sapere discant item theophrastus dicitur dixisse prudentis esse officium amicitiam probatam appetere non appetitam probare item aristoteles dicitur dixisse eius esse uitam beatissimam cuius et fortunae sapientia et sapientiae fortuna suppeditet epibolh hoc schema dupliciter fieri consueuit cum pluribus et diuersis sententiis aut unum et idem uerbum singulis praeponitur aut uarietas uerborum quae tamen eandem uim inter se habent ab uno uerbo saepius quae proficiscuntur sunt huius modi lycurgi nam cum iuuentus concitata temere arma caperet et quietos thessalos manu lacessere conaretur ego senatum coegi auctoritate sua comprimere adulescentium uiolentiam ego quaestoribus interminatus sum ne sumptum stipendio praeberent ego armamentario patefacto restiti atque efferri arma prohibui itaque unius opera mea non concitatum bellum non necessarium scitis item hegesiae miseremini mei iudices quem coniurata tanta uis inimicorum oppugnat miseremini solitudinis cui ne in summo quidem tempore periculi liberos adhibere ad communem calamitatem deprecandam licitum est miseremini senectutis quae me etiam sine ceteris malis grauiter defatigat uarietas uerborum quae eandem uim habet huius modi est demosthenis dolui athenienses ubi illum clandestinum hostem impune intra murum uidi uagari aegre tuli quod omnium uestri facilitatem unius fallacia tentatam intellexi commouit me quod in accipienda iniuria plerosque laetitiam ostentantes cognoui epifora inter hoc schema et superius hoc interest quod in superiore unum uerbum pluribus sententiis anteponitur in hoc autem omnium  sententiarum unum atque idem nouissimum uerbum sosicratis non enim alius quis est cuius opera in has difficultates inciderimus sed initio ad bellum suscipiendum nos primum impulit philippus deinde in ipso belli labore ac periculo deseruit nos philippus nouissime nunc calamitati nostrae proinde atque culpae succensuit idem philippus koinoths hoc duorum superiorum schematum coniunctionem habet quod et ab uno uerbo omnes sententiae incipiunt et in uno nouissimo acquiescunt stratoclis quaeritis nouam rationem administrandae rei publicae at reperire ea meliorem quam a maioribus accepistis non potestis quaeritis maximis sumptibus faciendis quo modo ne tributa conferatis at consiliis consumptas aerarii opes quas cupitis augere    non potestis quaeritis quem ad modum scelere contaminatis hominibus parcatis at ignoscendo nocentibus innocentium salutem custodire non potestis poluptwton hoc schema solet complures sententias alio atque alio modo ut pronuntientur efferre cleocharis nam uehementer admiror lacedaemonii si praeter hunc quemquam existimatis esse cui ob hos casus iure succensere debeatis hic est enim qui uobis exploratam spem uictoriae est pollicitus hunc uos non solum in consilio dando ceteris anteposuistis sed etiam in conficiendo negotio principem praefecistis huic omnium uestrum fortunas uniuersi commisistis ab hoc igitur uno pristinae pollicitationis rerumque gestarum rationem reposcere debetis item charisii pater hic tuus nunc denique est ut egestatem tuam debere alere uideatur patrem nunc appellas quem prius egentem auxilio tuo ut alienum deseruisti patris tui filius es ad potiundas opes cuius ad senectutem uiolandam crudelissimus hostis fuisti nimirum nullo consilio filios procreamus nam maiorem partem ex illis doloris et contumeliae capimus  epanalhyis hoc schema fieri solet cum id quod dictum semel est quo grauius sit iteratur id interdum fit uno uerbo interdum plurium uerborum coniunctione uerbum sic iteratur pytheae quid contra tot res tamque euidentes dicere potes demosthenes cognitum enim est te rem publicam uenalem habuisse cognitum est item hegesiae sed instigabat multitudinis animum ad bellum inferendum concitatus iracundia furor furor inquam non ratio sine qua nihil umquam populus ex sententia gessit sed plurium uerborum iteratio est huius modi at ego in his aerumnis amicis sum spoliatus omnibus amicis inquam spoliatus sum omnibus iudices qui non quod me odissent sed quod inimicorum factionem pertimuissent me in malis deseruerunt diafora hoc schema est cum uerbum iteratum aliam sententiam significat ac significauit primo dictum id est huius modi hunc tu frater eiusdem sanguinis particeps in hac fortuna deserere potuisti cuius aerumnae quemuis etiam extrarium hominem modo hominem commouere possent item in enni uersu mulierem quid potius dicam aut uerius quam mulierem epiplokh in hoc ex prima sententia secunda oritur ex secunda tertia atque ita deinceps complures nam quem ad modum catenam multi inter se circuli coniuncti uinciunt sic huius schematis utilitatem complures sententiae inter se conexae continent lysiae constat igitur iudices simonem domo sua ab suis diis penatibus ui cum summa iniuria esse exturbatum nam chaeremenes cum hominibus armatis ad eum uenit cum uenisset sine ulla religione domum eius expugnauit expugnata ui domo familiam abstraxit abstractam tormentis omnibus excruciauit cruciatam uinxit uinctam in publicum proiecit credo ne suum maleficium tacitum lateret sed cum praetereuntes prostratam familiam uiderent et ab his rem gestam audirent simul et  oculis et auribus scelus illius usurparent item lycurgi haut mihi mirum uidetur quod tam excelsum boni gradum homo summi laboris escenderit nam cui praesto est strenua uoluntas industrius sit necesse est industriam uero scientia consequitur ex scientia copia et facultas ingenii nascitur ex qua facultate uerae et stabilis felicitas laudis oritur neque enim temere diligens studium uirtutis fructus fortunae fallit polusundeton hoc schema efficitur cum sententiae multorum articulorum conuenienti copia continentur pytheae ille hunc pone constrictum trahebat hic autem uociferabatur concursus uero non mediocris cum tantum non omnes opitulari uellent sed nemo auderet neque ibi magistratus aderat nec circumspicientes quo potissimum confugeremus reperiebamus sed uno tempore nos et praesens et futurum malum perturbabat nam praesens tempus acerbitatis erat plenum reliquum uero timoris item dinarchi partim nostri silebant partim autem ingentem clamorem excitabant at hi socii praeclara nostra auxilia neutrum poterant neque enim constanti silentio neque forti clamore strenui quid agere conabantur huc accedebat ignauus turbae strepitus qui nihil eorum mentes ad uirtutem erigebat dialusis hoc schema contrarium est superiori nam demptis omnibus articulis sententiae diuisae pronuntiantur daphnidis quid autem me conuenit facere byzantii subire publicae causae iudicium magno nomini aduersariorum fortiter resistere non uereri periculum diligenter posteritatis crescere non minas extimescere constanter in causa pro uobis perseuerare omnia feci uestrum commune commodum spectans tamen non desunt qui ex tantis meis officiis aliquid uelint uituperare item lysiae omnibus in rebus suam confidentiam  ostentabat debitum petebamus non dissoluebat minabamur contemnebat lex nihil ualebat magistratus neglegebat uenit hoc tandem nobis nouissime tempus ulciscendi metanoia hoc schema fieri solet cum ipse se qui loquitur reprehendit et id quod prius dixit posteriori sententia commutat ita uti facit demosthenes nunc quoniam de me ut uolui cognostis iudicium per ipsius uitam constituam tandem opus est parentes appellat quos scitis non ignotos fuisse sed huius modi ut omnes eos exsecrarentur sed hic bonus uir grandis natu atque sero sero loquor immo uero nuper atque his paucis diebus simul et atheniensis et eloquens est factus item at hic omnium sceleratissimus nouo more atque exemplo alieni facinoris uindex ipse confidentissime non criminibus sed armis reum lacessere conatus conatus nimium remisse loquor nam qui tantam caedem perfecerit huius modi inceptum dumtaxat arguere paene maleficii largitionem est facere parenqesis cum in continenti sententia aliquid interponitur quod neque eius sit sententiae neque omnino alienum ab ea sententia tum denique hoc schema efficitur sed periculose ponitur nam aut mire ineptum aut uehementer iucundum auribus accidere consueuit demosthenis nos scilicet omnes ut fit fere repentino nuntio perturbati obstupuimus adimantus autem solusnam est homo cum uehemens in re publica tum oris satis liberimagno clamore efflagitabat ut senatus haberetur et prout tempus postulabat celeriter quod opus esset constitueretur eiusdem uix hostem audieram appropinquare cum statim magistratum certiorem feciuos dii immortales quorum in templo gestum testificor illi neglexerunt et rem tantam differre maluerunt cum interea subito portas hostis obsedit merismos hoc schema singulas res separatim disponendo et suum cuique proprium tribuendo magnam efficere utilitatem et inlustrem  consueuit lycurgi cuius omnes corporis partes ad nequitiam sunt appositissimae oculi ad petulantem lasciuiam manus ad rapinam uenter ad auiditatem membra quae non possumus honeste appellare ad omne genus corruptelae pedes ad fugam prorsus ut aut ex hoc uitia aut ipse ex uitiis ortus uideatur item aristotelis alexandro enim macedoni neque in deliberando consilium neque in proeliando uirtus neque in beneficio benignitas deerat sed dumtaxat in supplicio crudelitas nam cum aliqua res dubia accidisset apparebat sapientissimus cum autem confligendum esset cum hostibus fortissimus cum uero praemium dignis tribuendum liberalissimus at cum animaduertendum clementissimus paromologia hoc fit cum aliquot res aduersario concedimus deinde aliquid inferimus quod aut maius sit quam superiora aut etiam omnia quae posuimus infirmet hyperidis sume hoc ab iudicibus nostra uoluntate neminem illi propiorem cognatum quam te fuisse concedimus officia tua in illum nonnulla exstitisse stipendia uos una fecisse aliquamdiu nemo negat sed quid contra testamentum dicis in quo scriptus hic est item eiusdem quid a me saepius his uerbis de meo officio requiris scripsisti ut seruis libertas daretur scripsi ne liberi seruitutem experirentur scripsisti ut exules restituerentur scripsi ut ne quis exilio adficeretur leges igitur quae prohibebant haec nonne neglegebas non poteram aliter propterea quod literis earum arma macedonum opposita obficiebant anagkaion hoc schema tunc prodest atque omnis eius utilitas in eo est cum uolumus ostendere necessitudinem aut naturae aut temporis aut alicuius personae quem ad modum fecit myron amicus meus fuit chremonides et opinione omnium magis familiaris et pro salute eius quaecumque potui feci sed posteaquam maior uis legis nostrum auxilium ab illius periculo remouit calamitatis ac luctus eius particeps eram nam opitulandi facultas  omnis erepta iam fuerat item democharis nihil enim ualebat assidua pro fratre ac misericors deprecatio cum iudicaret tyrannus cuius crudelitas omnem naturae necessitudinem exstinguebat hqopoiia lysiae rure rediens iudices homo maior natu magno calore uix sufferens uiae molestiam tamen his uerbis egomet me consolor fer fortiter demum laborem iam breui domum uenies exspectatus excipiet te defatigatum diligens atque amans uxor ea sedulo ac blande praeministrando detrahet languorem et simul seniles nutriendo recuperabit uires haec me in itinere cogitatio prope confectum confirmabat postea uero cum domum ueni nihil earum rerum inueni sed potius bellum intestinum ab uxore contra me comparatum item demosthenis at me dius fidius iudices ego sic arbitrabar filium ad parentem dissoluto uultu uenturum lacrimis patrium sinum oppleturum supplicem precario obsecraturum blanditia sua quod petisset a patris mollitie impetraturum sed hic longe aliter hic incredibili confidentia armatus ad patrem aduolauit sicut hostis atque initium sermonis cum iurgio sumpsit liber secundus metabasis hoc duobus modis fieri solet ex quibus unum genus est eius modi cum ab ea sententia quam proposuimus conuertimus ad aliquam personam aut rem aut fortunam et tamquam praesentem appellamus ita uti fecit myron haec mulier nuper fuit locuples potens in amore atque deliciis necessariorum ornatus eius  opibus abundabat magnus ancillarum quae sequebantur comitatus    appellabatur nunc contra subito et graui casu adflicta uix mediocris ancillulae dignitatem retinet o fortuna quam uehementer te rerum uarietas oblectat et quam magno odio est tibi beatae uitae perpetuus et constans fructus alterum genus est cum ab alia re ad id quod demonstrare instituimus orationem atque actionem nostram reuocamus demosthenis sed nimirum inopinans incidi in causam temporis huius alienam de qua posterius huic dicendum quapropter ad illud quod paullo prius agendum reuertor alloiwsis in hoc schemate diuisio et separatio est personarum aut rerum et demonstratio quantum intersit hegesiae diuersa studia adulescentium animum aduerteramus tametsi fratres erant uno atque eodem sanguine orti alter in studio laudis uersabatur et industriae ac uirtutis uiam gloriosam sed laboriosam sequebatur alter in augenda pecunia occupatus et habendi cupiditate deprauatus summas diuitias summam uirtutem existimabat hic nimirum magis erat laboriosus qui laborem condendi non utendi causa suscipiebat item hyperidis non enim simile est uiuere in aequa ciuitate ubi ius legibus ualeat et deuenire sub unius tyranni imperium ubi singularis libido dominetur sed necesse est aut legibus fretum meminisse libertatis aut unius potestati traditum quotidianam commentari seruitutem dikaiologia hoc fieri solet cum aequitatem causae quam maxime breui sententia complectimur id est huius modi quod si me reprehendis cum homo adulescens lapsus sim uehementer erras qui quod naturae ualeat id in uno arbitraris uindicandum  acerbusque et iniquus es qui quod aequaliter omnibus putes ignoscendum uni imputas item lysiae nam ego huic iudices quicquid ad superius tempus attinet nihil succenseo nihil enim deliquisse cognoui sed in hoc nouissimo facto cum plenum malitiae perfidiaeque inuenirem merito reprehendere atque odisse coepi quaeritis fortasse quid acciderit causae quam ob rem eundem et laudem et uituperem quod idem commutata uoluntate non est qui fuerat neque idem nunc de se audire debet quod prius consuerat cum sine noxa se gerebat non arbitratus es igitur rursus eum reuersurum officio atque amicum tibi futurum quo modo quem sciam tantum facinus in me admisisse ut in reliquum tempus neque beneficio locum neque beniuolentiae spem relinqueret prolhyis hoc est cum id quod in aduersarii causa aut in iudicis opinione esse aut fore arbitramur contrarium nobis praeoccupamus dicere et cum ratione dissoluere demosthenis atqui ego illum iudices arbitror lycurgum laudatorem producturum scilicet qui sit testis eius pudori ac probitati sed ego lycurgum uobis praesentibus hoc unum interrogabo uelitne se similem esse illius factis et moribus quod si negarit satis factum uobis esse de ueritate nostra debebit lysiae hac oratione saepius apud me utebatur et orabat ut suarum aerumnarum misererer inopiae subuenirem quid multa commotus humanitus precibus deprecanti quod petebat dedi solus soli quo minus nota calamitas hominis esset sed ne inparatus uenisse uideatur iam se negabit accepisse et flens uobis supplicabit ut se a calumniatoribus eripiatis uos autem cum sic se agentem uideritis facitote ut et illius et mei memineritis orismos hoc fit cum definimus aliquam rem nostrae causae ad utilitatem neque tamen contra communem opinionem id est huius modi nam uirtutis labor uera uoluptatis exercitatio est sed  fieri solet hoc schema nonnumquam ratione supposita et tum denique magis illustratur ita ut fecit    diues auarus in uilla aedem deiecit fortunae crimen arguitur temeritate illius quae tam locupletis copias dederit ei qui odisset uti proswpopoiia hoc fit cum personas in rebus constituimus quae sine personis sunt aut eorum hominum qui fuerunt tamquam uiuorum et praesentium actionem sermonemue deformamus id est huius modi nam crudelitatis mater auaritiast pater furor haec facinori iuncta odium parit inde exitium nascitur hoc genere usi sunt poetae qui fabulas scripserunt in prologis nam humana figura produxerunt personas quae in ueritate artis et uoluntatis sunt non personae alterum genus est ita ut fecit hyperides cum de adulescente impudico diceret quid si tandem iudice natura hanc causam ageremus quae ita diuisit uirilem et muliebrem personam ut suum cuique opus atque officium distribueret et ego hunc ostenderem muliebri ritu esse suo corpore abusum nonne uehementissime admiraretur si quisquam non gratissimum munus arbitraretur uirum se natum sed deprauato naturae beneficio in mulierem conuertere properasse item charisii existimate quaeso rem publicam hic adesse et pro uestra libertate supplicem uobis accidere simul liberos uestros matres familias amplexam tenere parentes uestros aetate confectos ad se applicare redigere uos in memoriam qualem se a maioribus acceperitis obsecrare pro sacris ac delubris deorum immortalium pro parentum monumentis pro uobis ipsis et salute uestra haec si praesens agat ut dixi res publica quid animi estis habituri quaero  xarakthrismos quem ad modum pictor coloribus figuras describit sic orator hoc schemate aut uitia aut uirtutes eorum de quibus loquitur deformat lyconis quid in hoc arbitrer bonae spei reliquum residere qui omne uitae tempus una ac despicatissima consuetudine producit nam simul atque ex prioris diei nimia cibi ac uini satietate uix meridiano tempore plenus crapulaest experrectus primum oculis mero madidis humore obcaecatis uisco grauidis lucem constanter intueri non potest deinde confectis uiribus utpote cuius uenae non sanguine sed uino sunt repletae se ipse erigere non ualet tandem duobus innixus languidus qui cubando sit defatigatus tunicatus sine pallio soleatus praeligato palliolo frigus a capite defendens flexa ceruice summissis genibus colore exsangui protinus ex cubiculari lectulo excitatus in triclinium trahitur ibi praesto sunt quotidiani pauci eodem studio excitati conuiuae hic uero princeps paulum illud reliquum quod habet mentis ac sensus poculis extrudere ex ea festinat bibendo prouocat lacessit si sicut in proelio hostium quam plurimos superarit atque adflixerit amplissimam sibi uictoriam partam existimans interea procedit simul et illudendo tempus et potando oculi uinum lacrimantes caligant ebriosum ipsi uix ebrii cognoscunt alius sine causa iurgio proximum lacessit alius somno deditus ui cogitur uigilare alius rixari parat alium turbas uitantem ac domum reuerti cupientem retinet ianitor pulsat exire prohibet domini interdictum demonstrans interea alium contumeliose extra ianuam eiectum uacillantem puer sustentat ac ducit pallium per lutum trahentem nouissime solus in tri  clinio relictus non prius poculum ex manibus emittit quam somnus oppressit bibentem ac dissolutis artubus ipsum poculum suapte natura dormienti excidit braxulogia hoc fieri solet cum orator breuitate sententiae praecedit auditoris exspectationem lysiae quaeres a me quo iure obtinere possim quo iure mihi polyaenus reliquit praetor dedit possessionem leges me defendunt ad te non pertinent hi ueritatem sequantur item eiusdem sed uos aequum est uoluntatem dispicere nam consilio ualuit fortuna lapsus est homo fuit fatetur concedendum non omnia posse hominem hoc enim deorum est proprium sunoikeiwsis hoc schema docet diuersas res coniungere et communi opinioni cum ratione aduersari et habet magnam uim uel ex laude uitium uel ex uitio laudem exprimendi hyperidis nam hominis auari atque asoti unum atque idem uitium est uterque enim nescit uti atque utrique pecunia dedecori est quare merito utrique pari poena adficiuntur quos pariter non decet habere item lysiae quapropter prodigam in multos largitionem abstinentiae testimonium ne credideris multo enim confidentius hoc genus hominum furatur nam quo magis eget ad sumptum ambitionis audacius facit rapinam ut hinc ipsi ambitioni copia suppeditare possit item demosthenes cum ei quidam obiecisset matre scytha natum respondit non miraris igitur quod scytha matre et barbara natus tam bonus et clemens euaserit item eiusdem at ego hunc propterea malum esse existimo quia nimium se gerit seuerum namque ex hominibus humanitatem ac misericordiam tollere maximum signum malitiae uidetur ego contra deos precor ne umquam huius  modi ciuem habeamus qui ad supplicium sumendum in omnes partes sit inexorabilis aporia hoc schema efficitur cum quaerimus quid aut quem ad modum pro rei dignitate dicamus nec reperire nos ostendimus lysiae nec iam rationem inuenimus qua flecti posse speremus ita nos omnibus modis tentatos acerba ac nimia tua facultas adfligit item hegesiae non haec est ut uulgari uerbo appellatur calamitas quid igitur quod proprium nomen imponam nescio nisi illud unum tantam esse aerumnae magnitudinem ut omnem fortunae superbissimam crudelitatem ingens miseria superarit parasiwphsis hoc est cum aliquid nos reticere dicimus et tamen tacitum intellegitur et hoc utendum est cum aut notam rem esse auditoribus arbitramur aut suspicionem excitare maiorem reticendo possumus lycurgi in praesentia iudices iniussu populi quae improbissime gesserit reticebo de falsis eius literis quas ad senatum miserit nihil dicam quae illi saepe interminati sitis omittam nam et haec uobis nota sunt et quae nouissime multo indigniora commisit quam primum cognoscenda hyperidis cogis me iniuriae tuae causam proferre nihil agis non dicam sed ipsum tempus eam patefaciet paromoion hoc schema et homoeoteleuton et homoeoptoton fere non multum inter se distant tamen quid intersit et ex unius cuiusque supposita sententia cognoscere poteris et multo diligentius ex graeco gorgiae libro ubi pluribus unius cuiusque ratio redditur sed hoc paromoeon uerborum efficit similitudinem ita uti hoc est nam disputandi aut suadendi est aliud idoneum tempus cum quidem aduersarius armatus praesto est resistendum est huic non uerbis sed armis omoioptwton hoc in duobus uerbis eundem habet casum aut eandem nouissimam syllabam id est huius modi in rebus aduersis cui praesto est consilium non potest deesse auxilium item  sosicratis nam qui secundis rebus libenter adsentantur idem simul ac se fortuna contristauerit primi insidiantur omoioteleuton hoc minus euidens est quam superius et minorem affert auribus iucunditatem nam neque tam paria duo uerba sunt neque eundem habent casum et sonum uocis quam graeci prosodiam appellant id est huius modi nam res publica nostra ad hunc statum gloriae peruenit non multitudine hominum sed seueritate legum isokwlon hoc aut duabus aut pluribus sententiis breuibus et inter se paribus exigitur ita uti hoc est nequaquam mihi diues est quamuis multa possideat qui neque finem habet cupiendi neque modum statuit utendi nam et multum desiderare egentis est signum et nihil parcere egestatis est initium item seorsum est beneficium dare libenter iniuriam facere nolle nam dando beneficium extemplo beniuolentiam adiungimus non faciendo iniuriam dumtaxat odium uitamus antiqeton hoc pluribus modis fieri solet et habet in omni genere orationis summam utilitatem quare separatim demonstrandum est de uno quoque genere eius unum est cum contrariae res inter se conferuntur charisii alter eorum erat in dando benignus alter erat in accipiendo astutus hunc omnes conquirebant    ne ab eo uiderentur huius enim pudor erat omnibus iucundus illius autem impudentia ipsi suauis ceteris amara hoc idem fieri potest in una persona ita uti fecit dinarchus cum ipse de se diceret olim in adulescentia sedulo omnem gloriam sectabar at nunc in senectute summum me ambitionum inuasit odium tunc facile multis opitulabar nunc iam me ipsum tueri uix possum tunc mihi beatissimus uidebar si quam plurimis benigne fecissem nunc contra uereor ne quid mihi desit ad necessarium aetatis meae cultum tunc ego ipse pro re publica fortiter arma capiebam nunc praeterquam laudare eos qui rem publicam armati defendunt nihil ualeo est autem aliud  genus huius quod in eadem sententia priori uerbo contrarium quod est infert et coniungi solet isidori non ille stultitia aut furore impulsus tam graues labores frustra subibat sed ex acerbitate laboris iucundos uoluptatis fructus sibi parabat aliud est item quod superiori infertur sed consequenter ita uti fecit demetrius phalereus nobis primis dii immortales fruges dederunt nos quod soli accepimus per omnes terras distribuimus nobis maiores nostri rem publicam liberam reliquerunt nos etiam socios nostros de seruitute eripuimus itaque et amplissimus nobis honos ab omnibus habetur et propter huius honoris dignitatem superbiae nostrae nemo uestigium experitur epitroph hoc fieri solet cum alicui rei uehementer confidimus et de nostro iure iudicibus largimur ut quem ad modum uideatur illis constituant atque eo pareamus hyperidis sed ego iam iudices summum ac legitimum quod exposui meae causae ius omitto uobis quod aequissimum uideatur ut constituatis permitto non enim uereor quin etiam si sit nouum uobis instituendum libenter id quod postulo propter utilitatem communis consuetudinis sequamini parrhsia fere contrarium est hoc superiori nam in hoc uehementer cum iudice agendum est et uitium aut erratum eius audacter coram eo reprehendendum sed diligenter hoc utendum et raro ac simulandum est inuitos necessario dicere ne magis confidentia quam dolore excitati uideamur atque ita non fides sed odium iudicum consequatur demosthenis sed ego liberam uocem ueritatis apud uos omittam non inquam nec reticebo quod salus communis dici flagi  tat uestra opera athenienses in tanto res publica periculo est uos enim defendere defecistis temere omnibus credendo et quorum ignauissima sunt consilia eorum sententias utilissimas existimando item lycurgi sed uos iudices uos haec facere debetis nam cum in sententiis ferundis nocentibus remisse parcitis uos inpiorum studium ad peccandum excitatis aitiologia hoc schema efficitur ratione breui et sententiosa ita ut quod dubium est uisum ad certam fidem adduci uideatur isocratis quod uobis athenienses in suadendo adsentiuntur uos fallere possunt nam dictum ad uoluntatem auditoris obscurat quaestionem utilitatis sed ab iis qui suadent quod uobis iniucundum est decipi non potestis non enim sententias uestras ualent commutare nisi uobis euidens bonum sui consilii patefecerint item eiusdem etsi acerbum uobis quod dicturus sum uidebitur tamen aequo animo audiendum est nam fere uerum consilium quod initio auditu graue est in posterum cognita utilitate fit iucundum tacis hoc fit cum una quaeque res nouissimorum uerborum sententia clare distinguitur stratoclis nam uehementer eorum uitiis inuehi non licebat reticere omnino non expediebat suspiciose loqui potissimum placebat dinarchi itaque ut familiares uidebantur hos necessitudine opitulandi adstrinxit hosque ignotos iusta beniuolentiae causa inlexit  