historiae alexandri magni liber iii inter haec alexander ad conducendum ex peloponneso militem cleandro cum pecunia misso lyciae pamphyliaeque rebus compositis ad urbem celaenas exercitum admouit  media illa tempestate moenia interfluebat marsyas amnis fabulosis graecorum carminibus inclitus  fons eius ex summo montis cacumine excurrens in subiectam petram magno strepitu aquarum cadit inde diffusus circumiectos rigat campos liquidus et suas dumtaxat undas trahens  itaque color eius placido mari similis locum poetarum mendacio fecit quippe traditum est nymphas amore amnis retentas in illa rupe considere  ceterum quamdiu intra muros fluit nomen suum retinet at cum extra munimenta se euoluit maiore ui ac mole agentem undas lycum appellant  alexander quidem urbem destitutam ab suis intrat arcem uero in quam confugerant oppugnare adortus caduceatorem praemisit qui denuntiaret ni dederent ipsos ultima esse passuros  illi caduceatorem in turrem et situ et opere multum editam perductum quanta esset altitudo intueri iubent ac nuntiare alexandro non eadem ipsum et incolas aestimatione munimenta metiri se sciret inexpugnabiles  esse ad ultimum pro fide morituros  ceterum ut circumsederi arcem et omnia sibi in dies artiora esse uiderunt sexaginta dierum indutias pacti ut nisi intra eos auxilium dareus ipse misisset dederent urbem postquam nihil inde praesidii mittebatur ad praestitutam diem permisere se regi superueniunt deinde legati atheniensium petentes ut capti apud granicum amnem redderentur sibi ille non hos modo sed etiam ceteros graecos restitui suis iussurum respondit finito persico bello  ceterum dareo imminens quem nondum euphraten superasse cognouerat undique omnes copias contrahit totis uiribus tanti belli discrimen aditurus phrygia erat per quam ducebatur exercitus pluribus uicis quam urbibus frequens tunc habebat nobilem quondam midae regiam  gordium nomen est urbi quam sangarius amnis praeterfluit pari interuallo pontico et cilicio mari distantem  inter haec maria angustissimum asiae spatium esse comperimus utroque in artas fauces compellente terram quae quia continenti adhaeret sed magna ex parte cingitur fluctibus speciem insulae praebet ac nisi tenue discrimen obiceret quae nunc diuidit maria committeret  alexander urbe in dicionem suam redacta iouis templum intrat uehiculum quo gordium midae patrem uectum esse constabat aspexit cultu haud sane a uilioribus uulgatisque usu abhorrens  notabile erat iugum adstrictum compluribus nodis in semetipsos im  plicatis et celantibus nexus  incolis deinde adfirmantibus editam esse oraculo sortem asiae potiturum qui inexplicabile uinculum soluisset cupido incessit animo sortis eius explendae circa regem erat et phrygum turba et macedonum illa expectatione suspensa haec sollicita ex temeraria regis fiducia quippe serie uinculorum ita adstricta ut unde nexus inciperet quoue se conderet nec ratione nec uisu perspici posset soluere adgressus iniecerat curam ei ne in omen uerteretur inritum inceptum  ille nequaquam diu luctatus cum latentibus nodis nihil inquit interest quomodo soluantur gladioque ruptis omnibus loris oraculi sortem uel elusit uel impleuit cum deinde dareum ubicumque esset occupare statuisset ut a tergo tuta relinqueret amphoterum classi ad oram hellesponti copiis autem praefecit hegelochum lesbum et chium coumque praesidiis hostium liberaturos  his talenta ad belli usum quingenta attributa ad antipatrum et eos qui graecas urbes tuebantur dc missa ex foedere naues sociis imperatae quae hellesponto praesiderent  nondum enim memnonem uita excessisse cognouerat in quem omnes intenderat curas satis gnarus cuncta in expedito fore si nihil ab eo moueretur iamque ad urbem ancyram uentum erat ubi numero copiarum inito paphlagoniam intrat huic iuncti erant heneti unde quidam uenetos trahere originem credunt  omnis haec regio paruit regi datisque obsidibus tributum  quod ne persis quidem tulissent pendere ne cogerentur impetrauerunt  calas huic regioni praepositus est ipse adsumptis qui ex macedonia nuper aduenerant cappadociam petiit at dareus nuntiata memnonis morte haud secus quam par erat motus omissa omni alia spe statuit ipse decernere quippe quae per duces suos acta erant cuncta damnabat ratus pluribus curam omnibus afuisse fortunam  igitur castris ad babyloniam positis quo maiore animo capesserent bellum uniuersas uires in conspectum dedit et circumdato uallo quod decem milium armatorum multitudinem caperet xerxis exemplo numerum copiarum iniit orto sole ad noctem agmina sicut discripta erant intrauere uallum inde emissa occupauerant mesopotamiae campos equitum peditumque propemodum innumerabilis turba maiorem quam pro numero speciem ferens  persarum erant centum milia in quis eques xxx implebat medi decem milia equitum quinquaginta peditum habebant  barcanorum equitum duo milia fuere armati bipennibus leuibusque scutis maxime cetrae speciem reddentibus peditum decem milia equitum pari armatu sequebantur  armenii quadraginta milia miserant peditum additis septem milibus equitum hyrcani egregii ut inter illas gentes equites sex milia expleuerant additis equitibus mille tapuris derbices quadraginta peditum milia armauerant pluribus aere aut ferro praefixae hastae quidam lignum igne durauerant hos quoque duo milia equitum ex eadem gente comitata  sunt  a caspio mari octo milium pedester exercitus uenerat ducenti equites cum iis erant ignobiles aliae gentes duo milia peditum equitum duplicem parauerant numerum  his copiis triginta milia graecorum mercede conducta egregiae iuuentutis adiecta nam bactrianos et sogdianos et indos ceterosque rubri maris accolas ignota etiam ipsi gentium nomina festinatio prohibebat acciri  nec quicquam illi minus quam multitudo militum defuit cuius tum uniuersae aspectu admodum laetus purpuratis solita uanitate spem eius inflantibus conuersus ad charidemum atheniensem belli peritum et ob exilium infestum alexandroquippe athenis iubente eo fuerat expulsuspercontari coepit satisne ei uideretur instructus ad obterendum hostem  at ille et suae sortis et regiae superbiae oblitus uerum inquit et tu forsitan audire nolis et ego nisi nunc dixero alias nequiquam confitebor  hic tanti apparatus exercitus haec tot gentium et totius orientis excita sedibus suis moles finitimis potest esse terribilis nitet purpura auroque fulget armis et opulentia quantam qui oculis non subiecere animis concipere non possunt  sed macedonum acies torua sane et inculta clipeis hastisque immobiles cuneos et conferta robora uirorum tegit ipsi phalangem uocant peditum stabile agmen uir uiro armis arma conserta sunt ad nutum monentis intenti sequi signa ordines seruare didicerunt  quod imperatur omnes exaudiunt obsistere circumire discurrere in  cornu mutare pugnam non duces magis quam milites callent  ac ne auri argentique studio teneri putes adhuc illa disciplina paupertate magistra stetit fatigatis humus cubile est cibus quem occupant satiat tempora somni artiora quam noctis sunt  iam thessali equites et acarnanes aetolique inuicta bello manus fundis credo et hastis igne duratis repellentur pari robore opus est in illa terra quae hos genuit auxilia quaerenda sunt argentum istud atque aurum ad conducendum militem mitte erat dareo mite ac tractabile ingenium nisi etiam naturam plerumque fortuna corrumperet itaque ueritatis impatiens hospitem ac supplicem tunc cum maxime utilia suadentem abstrahi iussit ad capitale supplicium  ille ne tum quidem libertatis oblitus habeo inquit paratum mortis meae ultorem expetet poenas consilii mei spreti is ipse contra quem tibi suasi tu quidem licentia regni tam subito mutatus documentum eris posteris homines cum se permisere fortunae etiam naturam dediscere haec uociferantem quibus imperatum erat iugulant sera deinde paenitentia subiit regem ac uera dixisse confessus sepeliri eum iussit thymodes erat mentoris filius impiger iuuenis cui praeceptum est a rege ut omnes peregrinos milites in quis plurimum habebat spei a pharnabazo acciperet opera eorum usu  rus in bello ipsi pharnabazo tradit imperium quod antea memnoni dederat anxium de instantibus curis agitabant etiam per somnum species imminentium rerum siue illas aegritudo siue diuinatio animi praesagientis accersit  castra alexandri magno ignis fulgore conlucere ei uisa sunt et paulo post alexander adduci ad ipsum in eo uestis habitu quo ipse quondam fuisset equo deinde per babyloniam uectus subito cum ipso equo oculis esse subductus  ad haec uates uaria interpretatione curam distrinxerant alii laetum id regi somnium esse dicebant quod castra hostium arsissent quod alexandrum deposita regia ueste in persico et uulgari habitu perductum esse uidisset  quidam contra augurabantur quippe inlustria macedonum castra uisa fulgorem alexandro portendere quod uestem persicam habuisset haud ambigue regnum asiae occupaturum denuntiare quoniam in eodem habitu dareus fuisset cum appellatus est rex  uetera quoque omina ut fere fit sollicitudo reuocauerat recensebant enim dareum in principio imperii uaginam acinacis persicam iussisse mutari in eam formam qua graeci uterentur protinusque chaldaeos interpretatos imperium persarum ad eos transiturum quorum arma esset imitatus  ceterum ipse et uatum responso quod edebatur in uulgus et specie quae per somnum oblata erat admodum laetus castra ad euphraten moueri iubet patrio more persarum traditum est orto sole demum procedere die iam inlustri signum e tabernaculo regis bucina dabatur super taber  naculum unde ab omnibus conspici posset imago solis crystallo inclusa fulgebat  ordo autem agminis erat talis ignis quem ipsi sacrum et aeternum uocabant argenteis altaribus praeferebatur magi proximi patrium carmen canebant  magos trecenti et sexaginta quinque iuuenes sequebantur puniceis amiculis uelati diebus totius anni pares numero quippe persis quoque in totidem dies discriptus est annus currum deinde ioui sacratum albentes uehebant equi hos eximiae magnitudinis equus quem solis appellabant sequebatur aureae uirgae et albae uestes regentes equos adornabant  haud procul erant uehicula decem multo auro argentoque caelata sequebatur haec equitatus duodecim gentium uariis armis et moribus  proximi ibant quos persae immortales uocant ad decem milia cultus opulentiae barbarae non alios magis honestabat illi aureos torques illi uestem auro distinctam habebant manicatasque tunicas gemmis etiam adornatas exiguo interuallo quos cognatos regis appellant decem et quinque milia hominum haec uero turba muliebriter propemodum culta luxu magis quam decoris armis conspicua erat  doryphoroe uocabantur proximum his agmen soliti uestem excipere regalem hi currum regis anteibant quo ipse eminens uehebatur  utrumque currus latus deorum simulacra ex auro argentoque expressa decorabant distinguebant internitentes gemmae iugum ex quo eminebant duo aurea simulacra cubitalia quorum alterum nini alterum beli inter haec aquilam auream pinnas extendenti similem sacrauerant  cultus regis inter omnia luxuria notabatur purpureae tunicae medium album intextum erat pallam auro distinctam aurei accipitres uelut ros  tris inter se concurrerent adornabant  et zona aurea muliebriter cinctus acinacem suspenderat cui ex gemma uagina erat  cidarim persae uocabant regium capitis insigne hoc caerulea fascia albo distincta circumibat  currum decem milia hastatorum sequebantur hastas argento exornatas spicula auro praefixa gestabant dextra laeuaque regem ducenti ferme nobilissimi propinquorum comitabantur horum agmen claudebatur triginta milibus peditum quos equi regis cccc sequebantur  interuallo deinde unius stadii matrem darei sisigambim currus uehebat et in alio erat coniunx turba feminarum reginas comitantium equis uectabatur quindecim deinde quas armamaxas appellabant sequebantur in his erant liberi regis et quae educabant eos spadonumque grex haud sane illis gentibus uilis  tum regiae paelices trecentae et sexaginta uehebantur et ipsae regali cultu ornatuque post quas pecuniam regis sexcenti muli et trecenti cameli uehebant praesidio sagittariorum prosequente  propinquorum amicorumque coniuges huic agmini proximae lixarumque et calonum greges uehebantur ultimi erant cum suis quisque ducibus qui cogerent agmen leuiter armati contra si quis aciem macedonum intueretur dispar facies erat equis uirisque non auro non discolori ueste sed ferro atque aere fulgentibus  agmen et stare paratum et sequi nec turba nec sarcinis praegraue intentum ad ducis non signum modo sed etiam nutum et castris locus et exercitui commeatus suppetebant  ergo alexandro in acie miles non defuit dareus tantae multitudinis rex loci in quo pugnauit  angustiis redactus est ad paucitatem quam in hoste contempserat interea alexander abistamene cappadociae praeposito ciliciam petens cum omnibus copiis in regionem quae castra cyri appellatur peruenerat statiua illic habuerat cyrus cum aduersus croesum in lydiam duceret  aberat ea regio quinquaginta stadia ab aditu quo ciliciam intramus pylas incolae dicunt artissimas fauces munimenta quae manu ponimus naturali situ imitante  igitur arsames qui ciliciae praeerat reputans quid initio belli memno suasisset quondam salubre consilium sero exequi statuit igni ferroque ciliciam uastat ut hosti solitudinem faciat quicquid usui potest esse corrumpit sterile ac nudum solum quod tueri nequibat relicturus  sed longe utilius fuit angustias aditus qui ciliciam aperit ualido occupare praesidio iugumque opportune itineri imminens obtinere unde inultus subeuntem hostem aut prohibere aut opprimere potuisset nunc paucis qui callibus praesiderent relictis retro ipse concessit populator terrae quam a populationibus uindicare debebat ergo qui relicti erant proditos se rati ne conspectum quidem hostis sustinere ualuerunt cum uel pauciores locum obtinere potuissent  namque perpetuo iugo montis asperi ac praerupti cilicia includitur quod cum a mari adsurgat uelut sinu quodam flexuque curuatum rursus altero cornu in diuersum litus excurrit  per hoc dorsum qua maxime introrsus mari cedit asperi tres aditus et perangusti sunt quorum uno cilicia intranda  est  campestris eadem qua uergit ad mare planitiem eius crebris distinguentibus riuis pyramus et cydnus incliti amnes fluunt cydnus non spatio aquarum sed liquore memorabilis quippe leni tractu e fontibus labens puro solo excipitur nec torrentes incurrunt qui placide manantis alueum turbent  itaque incorruptus idemque frigidissimus quippe multa riparum amoenitate inumbratus ubique fontibus suis similis in mare euadit  multa in ea regione monumenta uulgata carminibus uetustas exederat monstrabantur urbium sedes lyrnesi et thebes typhonis quoque specus et corycium nemus ubi crocum gignitur ceteraque in quibus nihil praeter famam durauerat alexander fauces iugi quae pylae appellantur intrauit contemplatus locorum situm non alias magis dicitur admiratus esse felicitatem suam obrui potuisse uel saxis confitebatur si fuissent qui in subeuntes propellerent  iter uix quaternos capiebat armatos dorsum montis imminebat uiae non angustae modo sed plerumque praeruptae crebris oberrantibus riuis qui ex radicibus montium manant  thracas tamen leuiter armatos praecedere iusserat scrutarique calles ne occultus hostis in subeuntes erumperet sagittariorum quoque manus occupauerat iugum intentos arcus habebant moniti non iter ipsos inire sed proelium  hoc modo agmen peruenit ad urbem tarson cui tum maxime persae subiciebant ignem ne opulentum oppi  dum hostis inuaderet  at ille parmenione ad inhibendum incendium cum expedita manu praemisso postquam barbaros aduentu suorum fugatos esse cognouit urbem a se conseruatam intrat mediam cydnus amnis de quo paulo ante dictum est interfluit et tunc aestas erat cuius calor non aliam magis quam ciliciae oram uapore solis accendit et diei feruidissimum tempus exceperat  puluere simul ac sudore perfusum regem inuitauit liquor fluminis ut calidum adhuc corpus ablueret itaque ueste deposita in conspectu agminisdecorum quoque futurum ratus si ostendisset suis leui et parabili cultu corporis se esse contentumdescendit in flumen  uixque ingressi subito horrore artus rigere coeperunt pallor deinde suffusus est et totum propemodum corpus uitalis calor liquit  expiranti similem ministri manu excipiunt nec satis compotem mentis in tabernaculum deferunt ingens sollicitudo et paene iam luctus in castris erat  flentes querebantur in tanto impetu cursuque rerum omnis aetatis ac memoriae clarissimum regem non in acie saltem non ab hoste deiectum sed abluentem aqua corpus ereptum esse et extinctum  instare dareum uictorem antequam uidisset hostem sibi easdem terras quas uictoria peragrassent repetendas omnia aut ipsos aut hostes populatos per uastas solitudines etiam si nemo insequi uelit euntes fame atque inopia debellari posse  quem signum daturum fugientibus quem ausurum alexandro  succedere iam ut ad hellespontum fuga penetrarent classem qua transeant quem praeparaturum  rursus in ipsum regem misericordia uersa illum florem iuuentae illam uim animi eundem regem et commilitonem diuelli a se et abrumpi immemores sui querebantur  inter haec liberius meare spiritus coeperat adleuabatque rex oculos et paulatim redeunte animo circumstantes amicos agnouerat laxataque uis morbi ob hoc solum uidebatur quia magnitudinem mali sentiebat  animi autem aegritudo corpus urgebat quippe dareum quinto die in cilicia fore nuntiabatur uinctum ergo se tradi et tantam uictoriam eripi sibi ex manibus obscuraque et ignobili morte in tabernaculo extingui se querebatur  admissisque amicis pariter ac medicis in quo me inquit articulo rerum mearum fortuna deprehenderit cernitis strepitum hostilium armorum exaudire mihi uideor et qui ultro intuli bellum iam prouocor  dareus ergo cum tam superbas litteras scriberet fortunam meam in consilio habuit sed nequiquam si mihi arbitrio meo curari licet  lenta remedia et segnes medicos non expectant tempora mea uel mori strenue quam tarde conualescere mihi melius est proinde si quid opis si quid artis in medicis est sciant me non tam mortis quam belli remedium quaerere  ingentem omnibus incusserat curam tam praeceps temeritas eius ergo pro se quisque precari coe  pere ne festinatione periculum augeret sed esset in potestate medentium  inexperta remedia haud iniuria ipsis esse suspecta cum ad perniciem eius etiam a latere ipsius pecunia sollicitaret hostis  quippe dareus mille talenta interfectori alexandri daturum se pronuntiari iusserat itaque ne ausurum quidem quemquam arbitrabantur experiri remedium quod propter nouitatem posset esse suspectum erat inter nobiles medicos ex macedonia regem secutus philippus natione acarnan fidus admodum regi puero comes et custos salutis datus non ut regem modo sed etiam ut alumnum eximia caritate diligebat  is non praeceps se sed strenuum remedium adferre tantamque uim morbi potione medicata leuaturum esse promisit nulli promissum eius placebat praeter ipsum cuius periculo pollicebatur omnia quippe facilius quam moram perpeti poterat arma et acies in oculis erant et uictoriam in eo positam esse arbitrabatur si tantum ante signa stare potuisset id ipsum quod post diem tertium medicamentum sumpturus esset ita enim medicus praedixerataegre ferens inter haec a parmenione fidissimo purpuratorum litteras accipit quibus ei denuntiabat ne salutem suam philippo committeret mille talentis a dareo et spe nuptiarum sororis eius esse corruptum  ingentem animo sollicitudinem litterae incusserant et quicquid in utramque partem aut metus aut spes subiecerat secreta aestimatione pensabat  bibere perseuerem ut si  uenenum datum fuerit ne immerito quidem quicquid acciderit euenisse uideatur damnem medici fidem in tabernaculo ergo me opprimi patiar at satius est alieno me mori scelere quam metu nostro  diu animo in diuersa uersato nulli quid scriptum esset enuntiat epistulamque sigillo anuli sui impresso puluino cui incubabat subiecit  inter has cogitationes biduo absumpto inluxit a medico destinatus dies et ille cum poculo in quo medicamentum diluerat intrauit  quo uiso alexander leuato corpore in cubili epistulam a parmenione missam sinistra manu tenens accipit poculum et haurit interritus tum epistulam legere philippum iubet nec a uultu legentis mouit oculos ratus aliquas conscientiae notas in ipso ore posse deprendere  ille epistula perlecta plus indignationis quam pauoris ostendit proiectisque amiculo et litteris ante lectum rex inquit semper quidem spiritus meus ex te pependit sed nunc uere arbitror sacro et uenerabili ore trahitur tuo  crimen parricidii quod mihi obiectum est tua salus diluet seruatus a me uitam mihi dederis oro quaesoque omisso metu patere medicamentum concipi uenis laxa paulisper animum quem intempestiua sollicitudine amici sane fideles sed moleste seduli turbant non securum modo haec uox sed etiam laetum regem ac plenum bonae spei fecit  itaque si di inquit philippe tibi permisissent quo maxime modo uelles animum experiri meum alio profecto uoluisses sed certiore quam expertus  es ne optasses quidem  hac epistula accepta tamen quod dilueras bibi et nunc crede me non minus pro tua fide quam pro mea salute esse sollicitum haec elocutus dextram philippo offert  ceterum tanta uis medicamenti fuit ut quae secuta sunt criminationem parmenionis adiuuerint interclusus spiritus arte meabat nec philippus quicquam inexpertum omisit ille fomenta corpori admouit ille torpentem nunc cibi nunc uini odore excitauit atque ut primum mentis compotem esse sensit modo matris sororumque modo tantae uictoriae adpropinquantis admonere non destitit ut uero medicamentum se diffudit in uenas et sensim toto corpore salubritas percipi potuit primum animus uigorem suum deinde corpus quoque expectatione maturius recuperauit quippe post tertium diem quam in hoc statu fuerat in conspectum militum uenit  nec auidius ipsum regem quam philippum intuebatur exercitus pro se quisque dextram eius amplexi grates habebant uelut praesenti deo namque haud facile dictu est praeter ingenitam illi genti erga reges suos uenerationem quantum huius utique regis uel admirationi dediti ei fuerint uel caritate flagrauerint  iam primum nihil sine diuina ope adgredi uidebatur nam cum praesto esset ubique fortuna et temeritas in gloriam cesserat  aetas quoque uix tantis matura rebus sed abunde sufficiens omnia eius opera honestabat et quae leuiora haberi solent plerumque militari gratiora uulgo sunt exercitatio corporis inter ipsos cultus habitusque paulum a priuato abhorrens militaris uigor  quis ille uel ingenii dotibus uel animi artibus ut pariter carus ac uenerandus esset effecerat at dareus nuntio de aduersa ualetudine eius accepto celeritate quantam capere tam graue agmen poterat ad euphraten contendit iunctoque eo pontibus quinque tamen diebus traiecit exercitum ciliciam occupare festinans iam alexander uiribus corporis receptis ad urbem solos peruenerat cuius potitus ducentis talentis multae nomine exactis arci praesidium militum imposuit  uota deinde pro salute suscepta per ludum atque otium reddens ostendit quanta fiducia barbaros sperneret quippe aesculapio et mineruae ludos celebrauit  spectanti nuntius laetus adfertur halicarnaso persas acie a suis esse superatos myndios quoque et caunios et pleraque tractus eius suae facta dicionis  igitur edito spectaculo ludicro castrisque motis et pyramo amne ponte iuncto ad urbem mallum peruenit inde alteris castris ad oppidum castabulum  ibi parmenio regi occurrit praemiserat ad explorandum iter saltus per quem ad urbem isson nomine penetrandum erat  atque ille angustiis eius occupatis et praesidio modico relicto isson quoque desertam a barbaris ceperat inde progressus deturbatis qui interiora montium obsidebant praesidiis cuncta firmauit occupatoque itinere sicut paulo ante dictum est idem et auctor et nuntius uenit isson deinde rex copias admouit ubi consilio habito utrumne ultra progrediendum foret an  ibi opperiundi essent noui milites quos ex macedonia aduentare constabat parmenio non alium locum proelio aptiorem esse censebat quippe illic utriusque regis copias numero futuras pares cum angustiae multitudinem non caperent planitiem ipsis camposque esse uitandos ubi circumiri ubi ancipiti acie opprimi possent timere ne non uirtute hostium sed lassitudine sua uincerentur persas recentes subinde successuros si laxius stare potuissent facile ratio tam salubris consilii accepta est itaque inter angustias saltus hostem opperiri statuit erat in exercitu regis sisenes perses quondam a praetore aegypti missus ad philippum donisque et omni honore cultus exilium patria sede mutauerat secutus deinde in asiam alexandrum inter fideles socios habebatur  huic epistulam cretensis miles obsignatam anulo cuius signum haud sane notum erat tradidit nabarzanes praetor darei miserat eam hortabaturque sisenem ut dignum aliquid nobilitate atque moribus suis ederet magno id ei apud regem honori fore  has litteras sisenes utpote innoxius ad alexandrum saepe deferre temptauit sed cum tot curis apparatuque belli regem uideret urgeri aptius subinde tempus expectans suspicionem initi scelesti consilii praebuit  namque epistula priusquam ei redderetur in manus alexandri peruenerat lectamque eam et ignoti anuli sigillo impresso siseni dari iusserat ad aestimandam fidem barbari  qui quia per complures dies non adierat regem sce  lesto consilio eam uisus est suppressisse et in agmine a cretensibus haud dubie iussu regis occisus iamque graeci milites quos thymodes a pharnabazo acceperat praecipua spes et propemodum unica ad dareum peruenerant hi magnopere suadebant ut retro abiret spatiososque mesopotamiae campos repeteret si id consilium damnaret at ille diuideret saltem innumerabiles copias neu sub unum fortunae ictum totas uires regni cadere pateretur  minus hoc regi quam purpuratis eius displicebat ancipitem fidem et mercede uenalem proditioni imminere et diuidi non ob aliud copias uelle quam ut ipsi in diuersa digressi si quid commissum esset traderent alexandro  nihil tutius fore quam circumdatos eos exercitu toto obrui telis documentum non inultae perfidiae futuros  at dareus ut erat sanctus ac mitis se uero tantum facinus negat esse facturum ut suam secutos fidem suos milites iubeat trucidari quem deinde amplius nationum exterarum salutem suam crediturum sibi si tot militum sanguine imbuisset manus  neminem stolidum consilium capite luere debere defuturos enim qui suaderent si suasisse periculosum esset denique ipsos cotidie ad se aduocari in consilium uariasque sententias dicere nec tamen melioris fidei haberi qui prudentius suaserit  itaque graecis nuntiari iubet ipsum quidem beneuolentiae illorum gratias agere ceterum si retro ire pergat haud dubie regnum hostibus traditurum fama bella  stare et eum qui recedat fugere credi  trahendi uero belli uix ullam esse rationem tantae enim multitudini utique cum iam hiems instaret in regione uasta et inuicem a suis atque hoste uexata non suffectura alimenta  ne diuidi quidem copias posse seruato more maiorum qui uniuersas uires discrimini bellorum semper obtulerint  et hercule terribilem antea regem et absentia sua ad uanam fiduciam elatum postquam aduentare se senserit cautum pro temerario factum delituisse inter angustias saltus ritu ignobilium ferarum quae strepitu praetereuntium audito siluarum latebris se occulerent iam etiam ualetudinis simulatione frustrari suos milites sed non amplius ipsum esse passurum detrectare certamen in illo specu in quem pauidi recessissent oppressurum esse cunctantes haec magnificentius iactata quam uerius ceterum pecunia omni rerumque pretiosissimis damascum syriae cum modico praesidio militum missis reliquas copias in ciliciam duxit insequentibus more patrio agmen coniuge ac matre uirgines quoque cum paruo filio comitabantur patrem forte eadem nocte et alexander ad fauces quibus syria aditur et dareus ad eum locum quem amanicas pylas uocant peruenit  nec dubitauere persae quin isso relicta quam ceperant macedones fugerent nam etiam saucii quidam et inualidi qui agmen non poterant persequi excepti erant  quos omnis instinctu purpuratorum barbara feritate saeuientium  praecisis adustisque manibus circumduci ut copias suas noscerent satisque omnibus spectatis nuntiare quae uidissent regi suo iussit  motis ergo castris superat pinarum amnem in tergis ut credebat fugientium haesurus at illi quorum amputauerat manus ad castra macedonum penetrant dareum quanto maximo cursu posset sequi nuntiantes  uix fides habebatur itaque speculatores in maritimas regiones praemissos explorare iubet ipse adesset an praefectorum aliquis speciem praebuisset uniuersi uenientis exercitus  sed cum speculatores reuerterentur procul ingens multitudo conspecta est ignes deinde totis campis conlucere coeperunt omniaque uelut continenti incendio ardere uisa cum incondita multitudo maxime propter iumenta laxius tenderet  itaque eo ipso loco metari suos castra iusserat laetusquod omni expetierat uotoin illis potissimum angustiis decernendum fore ceterum ut solet fieri cum ultimi discriminis tempus aduentat in sollicitudinem uersa fiducia est illam ipsam fortunam qua adspirante res tam prospere gesserat uerebatur nec iniuria ex iis quae tribuisset sibi quam mutabilis esset reputabat unam superesse noctem quae tanti discriminis moraretur euentum rursus occurrebat maiora periculis praemia et sicut dubium esset an uinceret ita illud utique certum esse honeste et cum magna laude moriturum  itaque corpora milites curare iussit ac deinde tertia uigilia instructos et armatos esse ipse in iugum editi montis escendit multisque conlucentibus facibus patrio more sacrifi  cium dis praesidibus loci fecit  iamque tertium sicut praeceptum erat signum tuba miles acceperat itineri simul paratus ac proelio strenueque iussi procedere oriente luce peruenerunt ad angustias quas occupare decreuerant  dareum xxx inde stadia abesse praemissi indicabant tunc consistere agmen iubet armisque ipse sumptis aciem ordinat dareo aduentum hostium pauidi agrestes nuntiauerunt uix credenti occurrere etiam quos ut fugientes sequebatur  ergo non mediocris omnium animos formido occupauitquippe itineri quam proelio aptiores erantraptimque arma capiebant sed ipsa festinatio discurrentium suosque ad arma uocantium maiorem metum incussit  alii in iugum montis euaserant ut hostium agmen inde prospicerent equos plerique frenabant discors exercitus nec ad unum intentus imperium uario tumultu cuncta turbauerat  dareus initio iugum montis cum parte copiarum occupare statuit et a fronte et a tergo circumiturus hostem a mari quoque quo dextrum eius cornu tegebatur alios obiecturus ut undique urgeret  praeter haec uiginti milia praemissa cum sagittariorum manu pinarum amnem qui duo agmina interfluebat transire et obicere sese macedonum copiis iusserat si id praestare non possent retrocedere in montes et occulte circumire ultimos hostium  ceterum destinata salubriter omni ratione potentior fortuna discussit  quippe alii prae metu imperium  exequi non audebant alii frustra exequebantur quia ubi partes labant summa turbatur acies autem hoc modo stetit nabarzanes equitatu dextrum cornu tuebatur additis funditorum sagittariorumque uiginti fere milibus  in eodem thymodes erat graecis peditibus mercede conductis triginta milibus praepositus hoc erat haud dubie robur exercitus par macedonicae phalangi acies  in laeuo cornu aristomedes thessalus xx milia barbarorum peditum habebat in subsidiis pugnacissimas locauerat gentes  ipsum regem in eodem cornu dimicaturum tria milia delectorum equitum adsueta corporis custodia et pedestris acies quadraginta milia sequebantur  hyrcani deinde medique equites his proximi ceterarum gentium ultra eos dextra laeuaque dispositi hoc agmen sicut dictum est instructum ui milia iaculatorum funditorumque antecedebant  quicquid in illis angustiis adiri poterat impleuerant copiae cornuaque hinc ab iugo illinc a mari stabant uxorem matremque regis et alium feminarum gregem in medium agmen acceperant alexander phalangem qua nihil apud macedonas ualidius erat in fronte constituit dextrum cornu nicanor parmenionis filius tuebatur huic proximi stabant coenos et perdiccas et meleager et ptolomaeus et amyntas sui quisque agminis duces  in laeuo quod ad mare pertinebat craterus et parmenio erant sed craterus parmenioni parere iussus equites ab utroque cornu locati dextrum macedones thessalis adiunctis laeuum peloponnesii tuebantur ante hanc aciem posuerat funditorum manum sagittariis admixtis thraces quoque et creten  ses ante agmen ibant et ipsi leuiter armati  at iis qui praemissi ab dareo iugum montis insederant agrianos opposuit ex thraecia nuper aduectos parmenioni autem praeceperat ut quantum posset agmen ad mare extenderet quo longius abesset acies montibus quos occupauerant barbari  at illi neque obstare uenientibus nec circumire praetergressos ausi funditorum maxime aspectu territi profugerant eaque res alexandro tutum agminis latus quod ne superne incesseretur timuerat praestitit  xxx et duo armatorum ordines ibant neque enim latius extendi aciem patiebantur angustiae paulatim deinde laxare se et sinus montium et maius spatium aperire coeperant ita ut non pedes solum pluribus ordine incedere sed etiam lateribus circumfundi posset equitatus iam in conspectu sed extra teli iactum utraque acies erat cum priores persae inconditum et trucem sustulere clamorem  redditur et a macedonibus maior exercitus numero iugis montium uastisque saltibus repercussus quippe semper circumiecta nemora petraeque quantamcumque accepere uocem multiplicato sono referunt  alexander ante prima signa ibat identidem manu suos inhibens ne suspensi acrius ob nimiam festinationem concitato spiritu capesserent proelium  cumque agmini obequitaret uaria oratione ut cuiusque animis aptum erat milites adloquebatur macedones tot bellorum in europa uictores ad subigendam asiam atque ultima orientis non ipsius magis  quam suo ductu profecti inueteratae uirtutis admonebantur  illos terrarum orbis liberatores emensosque olim herculis et liberi patris terminos non persis modo sed etiam omnibus gentibus imposituros iugum macedonum prouincias bactra et indos fore minima esse quae nunc intuerentur sed omnia uictoria aperiri non in praeruptis petris illyriorum et thraciae saxis sterilem laborem fore spolia totius orientis offerri uix gladio futurum opus totam aciem suo pauore fluctuantem umbonibus posse propelli  uictor ad haec atheniensium philippus pater inuocabatur domitaeque nuper boeotiae et urbis in ea nobilissimae ad solum dirutae species repraesentabatur animis iam granicum amnem iam tot urbes aut expugnatas aut in fidem acceptas omniaque quae post tergum erant strata et pedibus ipsorum subiecta memorabat  cum adierat graecos admonebat ab his gentibus inlata graeciae bella darei prius deinde xerxis insolentia aquam ipsos terramque poscentium ut neque fontium haustum nec solitos cibos relinquerent deditis ab his templa ruinis et ignibus esse deleta urbes eorum expugnatas foedera diuini humanique iuris uiolata referebat illyrios uero et thracas rapto uiuere adsuetos aciem hostium auro purpuraque fulgentem intueri iubebat praedam non arma gestantem  irent et imbellibus feminis aurum uiri eriperent aspera mon  tium suorum iuga nudasque calles et perpetuo rigentes gelu ditibus persarum campis agrisque mutarent iam ad teli iactum peruenerant cum persarum equites ferociter in laeuum cornu hostium inuecti sunt quippe dareus equestri proelio decernere optabat phalangem macedonici exercitus robur esse coniectans iamque etiam dextrum alexandri cornu circumibatur quod ubi macedo conspexit duabus alis equitum ad iugum montis iussis subsistere ceteros in medium belli discrimen strenue transfert  subductis deinde ex acie thessalis equitibus praefectum eorum occulte circumire tergum suorum iubet parmenionique coniungi et quod is imperasset impigre exequi  iamque ipsi in medium persarum    undique circumfusi egregie tuebantur sed conferti et quasi cohaerentes tela uibrare non poterant simul erant emissa in eosdem concurrentia implicabantur leuique et uano ictu pauca in hostem plura in humum innoxia cadebant ergo comminus pugnam coacti conserere gladios impigre stringunt tum uero multum sanguinis fusum est duae quippe acies ita cohaerebant ut armis arma pulsarent mucrones in ora dirigerent non timido non ignauo cessare tum licuit conlato pede quasi singuli inter se dimicarent in eodem uestigio stabant donec uincendo locum sibi facerent  tum demum ergo promouebant gradum cum hostem prostrauerant at illos nouus excipiebat aduersarius fatigatos nec uulnerati ut alias solent acie poterant excedere cum hostis instaret a fronte a tergo sui urgerent  alex  ander non ducis magis quam militis munia exequebatur opimum decus caeso rege expetens quippe dareus curru sublimis eminebat et suis ad se tuendum et hostibus ad incessendum ingens incitamentum  ergo frater eius oxathres cum alexandrum instare ei cerneret equites quibus praeerat ante ipsum currum regis obiecit armis et robore corporis multum super ceteros eminens animo uero et pietate in paucissimis illo utique proelio clarus alios improuide instantes prostrauit alios in fugam auertit  at macedones qui circa regem erant mutua adhortatione firmati cum ipso in equitum agmen inrumpunt tum uero similis ruinae strages erat circa currum darei iacebant nobilissimi duces ante oculos regis egregia morte defuncti omnes in ora proni sicut dimicantes procubuerant aduerso corpore uulneribus acceptis  inter hos atizyes et rheomithres et sabaces praetor aegypti magnorum exercituum praefecti noscitabantur circa eos cumulata erat peditum equitumque obscurior turba macedonum quoque non quidem multi sed promptissimi tamen caesi sunt inter quos alexandri dextrum femur leuiter mucrone perstrictum est  iamque qui dareum uehebant equi confossi hastis et dolore efferati iugum quatere et regem curru excutere coeperant cum ille ueritus ne uiuus ueniret in hostium potestatem desilit et in equum qui ad hoc ipsum sequebatur imponitur insignibus quoque imperii ne fugam proderent indecore abiectis  tum uero  ceteri dissipantur metu et qua cuique ad fugam patebat uia erumpunt arma iacientes quae paulo ante ad tutelam corporum sumpserant adeo pauor etiam auxilia formidat  instabat fugientibus eques a parmenione emissus et forte in illud cornu omnes fuga abstulerat at in dextro persae thessalos equites uehementer urgebant  iamque una ala ipso impetu proculcata erat cum thessali strenue circumactis equis dilapsi rursus in proelium redeunt sparsosque et incompositos uictoriae fiducia barbaros ingenti caede prosternunt  equi pariter equitesque persarum serie laminarum graues agmen ad id genus pugnae quod celeritate maxime constat aegre moliebantur quippe in circumagendis equis suis thessali inulti occupauerant hac tam prospera pugna nuntiata alexander non ante ausus persequi barbaros utrimque iam uictor instare fugientibus coepit haud amplius regem quam mille equites sequebantur cum ingens multitudo hostium cederet sed quis aut in uictoria aut in fuga copias numerat agebantur ergo a tam paucis pecorum modo et idem metus qui cogebat fugere fugientes morabatur  at graeci qui in darei partibus steterant amynta ducepraetor hic alexandri fuerat tunc transfugaabrupti a ceteris haud sane fugientibus similes euaserant barbari longe diuersam fugam intenderunt alii qua rectum iter in persidem ducebat quidam circuitu rupes saltusque montium occultos  petiuere pauci castra darei  sed iam illa quoque uictor intrauerat omni quidem opulentia ditia ingens auri argentique pondus non belli sed luxuriae apparatum diripuerant milites cumque plus raperent quam capere possent passim strata erant itinera uilioribus sarcinis quas in comparatione meliorum auaritia contempserat  iamque ad feminas peruentum erat quibus quo cariora ornamenta sunt uiolentius detrahebantur ne corporibus quidem uis ac libido parcebat  omni planctu tumultuque prout cuique fortuna erat castra repleuerant nec ulla facies mali deerat cum per omnes ordines aetatesque uictoris crudelitas ac licentia uagaretur  tunc uero impotentis fortunae species conspici potuit cum ii qui dareo tabernaculum exornauerant omni luxu et opulentia instructum eadem illa alexandro quasi ueteri domino reseruabant namque id solum intactum omiserant milites ita tradito more ut uictorem uicti regis tabernaculo exciperent  sed omnium oculos animosque in semet auerterant captiuae mater coniunxque darei illa non maiestate solum sed etiam aetate uenerabilis haec formae pulchritudine ne illa quidem sorte corruptae receperat in sinum filium nondum sextum annum aetatis egressum in spem tantae fortunae quantam pater eius paulo ante amiserat genitum  at in gremio anus auiae iacebant adultae duae uirgines non suo tantum sed etiam illius maerore confectae ingens circa eam nobilium feminarum turba constiterat laceratis cri  nibus abscissaque ueste pristini decoris immemores reginas dominasque ueris quondam tunc alienis nominibus inuocantes  illae suae calamitatis oblitae in utro cornu dareus stetisset quae fortuna discriminis fuisset requirebant negabant se captas si uiueret rex sed illum equos subinde mutantem longius fuga abstulerat in acie autem caesa sunt persarum peditum c milia decem equitum at a parte alexandri ad quattuor et quingenti saucii fuere ex peditibus xxx omnino et duo desiderati sunt equitum centum quinquaginta interfecti tantulo impendio ingens uictoria stetit rex auidius dareum persequendo fatigatus postquam et nox adpetebat et consequendi spes non erat in castra paulo ante a suis capta peruenit  inuitari deinde amicos quibus maxime adsueuerat iussitquippe summa dumtaxat cutis in femine perstricta non prohibebat interesse conuiuio  cum repente e proximo tabernaculo lugubris clamor barbaro ululatu planctuque permixtus epulantes conterruit cohors quoque quae excubabat ad tabernaculum regis uerita ne maioris motus principium esset armare se coeperat  causa subiti pauoris fuit quod mater uxorque darei cum captiuis nobilibus regem quem interfectum esse credebant ingenti gemitu eiulatuque deflebant unus namque e captiuis spadonibus qui forte ante ipsarum tabernaculum steterat amiculum quod dareus sicut paulo ante dictum est ne cultu proderetur abiecerat in manibus eius qui repertum ferebat agnouit ratusque interfecto detractum esse falsum nuntium mortis eius attu  lerat  hoc mulierum errore comperto alexander fortunae darei et pietati earum inlacrimasse fertur ac primo mithrenem qui sardis tradiderat peritum linguae persicae ire ad consolandas eas iusserat  ueritus deinde ne proditor captiuarum iram doloremque renouaret leonnatum ex purpuratis suis misit iussum indicare falso lamentari eas uiuum ille cum paucis armigeris ad tabernaculum in quo captiuae erant peruenit missumque se a rege nuntiari iubet  at ii qui in uestibulo erant ut armatos conspexere rati actum esse de dominis in tabernaculum currunt uociferantes adesse supremam horam missosque qui occiderent captas  itaque ut quae nec prohibere possent nec admittere auderent nullo responso dato tacitae opperiebantur uictoris arbitrium  leonnatus expectato diu qui se introduceret postquam nemo procedere audebat relictis in uestibulo satellitibus intrat in tabernaculum ea ipsa res turbauerat feminas quod inrupisse non admissus uidebatur  itaque mater et coniunx prouolutae ad pedes orare coeperunt ut priusquam interficerentur darei corpus ipsis patrio more sepelire permitteret functas supremo in regem officio impigre esse morituras  leonnatus et uiuere dareum et ipsas non incolumes modo sed etiam apparatu pristinae fortunae reginas fore adfirmat tum demum darei mater adleuari se passa est alexander postero die cum cura sepultis militibus quorum corpora inuenerat persarum quoque nobilissimis eundem honorem haberi  iubet matrique darei permittit quos uellet patrio more sepeliret  illa paucos arta propinquitate coniunctos pro habitu praesentis fortunae humari iussit apparatum funerum quo persae suprema officia celebrarent inuidiosum fore existimans cum uictores haud pretiose cremarentur  iamque iustis defunctorum corporibus solutis praemittit ad captiuas qui nuntiarent ipsum uenire inhibitaque comitantium turba tabernaculum cum hephaestione intrat is longe omnium amicorum carissimus erat regi cum ipso pariter eductus secretorum omnium arbiter libertatis quoque in admonendo eo non alius maius ius habebat quod tamen ita usurpabat ut magis a rege permissum quam uindicatum ab eo uideretur et sicut aetate par erat regi ita corporis habitu praestabat  ergo reginae illum esse regem ratae suo more ueneratae sunt inde ex captiuis spadonibus quis alexander esset monstrantibus sisigambis aduoluta est pedibus eius ignorationem numquam antea uisi regis excusans quam manu adleuans rex non errasti inquit mater nam et hic alexander est  equidem hac continentia animi si ad ultimum uitae perseuerare potuisset feliciorem fuisse crederem quam uisus est esse cum liberi patris imitaretur triumphum usque ab hellesponto ad oceanum omnes gentes uictoria emensus  sic uicisset profecto superbiam atque iram mala inuicta sic abstinuisset inter epulas caedibus amicorum egregiosque bello uiros et tot gentium secum domitores indicta causa ueritus esset occidere  sed nondum fortuna se animo eius superfuderat itaque orien  tem tam moderate et prudenter tulit ad ultimum magnitudinem eius non cepit  tunc quidem ita se gessit ut omnes ante eum reges et continentia et clementia uincerentur uirgines reginas excellentis formae tam sancte habuit quam si eodem quo ipse parente genitae forent coniugem eiusdem quam nulla aetatis suae pulchritudine corporis uicit adeo ipse non uiolauit ut summam adhibuerit curam ne quis captiuo corpori inluderet  omnem cultum reddi feminis iussit nec quicquam ex pristinae fortunae magnificentia captiuis praeter fiduciam defuit  itaque sisigambis rex inquit mereris ut ea precemur tibi quae dareo nostro quondam precatae sumus et ut uideo fide dignus es qui tantum regem non felicitate solum sed etiam aequitate superaueris  tu quidem matrem me et reginam uocas sed ego me tuam famulam esse confiteor et praeteritae fortunae fastigium capio et praesentis iugum pati possum tua interest quantum in nos licuerit si id potius clementia quam saeuitia uis esse testatum  rex bonum animum habere eas iussit darei filium collo suo admouit atque nihil ille conspectu tum primum a se uisi conterritus ceruicem eius manibus amplectitur motus ergo rex constantia pueri hephaestionem intuens quam uellem inquit dareus aliquid ex hac indole hausisset tum tabernaculo egressus tribus aris in ripa pinari amnis ioui atque herculi mineruaeque sacratis syriam petit damascum ubi regis gaza erat parmenione praemisso  atque ille cum praecessisse eo darei satrapam comperisset ueritus ne paucitas suorum sperneretur accersere maiorem manum statuit  sed forte in exploratores ab eo praemissos incidit natione mardus qui ad parmeniona perductus litteras ad alexandrum a praefecto damasci missas tradit ei nec dubitare eum quin omnem regiam supellectilem cum pecunia traderet adiecit  parmenio adseruari eo iusso litteras aperit in quis erat scriptum ut mature alexander aliquem ex ducibus suis mitteret cum manu exigua cui traderet quaecumque rex penes ipsum reliquisset itaque mardum datis comitibus ad proditorem remittit  ille e manibus custodientium lapsus damascum ante lucem intrat turbauerat ea res parmenionis animum insidias timentis et ignotum iter sine duce non audebat ingredi felicitati tamen regis sui confisus agrestes qui duces itineris essent excipi iussit quibus celeriter repertis quarto die ad urbem peruenit iam metuente praefecto ne sibi fides habita non esset  igitur quasi parum munimentis oppidi fidens ante solis ortum pecuniam regiamgazam persae uocantcum pretiosissimis rerum efferri iubet fugam simulans re uera ut praedam hosti offerret  multa milia uirorum feminarumque excedentem oppido sequebantur omnibus miserabilis turba praeter eum cuius fidei commissa erat quippe quo maior proditionis merces foret obicere hosti parabat gratiorem omni pecunia praedam nobiles uiros praetorum darei coniuges liberos  que praeter hos graecarum urbium legatos quos dareus uelut in arce tutissima in proditoris reliquerat manibus  gangabas persae uocant humeris onera portantes ii cum tolerare non possentquippe et procella subito niuem effuderat et humus rigebat gelutum adstrictas uestes quas cum pecunia portabant auro et purpura insignes induunt nullo prohibere auso cum fortuna regis etiam humillimis in ipsum licentiam faceret  praebuere ergo parmenioni non spernendi agminis speciem qui intentiore cura suos quasi ad iustum proelium paucis adhortatus equis calcaria iubet subdere et acri impetu in hostem euehi  at illi oneribus quae subierant omissis per metum capessunt fugam armati quoque qui eos prosequebantur eodem metu arma iactare ac nota deuerticula petere coeperunt  praefectus quasi et ipse conterritus simulans cuncta pauore compleuerat iacebant totis campis opes regiae illa pecunia stipendio ingenti militum praeparata ille cultus tot nobilium uirorum tot inlustrium feminarum  aurea uasa aurei freni tabernacula regali magnificentia ornata uehicula quoque a suis destituta ingentis opulentiae plena facies etiam praedantibus tristis si qua res auaritiam moraretur quippe tot annorum incredibili et fidem excedente fortuna cumulata tunc alia stirpibus lacerata alia in caenum demersa eruebantur non sufficiebant praedantium manus praedae  iamque etiam ad eos qui primi fugerant uentum erat feminae pleraeque paruos trahentes liberos ibant inter quas tres fuere  uirgines ochi qui ante dareum regnauerat filiae olim quidem ex fastigio paterno rerum mutatione detractae sed tum sortem earum crudelius adgrauante fortuna  in eodem grege uxor quoque eiusdem ochi fuit oxathrisque frater hic erat dareifilia et coniunx artabazi principis purpuratorum filiusque cui ilioneo fuit nomen  pharnabazi quoque cui summum imperium maritimae orae rex dederat uxor cum filio excepta est mentoris filiae tres ac nobilissimi ducis memnonis coniunx et filius uixque ulla domus purpurati fuit tantae cladis expers item capti sunt lacedaemonii et athenienses societatis fide uiolata persas secuti aristogiton et dropides et iphicrates inter athenienses genere famaque longe clarissimi lacedaemonii pausippus et onomastorides cum monimo et callicratide hi quoque domi nobiles  summa pecuniae signatae fuit talentum ii milia et sescenta facti argenti pondus quingenta aequabat praeterea xxx milia hominum cum uii milibus iumentorum dorso onera portantium capta sunt  ceterum tantae fortunae proditorem di semper ultores celeriter debita poena persecuti sunt namque unus e consciis eius credo regis uicem etiam in illa sorte reueritus interfecti proditoris caput ad dareum tulit opportunum solacium prodito quippe et ultus inimicum erat et nondum in omnium animis memoriam maiestatis suae exoleuisse cernebat  liber iu dareus tanti modo exercitus rex qui triumphantis magis quam dimicantis more curru sublimis inierat proelium per loca quae prope immensis agminibus impleuerat iam inania et ingenti solitudine uasta fugiebat  pauci regem sequebantur nam nec eodem omnes fugam intenderant et deficientibus equis cursum eorum quos rex subinde mutabat aequare non poterant  onchas deinde peruenit ubi excepere eum graecorum quattuor milia iam rectius hinc ad euphraten contendit id demum credens fore ipsius quod celeritate praecipere potuisset at alexander parmenionem per quem apud damascum recepta erat praeda iussum eam ipsam et captiuos diligenti adseruare custodia syriae quam coelen uocant praefecit  nouum imperium syri nondum belli cladibus satis domiti aspernabantur sed celeriter subacti obiedienter imperata fecerunt aradus quoque insula deditur regi  maritimam tum oram et pleraque longius etiam a mari recedentia rex eius insulae strato possidebat quo in fidem accepto castra mouit ad urbem marathon  ibi illi litterae a dareo redduntur quibus ut superbe scriptis uehementer offensus est praecipue eum mouit quod dareus sibi regis titulum nec eundem alexandri nomini adscripserat  postulabat autem magis quam petebat ut accepta pecunia quantamcumque tota macedonia caperet matrem sibi et coniugem liberosque restitueret de regno aequo si uellet marte contenderet  si  saniora consilia tandem pati potuisset contentus patrio cederet alieni imperii finibus socius amicusque esset in ea se fidem et dare paratum et accipere  contra alexander in hunc maxime modum rescripsit rex alexander dareo s cuius nomen sumpsisti dareus graecos qui oram hellesponti tenent coloniasque graecorum ionias omni clade uastauit cum magno deinde exercitu mare traiecit inlato macedoniae et graeciae bello  rursus xerxes gentis eiusdem ad oppugnandos nos cum immanium barbarorum copiis uenit qui nauali proelio uictus mardonium tamen reliquit in graecia ut absens quoque popularetur urbes agros ureret  philippum uero parentem meum quis ignorat ab iis interfectum esse quos ingentis pecuniae spe sollicitauerant uestri impia enim bella suscipitis et cum habeatis arma licemini hostium capita sicut tu proxime talentis mille tanti exercitus rex percussorem in me emere uoluisti  repello igitur bellum non infero et di quoque pro meliore stant causa magnam partem asiae in dicionem redegi meam te ipsum acie uici quem etsi nihil a me impetrare oportebat utpote qui ne belli quidem in me iura seruaueris tamen si ueneris supplex et matrem et coniugem et liberos sine pretio recepturum esse promitto  et uincere et consulere uictis scio quod si te committere nobis times dabi  mus fidem impune uenturum de cetero cum mihi scribes memento non solum regi te sed etiam tuo scribere ad hanc perferendam thersippus est missus in phoenicen deinde descendit et oppidum byblon traditum recepit inde ad sidona uentum est urbem uetustate famaque conditorum inclitam  regnabat in ea strato darei opibus adiutus sed quia deditionem magis popularium quam sua sponte fecerat regno uisus indignus hephaestionique permissum ut quem eo fastigio e sidoniis dignissimum arbitraretur constitueret regem  erant hephaestionis hospites clari inter suos iuuenes qui facta ipsis potestate regnandi negauerunt quemquam patrio more in id fastigium recipi nisi regia stirpe ortum  admiratus hephaestion magnitudinem animi spernentis quod alii per ignes ferrumque peterent uos quidem macte uirtute inquit estote qui primi intellexistis quanto maius esset regnum fastidire quam accipere ceterum date aliquem regiae stirpis qui meminerit a uobis acceptum habere se regnum  atque illi cum multos imminere tantae spei cernerent singulis amicorum alexandri ob nimiam regni cupiditatem adulantes statuunt neminem esse potiorem quam abdalonymum quendam longa quidem cognatione stirpi regiae adnexum sed ob inopiam suburbanum hortum exigua colentem stipe  causa ei paupertatis sicut plerisque probitas erat intentusque operi diurno strepitum  armorum qui totam asiam concusserat non exaudiebat  subito deinde de quibus ante dictum est cum regiae uestis insignibus hortum intrant quem forte steriles herbas eligens abdalonymus repurgabat  tum rege eo salutato alter ex his habitus inquit hic uestis quem cernis in meis manibus cum isto squalore permutandus tibi est ablue corpus inluuie terrenisque sordibus squalidum cape regis animum et in eam fortunam qua dignus es istam continentiam perfer et cum in regali solio residebis uitae necisque omnium ciuium dominus caue obliuiscaris huius status in quo accipis regnum immo hercule propter quem  somnio similis res abdalonymo uidebatur interdum satisne sani essent qui tam proterue sibi inluderent percontabatur sed ut cunctanti squalor ablutus est et iniecta uestis purpura auroque distincta et fides a iurantibus facta serio iam rex isdem comitantibus in regiam peruenit  fama deinde ut solet strenue tota urbe discurrit aliorum studium aliorum indignatio eminebat diuitissimus quisque humilitatem inopiamque eius apud amicos alexandri criminabatur  admitti eum rex protinus iussit diuque contemplatus corporis inquit habitus famae generis non repugnat sed libet scire inopiam qua patientia tuleris tum ille utinam inquit eodem animo regnum pati possim hae manus suffecere desiderio meo nihil habenti nihil defuit  magnae indolis specimen ex hoc sermone abdalonymi cepit itaque non stratonis modo regiam supellectilem attribui ei iussit sed pleraque etiam  ex persica praeda regionem quoque urbi adpositam dicioni eius adiecit interea amyntas quem ad persas ab alexandro transfugisse diximus cum quattuor milibus graecorum ipsius ex acie persecutis fugam tripolin peruenit inde in naues militibus impositis cyprum transmisit et cum in illo statu rerum id quemque quod occupasset habiturum arbitraretur uelut certo iure possessum aegyptum petere decreuit utrique regi hostis et semper ex ancipiti mutatione temporum pendens hortatusque milites ad spem tantae rei docet sabacen praetorem aegypti cecidisse in acie persarum praesidium et sine duce esse et inualidum aegyptios semper praetoribus eorum infestos pro sociis ipsos non pro hostibus aestimaturos  omnia experiri necessitas cogebat quippe cum primas spes fortuna destituit futura praesentibus uidentur esse potiora igitur conclamant duceret quo uideretur atque ille utendum animis dum spe calerent ratus ad pelusii ostium penetrat simulans a dareo se esse praemissum  potitus ergo pelusii memphim copias promouit ad cuius famam aegyptii uana gens et nouandis quam gerendis aptior rebus ex suis quique uicis urbibusque hoc ipsum concurrunt ad delenda praesidia persarum qui territi tamen spem retinendi aegyptum non omiserunt  sed eos amyntas proelio superatos in urbem compellit castrisque positis uictores ad populandos agros discurrunt uelut in medio positis bonis hostium cuncta agebantur  itaque mazaces quamquam infelici proe  lio suorum animos territos esse cognouerat tamen palantes et uictoriae fiducia incautos ostentans perpulit ne dubitarent ex urbe erumpere et res amissas reciperare  id consilium non ratione prudentius quam euentu felicius fuit ad unum omnes cum ipso duce occisi sunt has poenas amyntas utrique regi dedit nihilo magis ei ad quem transfugerat fidus quam illi quem deseruerat darei praetores qui proelio apud isson superfuerant cum omni manu quae fugientes secuta erat adsumpta etiam cappadocum et paphlagonum iuuentute lydiam reciperare temptabant  antigonus praetor alexandri lydiae praeerat qui quamquam plerosque militum ex praesidiis ad regem dimiserat tamen barbaris spretis in aciem suos eduxit eadem illic quoque fortuna partium fuit tribus proeliis alia atque alia regione commissis persae funduntur  eodem tempore classis macedonum ex graecia accita aristomenen qui ad hellesponti oram reciperandam a dareo erat missus captis eius aut euersis nauibus superat  a milesiis deinde pharnabazus praefectus persicae classis pecunia exacta et praesidio in urbem chium introducto centum nauibus andrum et inde siphnum petiit has quoque insulas praesidiis occupat pecunia multat magnitudo belli quod ab opulentissimis europae asiaeque regibus in spem totius orbis occupandi gerebatur graeciae quoque et cretae arma commouerat  agis lacedaemoniorum rex octo milibus graecorum qui ex cilicia profugi domos repetierant contractis bel  lum antipatro macedoniae praefecto moliebatur  cretenses has aut illas partes secuti nunc spartanorum nunc macedonum praesidiis occupabantur sed leuiora inter illos fuere discrimina unum certamen ex quo cetera pendebant intuente fortuna iam tota syria iam phoenice quoque excepta tyro macedonum erat habebatque rex castra in continenti a qua urbem angustum fretum dirimit  tyros et magnitudine et claritate ante omnes urbes syriae phoenicesque memorabilis facilius societatem alexandri acceptura uidebatur quam imperium coronam igitur auream donum legati adferebant commeatusque large et hospitaliter ex oppido aduexerant ille dona ut ab amicis accipi iussit benigneque legatos adlocutus herculi quem praecipue tyrii colerent sacrificare uelle se dixit  macedonum reges credere ab illo deo ipsos genus ducere se uero ut id faceret etiam oraculo monitum  legati respondent esse templum herculis extra urbem in ea sede quam palaetyron ipsi uocent ibi regem deo sacrum rite facturum non tenuit iram cuius alioqui potens non erat itaque uos quidem inquit fiducia loci quod insulam incolitis pedestrem hunc exercitum spernitis sed breui ostendam in continenti uos esse proinde sciatis licet aut intraturum me urbem aut oppugnaturum  cum hoc responso dimissi suos monere coeperunt ut regem quem syria quem phoenice recepisset ipsi quoque urbem intrare paterentur  at illi loco satis fisi  obsidionem ferre decreuerant namque urbem a continenti quattuor stadiorum fretum diuidit africo maxime obiectum qui crebros ex alto fluctus in litus euoluit  nec accipiendo operi quo macedones continenti insulam iungere parabant quicquam magis quam ille uentus obstabat quippe uix leni et tranquillo mari moles agi possunt africus uero prima quaeque congesta pulsu inlisi maris subruit nec ulla tam firma moles est quam non exedant undae et per nexus operum manantes et ubi acrior flatus existit summi operis fastigio superfusae  praeter hanc difficultatem haud minor alia erat muros turresque urbis praealtum mare ambiebat non tormenta nisi e nauibus procul excussa mitti non scalae moenibus adplicari poterant praeceps in salum murus pedestre interceperat iter naues nec habebat rex et si admouisset pendentes et instabiles missilibus arceri poterant  inter quae parua dictu res tyriorum fiduciam accendit carthaginiensium legati ad celebrandum sacrum anniuersarium more patrio tunc uenerant quippe carthaginem tyrii condiderunt semper parentum loco culti  hortari ergo poeni coeperunt ut obsidionem forti animo paterentur breui carthagine auxilia uentura namque ea tempestate magna ex parte punicis classibus maria obsidebantur  igitur bello decreto per muros turresque tormenta disponunt arma iunioribus diuidunt opifices quorum copia urbs abundabat in officinas distribuunt omnia belli apparatu strepunt ferreae quoque manusharpagonas uocantquas  operibus hostium inicerent coruique et alia tuendis urbibus excogitata praeparabantur  sed cum fornacibus ferrum quod excudi oportebat impositum esset admotisque follibus ignem flatu accenderent sanguinis riui sub ipsis flammis extitisse dicuntur idque omen in macedonum malum uerterant tyrii  apud macedonas quoque cum forte panem quidam militum frangerent manantis sanguinis guttas notauerunt territoque rege aristander peritissimus uatum si extrinsecus cruor fluxisset macedonibus id triste futurum ait contra cum ab interiore parte manauerit urbi quam obsidere destinassent exitium portendere  alexander cum et classem procul haberet et longam obsidionem magno sibi ad cetera impedimento uideret fore caduceatores qui ad pacem eos compellerent misit quos tyrii contra ius gentium occisos praecipitauerunt in altum atque ille suorum tam indigna morte commotus urbem obsidere statuit sed ante iacienda moles erat quae continenti urbem committeret ingens ergo animis militum desperatio incessit cernentibus profundum mare quod uix diuina ope posset impleri quae saxa tam uasta quas tam proceras arbores posse reperiri exhauriendas esse regiones ut illud spatium exaggeraretur exaestuare semper fretum quoque artius uolutetur inter insulam et continentem hoc acrius furere  at ille haudquaquam rudis pertractandi militares animos speciem sibi herculis in somno oblatam esse pronuntiat dextram porrigentis illo duce illo aperiente in urbem intrare se uisum inter haec  caduceatores interfectos gentium iura uiolata referebat unam esse urbem quae cursum uictoris morari ausa esset  ducibus deinde negotium datur ut suos quisque castiget satisque omnibus stimulatis opus orsus est magna uis saxorum ad manum erat tyro uetere praebente materies ex libano monte ratibus et turribus faciendis aduehebatur  iamque a fundo maris inaltitudinem modicam opus creuerat nondum tamen aquae fastigium aequabat  cum tyrii paruis nauigiis admotis per ludibrium exprobrabant illos armis inclitos dorso sicut iumenta onera gestare interrogabant etiam num maior neptuno alexander esset haec ipsa insectatio alacritatem militum accendit  iamque paulum moles aqua eminebat et simul aggeris latitudo crescebat urbique admouebatur cum tyrii magnitudine molis cuius incrementum eos antea fefellerat conspecta leuibus nauigiis nondum commissum opus circumire coeperunt missilibus quoque eos qui pro opere stabant incessere  multis ergo impune uulneratis cum et remouere et adpellere scaphas in expedito esset ad curam semet ipsos tuendi ab opere conuerterant et quo longius moles agebatur a litore hoc magis quicquid ingerebatur praealtum absorbebat mare  igitur rex munientibus coria uelaque iussit obtendi ut extra teli iactum essent duasque turres ex capite molis erexit e quibus in subeuntes scaphas tela ingeri possent contra tyrii nauigia procul a conspectu hostium litori adpellunt expositisque militibus eos qui saxa gestabant obtruncant in libano quo  que arabum agrestes incompositos macedonas adorti xxx fere interficiunt paucioribus captis ea res alexandrum diuidere copias coegit et ne segniter adsidere uni urbi uideretur operi perdiccan crateronque praefecit ipse cum expedita manu arabiam petiit  inter haec tyrii nauem magnitudine eximia saxis harenaque a puppi oneratam ita ut multum prora emineret bitumine ac sulphure inlitam remis concitauerunt et cum magnam uim uenti uela quoque concepissent celeriter ad molem successit  tum prora eius accensa remiges desiluere in scaphas quae ad hoc ipsum praeparatae sequebantur nauis autem igne concepto latius fundere incendium coepit quod priusquam posset occurri turres et cetera opera in capite molis posita comprendit  at qui desiluerant in parua nauigia faces et quicquid alendo igni aptum erat in eadem opera ingerunt iamque non imae modo macedonum turres sed etiam summa tabulata conceperant ignem cum ii qui in turribus erant partim haurirentur incendio partim armis omissis in mare semet ipsi immitterent  at tyrii qui capere eos quam interficere mallent natantium manus stipitibus saxisque lacerabant donec debilitati impune nauigiis excipi possent  nec incendio solum opera consumpta sed forte eodem die uehementior uentus motum ex profundo mare inlisit in molem crebrisque fluctibus compages operis uerberatae laxauere saxaque interfluens unda medium opus rupit  prorutis igitur lapidum cumulis  quibus iniecta terra sustinebatur praeceps in profundum ruit tantaeque molis uix ulla uestigia inuenit arabia rediens alexander hic quod in aduersis rebus solet fieri alius in alium culpam referebant cum omnes uerius de saeuitia maris queri possent  rex noui operis molem orsus in aduersum uentum non latere sed recta fronte direxit ea cetera opera uelut sub ipsa latentia tuebatur latitudinem quoque aggeri adiecit ut turres in medio excitatae procul teli iactu abessent  totas autem arbores cum ingentibus ramis in altum iaciebant deinde saxis onerabant rursusque cumulo eorum alias arbores iniciebant tum humus aggerebatur super quae alia strue saxorum arborumque cumulata uelut quodam nexu continens opus iunxerant nec tyrii quicquid ad impediendam molem excogitari poterat segniter exequebantur  praecipuum auxilium erat qui procul hostium conspectu subibant aquam occultoque lapsu ad molem usque penetrabant falcibus palmites arborum eminentium ad se trahentes quae ubi secutae erant pleraque secum in profundum dabant tum leuatos onere stipites truncosque arborum haud aegre moliebantur deinde totum opus quod stipitibus fuerat innixum fundamento lapso sequebatur aegro animi alexandro nec perseueraret an abiret satis certo classis cypro aduenit eodemque tempore cleander cum graecis militibus in asiam nuper aduectis c et xc nauigia in duo diuidit cornua laeuum pnytagoras rex cypriorum cum cratero tuebatur alexandrum in dextro quinqueremis regia uehebat  nec  tyrii quamquam classem habebant ausi nauale inire certamen tris omnino ante ipsa moenia opposuerunt quibus rex inuectus ipsas demersit postera die classe ad moenia admota undique tormentis et maxime arietum pulsu muros quatit quos tyrii raptim obstructis saxis refecerunt interiorem quoque murum ut si prior fefellisset illo se tuerentur undique orsi  sed undique uis mali urgebat moles intra teli iactum erat classis moenia circumibat terrestri simul naualique clade obruebantur quippe binas quadriremes macedones inter se ita iunxerant ut prorae cohaererent puppes interuallo quantum capere poterant distarent  hoc puppium interuallum antemnis asseribusque ualidis deligatis superque eos pontibus stratis qui militem sustinerent impleuerant sic instructas quadriremes ad urbem agebant inde missilia in propugnantes ingerebantur tuto quia proris miles tegebatur  media nox erat cum classem sic uti dictum est paratam circumire muros iubet iamque naues urbi undique admouebantur et tyrii desperatione torpebant cum subito spissae nubes intendere se caelo et quicquid lucis internitebat effusa caligine extinctum est  tum inhorrescens mare paulatim leuari deinde acriore uento concitatum fluctus ciere et inter se nauigia conlidere iamque scindi coeperunt uincula quibus conexae quadriremes erant ruere tabulata et cum ingenti fragore in profundum secum milites trahere  neque enim conserta nauigia ulla ope in turbido regi poterant miles ministeria nautarum remex mi  litis officia turbabat et quod in eiusmodi casu accidit periti ignaris parebant quippe gubernatores alias imperare soliti tum metu mortis iussa exequebantur tandem remis pertinacius euerberatum mare ueluti eripientibus nauigia classicis cessit adpulsaque sunt litori lacerata pleraque isdem forte diebus carthaginiensium legati xxx superueniunt magis obsessis solacium quam auxilium quippe domestico bello poenos impediri nec de imperio sed pro salute dimicare nuntiabant  syracusani tum africam urebant et haud procul carthaginis muris locauerant castra non tamen defecere animis tyrii quamquam ab ingenti spe destituti erant sed coniuges liberosque deuehendos carthaginem tradiderunt fortius quicquid accideret laturi si carissimam sui partem extra sortem communis periculi habuissent  cumque unus e ciuibus in contione indicasset oblatam esse per somnum sibi speciem apollinis quem eximia religione colerent urbem deserentis molemque a macedonibus in salo iactam in siluestrem saltum esse mutatam  quamquam auctor leuis erat tamen ad deteriora credenda proni metu aurea catena deuinxere simulacrum araeque herculis cuius numini urbem dicauerant inseruere uinculum quasi illo deo apollinem retenturo syracusis id simulacrum deuexerant poeni et in maiorum locauerant patria multisque aliis spoliis urbium a semet captarum non carthaginem magis quam tyrum ornauerant  sacrum quoque quod equidem dis minime cordi esse crediderim multis saeculis intermissum repetendi auctores qui  dam erant ut ingenuus puer saturno immolareturquod sacrilegium uerius quam sacrum carthaginienses a conditoribus traditum usque ad excidium urbis suae fecisse dicunturac nisi seniores obstitissent quorum consilio cuncta agebantur humanitatem dira superstitio uicisset  ceterum efficacior omni arte necessitas non usitata modo praesidia sed quaedam etiam noua admouit namque ad implicanda nauigia quae muros subibant ualidos asseres funibus inligauerant ut cum tormento asseres promouissent subito laxatis funibus inicerent unci quoque et falces ex isdem asseribus dependentes aut propugnatores aut ipsa nauigia lacerabant clipeos uero aereos multo igne torrebant quos repletos feruida harena caenoque decocto e muris subito deuoluebant  nec ulla pestis magis timebatur quippe ubi loricam corpusque feruens harena penetrauerat nec ulla ui excuti poterat et quicquid attigerat perurebat iacientesque arma laceratis omnibus quis protegi poterant uulneribus inulti patebant corui uero et ferreae manus tormento remissae plerosque rapiebant hic rex fatigatus statuerat soluta obsidione aegyptum petere quippe cum asiam ingenti uelocitate percucurrisset circa muros unius urbis haerebat tot maximarum rerum opportunitate dimissa  ceterum tam discedere  inritum quam morari pudebat famam quoque qua plura quam armis euerterat ratus leuiorem fore si tyrum quasi testem se posse uinci reliquisset igitur ne quid inexpertum omitteret plures naues admoueri iubet delectosque militum imponi  et forte belua inuisitatae magnitudinis super ipsos fluctus dorso eminens ad molem quam macedones iecerant ingens corpus adplicuit diuerberatisque fluctibus adleuans semet utrimque conspecta est  deinde a capite molis rursus alto se immersit ac modo super undas eminens magna sui parte modo superfusis fluctibus condita haud procul munimentis urbis emersit  utrisque laetus fuit beluae aspectus macedones iter iaciendo operi monstrasse eam augurabantur tyrii neptunum occupati maris uindicem abripuisse beluam ac molem breui profecto ruituram laetique omine eo ad epulas dilapsi onerauere se uino quo graues orto sole nauigia conscendunt redimita floribus coronisque adeo uictoriae non omen modo sed etiam gratulationem praeceperant  forte rex classem in diuersam partem agi iusserat xxx minoribus nauigiis relictis in litore e quibus tyrii duobus captis cetera ingenti terruerunt metu donec suorum clamore audito alexander classem litori a quo fremitus acciderant admouit prima e macedonum nauibus quinqueremis uelocitate inter ceteras eminens occurrit quam ut conspexere tyriae duae ex diuerso in latera  eius inuectae sunt in quarum alteram quinqueremis eadem concitata et ipsa rostro icta est et illam inuicem tenuit  iamque ea quae non cohaerebat libero impetu euecta in aliud quinqueremis latus inuehebatur cum opportunitate mira triremis e classe alexandri in eam ipsam quae quinqueremi imminebat tanta ui impulsa est ut tyrius gubernator in mare excuteretur e puppi  plures deinde macedonum naues superueniunt et rex quoque aderat cum tyrii inhibentes remis aegre euellere nauem quae haerebat portumque omnia simul nauigia repetunt confestim rex insecutus portum quidem intrare non potuit cum procul e muris missilibus summoueretur naues autem omnes fere aut demersit aut cepit biduo deinde ad quietem dato militibus iussisque et classem et machinas pariter admouere ut undique territis instaret ipse in altissimam turrem ascendit ingenti animo periculo maiore quippe regio insigni et armis fulgentibus conspicuus unus praecipue telis petebatur et digna prorsus spectaculo edidit multos e muris propugnantes hasta transfixit quosdam etiam comminus gladio clipeoque impulsos praecipitauit quippe turris ex qua dimicabat muris hostium propemodum cohaerebat  iamque crebris arietibus saxorum compage laxata munimenta defecerant et classis intrauerat portum et quidam macedonum in turres hostium desertas euaserant cum tyrii tot simul malis uicti  alii supplices in templa confugiunt alii foribus aedium obseratis occupant liberum mortis arbitrium nonnulli ruunt in hostem haud inulti tamen perituri magna pars summa tectorum obtinebat saxa et quicquid fors in manus dederat ingerentes subeuntibus  alexander exceptis qui in templa confugerant omnes interfici ignemque tectis inici iubet  his per praecones pronuntiatis nemo tamen armatus opem a dis petere sustinuit pueri uirginesque templa compleuerant uiri in uestibulo suarum quisque aedium stabant parata saeuientibus turba multis tamen saluti fuere sidonii qui intra macedonum praesidia erant hi urbem quidem inter uictores intrauerant sed cognationis cum tyriis memoresquippe utramque urbem agenorem condidisse credebantmultos tyriorum clam protegentes ad sua perduxere nauigia quibus occultati sidona deuecti sunt  xu milia hoc furto subducta saeuitiae sunt quantumque sanguinis fusum sit uel ex hoc aestimari potest quod intra munimenta urbis ui milia armatorum trucidata sunt  triste deinde spectaculum uictoribus ira praebuit regis duo milia in quibus occidendis defecerat rabies crucibus adfixi per ingens litoris spatium pependerunt  carthaginiensium legatis pepercit addita denuntiatione belli quod praesentium rerum necessitas moraretur tyros septimo mense quam oppugnari coepta erat capta est urbs et uetustate originis et crebra fortunae uarietate ad memoriam posteritatis insignis condita ab agenore diu mare non uicinum modo sed quodcumque classes eius adierunt dicionis suae fecit et si famae libet  credere haec gens litteras prima aut docuit aut didicit coloniae certe eius paene orbe toto diffusae sunt carthago in africa in boeotia thebae gades ad oceanum  credo libero commeantes mari saepiusque adeundo ceteris incognitas terras elegisse sedes iuuentuti qua tunc abundabant siue quia crebris motibus terrae nam hoc quoque traditurcultores eius fatigati noua et externa domicilia armis sibimet quaerere cogebantur  multis ergo casibus defuncta et post excidium renata nunc tandem longa pace cuncta refouente sub tutela romanae mansuetudinis adquiescit isdem ferme diebus darei litterae adlatae sunt tandem ut regi scriptae petebat uti filiam suamstatirae erat nomennuptiis alexander sibi adiungeret dotem offerre omnem regionem inter hellespontum et halyn amnem sitam inde orientem spectantibus terris contentum  si forte dubitaret quod offerretur accipere numquam diu eodem uestigio stare fortunam semperque homines quantamcumque felicitatem habeant inuidiam tamen sentire maiorem  uereri se ne auium modo quas naturalis leuitas ageret ad sidera inani ac puerili mente se efferret nihil difficilius esse quam in illa aetate tantam capere fortunam  multas se adhuc reliquias habere nec semper inter angustias posse deprendi transeundum esse alexandro euphraten tigrimque et araxen et choaspen magna munimenta regni sui ueniendum in campos ubi paucitate suorum erubescendum  sit in mediam hyrcaniam bactra  et indos oceani accolas quando aditurumne sogdianos et arachosios nominem ceterasque gentes ad caucasum et tanain pertinentes senescendum fore tantum terrarum uel sine proelio obeunti  se uero ad ipsum uocare desineret namque illius exitio se esse uenturum  alexander iis qui litteras attulerant respondit dareum sibi aliena promittere et quod totum amiserit uelle partiri doti sibi dari lydiam ionas aeolidem hellesponti oram uictoriae suae praemia leges autem a uictoribus dici accipi a uictis in utro statu ambo essent si solus ignoraret quam primum marte decerneret  se quoque cum transiret mare non ciliciam aut lydiamquippe tanti belli exiguam hanc esse mercedemsed persepolim caput regni eius bactra deinde et ecbatana ultimique orientis oram imperio destinasse quocumque ille fugere potuisset ipsum sequi posse desineret terrere fluminibus quem sciret maria transisse reges quidem haec inuicem scripserant sed rhodii urbem suam portusque dedebant alexandro ille ciliciam socrati tradiderat philota regioni circa tyrum iusso praesidere syriam quae coele appellatur andromacho parmenio tradiderat bello quod supererat interfuturus  rex hephaestione phoenices oram classe praeteruehi iusso ad urbem gazam cum omnibus copiis uenit  isdem fere diebus sollemne erat ludicrum isthmiorum quod conuentu totius graeciae celebratur in eo concilio graeci ut sunt temporaria ingenia decernunt ut xu legarentur ad regem qui ob res pro salute ac libertate graeciae gestas coronam auream donum uictoriae ferrent  idem paulo ante incertae famae captauerant auram ut quocumque pendentes animos tulisset fortuna sequerentur ceterum non ipse modo rex obibat urbes adhuc iugum imperii recusantes sed praetores quoque ipsius egregii duces pleraque inuaserant calas paphlagoniam antigonus lycaoniam balacrus hydarne darei praetore superato denuo miletum cepit  amphoterus et hegelochus clx nauium classe insulas inter achaiam atque asiam in dicionem alexandri redegerunt tenedo quoque recepta chium incolis ultro uocantibus statuerant occupare  sed pharnabazus darei praetor comprehensis qui res ad macedones trahebant rursus apollonidi et athenagorae suarum partium uiris urbem cum modico praesidio militum tradit  praefecti alexandri in obsidione urbis perseuerabant non tam suis uiribus fisi quam ipsorum qui obsidebantur uoluntate nec fefellit opinio namque inter apolloniden et duces militum orta seditio inrumpendi in urbem occasionem dedit cumque porta effracta cohors macedonum intrasset oppidani olim consilio proditionis agitato adgregant se amphotero et hegelocho persarumque praesidio caeso pharnabazus cum apollonide et athenagora uincti traduntur  xii triremes cum suo milite ac remige praeter eas xxx inanes et piratici lembi graecorumque iii milia a persis mercede conducta his in supplementum copiarum suarum distributis piratisque supplicio adfectis captiuos remiges adiecere classi suae forte aristonicus methymnaeorum tyrannus cum piraticis nauibus ignarus omnium quae apud chium acta erant prima uigilia ad portus claustra successit interrogatusque a custodibus quis esset aristonicum ad pharnabazum uenire respondit  illi pharnabazum quidem iam quiescere et non posse tum adiri ceterum patere socio atque hospiti portum et postero die pharnabazi copiam fore adfirmant nec dubitauit aristonicus primus intrare secuti sunt ducem piratici lembi ac dum adplicant nauigia crepidini portus obicitur a uigilibus claustrum et qui proximi excubabant ab isdem excitantur nullo ex iis auso repugnare omnibus catenae iniectae sunt amphotero deinde hegelochoque traduntur  hinc macedones transiere mytilenen quam chares atheniensis nuper occupatam ii milium persarum praesidio tenebat sed cum obsidionem tolerare non posset urbe tradita pactus ut incolumi abire liceret imbrum petit deditis macedones pepercerunt dareus desperata pace quam per litteras legatosque impetrari posse crediderat ad reparandas uires bellumque impigre renouandum intendit animum  duces ergo copiarum babyloniam conuenire bessum quoque bactrianorum praetorem quam maximo posset  exercitu coacto descendere ad se iubet  sunt autem bactriani inter illas gentes promptissimi horridis ingeniis multumque a persarum luxu abhorrentibus siti haud procul scytharum bellicosissima gente et rapto uiuere adsueta semper in armis erant  sed bessus suspecta perfidia haud sane aequo animo in secundo se continens gradu regem terrebat nam cum regnum adfectaret proditio qua sola id adsequi poterat timebatur ceterum alexander quam regionem dareus petisset omni cura uestigans tamen explorare non poterat more quodam persarum arcana regum mira celantium fide  non metus non spes elicit uocem qua prodantur occulta uetus disciplina regum silentium uitae periculo sanxerat lingua grauius castigatur quam ullum probrum nec magnam rem magis sustineri posse credunt ab eo cui tacere graue sit quod homini facillimum uoluerit esse natura  ob hanc causam alexander omnium quae apud hostem gererentur ignarus urbem gazam obsidebat praeerat urbi betis eximiae in regem suum fidei modicoque praesidio muros ingentis operis tuebatur  alexander aestimato locorum situ agi cuniculos iussit facili ac leui humo acceptante occultum opus quippe multam harenam uicinum mare euomit nec saxa cotesque quae interpellent specus obstant  igitur ab ea parte quam oppidani conspicere non possent opus orsus ut a sensu eius auerteret turres muris admoueri iubet sed eadem humus mouendis  inutilis turribus desidente sabulo agilitatem rotarum morata et tabulata turrium perfringebat multique uulnerabantur impune cum idem in recipiendis qui admouendis turribus labor eos fatigaret  ergo receptui signo dato postero die muros corona circumdari iussit ortoque sole priusquam admoueret exercitum opem deum exposcens sacrum patrio more faciebat  forte praeteruolans coruus glebam quam unguibus ferebat subito amisit quae cum regis capiti incidisset resoluta defluxit ipsa autem auis in proxima turre consedit inlita erat turris bitumine ac sulphure in qua alis haerentibus frustra se adleuare conatus a circumstantibus capitur  digna res uisa de qua uates consuleret et erat non intactae a superstitione mentis ergo aristander cui maxima fides habebatur urbis quidem excidium augurio illo portendi ceterum periculum esse ne rex uulnus acciperet itaque monuit ne quid eo die inciperet  ille quamquam unam urbem sibi quominus securus aegyptum intraret obstare aegre ferebat tamen paruit uati signumque receptui dedit hinc animus creuit obsessis egressique porta recedentibus inferunt signa cunctationem hostium suam fore occasionem rati sed acrius quam constantius proelium inierunt quippe ut macedonum signa circumagi uidere repente sistunt gradum iamque ad regem proeliantium clamor peruenerat cum denuntiati periculi haud sane memor loricam tamen quam raro induebat amicis orantibus sumpsit et ad prima signa peruenit  quo con  specto arabs quidam darei miles maius fortuna sua facinus ausus gladium clipeo tegens quasi transfuga genibus regis aduoluitur ille adsurgere supplicem recipique inter suos iussit at barbarus gladio strenue in dextram translato ceruicem adpetit regis qui exigua corporis declinatione euitato ictu in uanum manum barbari lapsam amputat gladio denuntiato in illum diem periculo ut arbitrabatur ipse defunctus  sed ut opinor ineuitabile est fatum quippe dum inter primores promptius dimicat sagitta ictus est quam per loricam adactam stantem in humero medicus eius philippus euellit  plurimus deinde sanguis manare coepit omnibus territis quia non quam alte penetrasset telum lorica obstante cognouerant ipse ne oris quidem colore mutato supprimi sanguinem et uulnus obligari iussit  diu ante ipsa signa uel dissimulato uel uicto dolore perstiterat cum suppressus paulo ante sanguis medicamento quo retentus erat manare largius coepit et uulnus quod tepens adhuc dolorem non mouerat frigente sanguine intumuit  linqui deinde animo et submitti genu coepit quem proximi exceptum in castra receperunt et betis interfectum ratus urbem ouans uictoria repetit  at alexander nondum percurato uulnere aggerem quo moenium altitudinem aequaret extruxit pluribusque cuniculis muros subrui iussit  oppidani ad pristinum fastigium moenium nouum extruxere munimentum sed ne id quidem turres aggeri impositas poterat aequare itaque  interiora quoque urbis infesta telis erant  ultima pestis urbis fuit cuniculo subrutus murus per cuius ruinas hostis intrauit ducebat ipse rex antesignanos et dum incautius subit saxo crus eius adfligitur  innixus tamen telo nondum prioris uulneris obducta cicatrice inter primores dimicat ira quoque accensus quod duo in obsidione urbis eius uulnera acceperat  betim egregia edita pugna multisque uulneribus confectum deseruerunt sui nec tamen segnius proelium capessebat lubricis armis suo pariter atque hostium sanguine  sed cum undique telis    quo adducto insolenti gaudio iuuenis elatus alias uirtutis etiam in hoste mirator non ut uoluisti inquit morieris sed quicquid in captiuum inueniri potest passurum esse te cogita  ille non interrito modo sed contumaci quoque uultu intuens regem nullam ad minas eius reddidit uocem  tum alexander uidetisne obstinatum ad tacendum inquit num genu posuit num uocem supplicem misit uincam tamen silentium et si nihil aliud certe gemitu interpellabo  ira deinde uertit in rabiem iam tum peregrinos ritus noua subeunte fortuna per talos enim spirantis lora traiecta sunt religatumque ad currum traxere circa urbem equi gloriante rege achillen a quo genus ipse deduceret imitatum se esse poena in hoste capienda  cecidere persarum arabumque circa x milia nec macedonibus incruenta  uictoria fuit obsidio certe non tam claritate urbis nobilitata est quam geminato periculo regis qui aegyptum adire festinans amyntan cum x triremibus in macedoniam ad inquisitionem nouorum militum misit  namque etiam secundis atterebantur tamen copiae deuictarumque gentium militi minor quam domestico fides habebatur aegyptii olim persarum opibus infensi quippe auare et superbe imperitatum sibi esse credebantad spem aduentus eius erexerant animos utpote qui amyntam quoque transfugam et cum precario imperio uenientem laeti recepissent  igitur ingens multitudo pelusium qua intraturus uidebatur conuenerat atque ille septimo die postquam a gaza copias mouerat in regionem aegypti quam nunc castra alexandri uocant peruenit  deinde pedestribus copiis pelusium petere iussis ipse cum expedita delectorum manu nilo amne uectus est nec sustinuere aduentum eius persae defectione quoque perterriti  iamque haud procul memphi erat in cuius praesidio mazaces praetor darei relictus aurum omne supra octingenta talenta alexandro omnemque regiam supellectilem tradidit  a memphi eodem flumine uectus ad interiora aegypti penetrat compositisque rebus ita ut nihil ex patrio aegyptiorum more mutaret adire iouis hammonis oraculum statuit  iter expeditis quoque et paucis uix tolerabile ingrediendum erat terra caeloque aquarum penuria est steriles harenae iacent  quas ubi uapor solis accendit feruido solo exurente uestigia intolerabilis aestus existit  luctandumque est non solum cum ardore et siccitate regionis sed etiam cum tenacissimo sabulo quod praealtum et uestigio cedens aegre moliuntur pedes  haec aegyptii uero maiora iactabant sed ingens cupido animum stimulabat adeundi iouem quem generis sui auctorem haud contentus mortali fastigio aut credebat esse aut credi uolebat  ergo cum iis quos ducere secum statuerat secundo amne descendit ad mareotin paludem eo legati cyrenensium dona attulere pacem et ut adiret urbes suas petentes ille donis acceptis amicitiaque coniuncta destinata exequi pergit  ac primo quidem et sequente die tolerabilis labor uisus nondum tam uastis nudisque solitudinibus aditis iam tamen sterili et emoriente terra  sed ut aperuere se campi alto obruti sabulo haud secus quam profundum aequor ingressi terram oculis requirebant  nulla arbor nullum culti soli occurrebat uestigium aqua etiam defecerat quam utribus cameli uexerant et in arido solo ac feruido sabulo nulla erat  ad hoc sol omnia incenderat siccaque et adusta erant ora cum repentesiue illud deorum munus siue casus fuitobductae caelo nubes condidere solem ingens aestu fatigatis etiam si aqua deficeret auxilium  enimuero ut largum quoque imbrem excusserunt procellae pro se quisque excipere eum quidam ob sitim impotentes sui ore quoque hianti captare coeperunt  quadriduum per uastas solitudines absumptum est iamque haud procul oraculi  sede aberant cum complures corui agmini occurrunt modico uolatu prima signa antecedentes et modo humi residebant cum lentius agmen incederet modo se pennis leuabant ducentium iterque monstrantium ritu  tandem ad sedem consecratam deo uentum est incredibile dictu inter uastas solitudines sita undique ambientibus ramis uix in densam umbram cadente sole contecta est multique fontes dulcibus aquis passim manantibus alunt siluas caeli quoque mira temperies uerno tepori maxime similis omnes anni partes pari salubritate percurrit  accolae sedis sunt ab oriente proximi aethiopum in meridiem uersam arabes spectanttrogodytis cognomen est horum regio usque ad rubrum mare excurrit  at qua uergit ad occidentem alii aethiopes colunt quos simuos uocant a septentrione nasamones sunt gens syrtica nauigiorum spoliis quaestuosa quippe obsident litora et aestu destituta nauigia notis sibi uadis occupant  incolae nemoris quos hammonios uocant dispersis tuguriis habitant medium nemus pro arce habent triplici muro circumdatum  prima munitio tyrannorum ueterem regiam clausit in proxima coniuges eorum cum liberis et paelicibus habitabanthic quoque dei oraculum est ultima munimenta satellitum armigerorumque sedes erant  est et aliud hammonis nemus in medio habet fontemsolis aquam uocant sub lucis ortum tepida manat medio die cuius uehementissimus est calor frigida eadem fluit inclinato in uesperam calescit media nocte feruida exaestuat quoque nox propius uergit ad lucem multum ex nocturno calore decrescit donec sub ipsum diei ortum adsueto tepore languescat  id quod pro deo colitur non eandem effigiem habet quam uulgo diis artifices accommodauerunt umbilico maxime similis est habitus zmaragdo et gemmis coagmentatus  hunc cum responsum petitur nauigio aurato gestant sacerdotes multis argenteis pateris ab utroque nauigii latere pendentibus sequuntur matronae uirginesque patrio more inconditum quoddam carmen canentes quo propitiari iouem credunt ut certum edat oraculum  ac tum quidem regem propius adeuntem maximus natu e sacerdotibus filium appellat hoc nomen illi parentem iouem reddere adfirmans ille se uero et accipere ait et adgnoscere humanae sortis oblitus  consuluit deinde an totius orbis imperium fatis sibi destinaretur uates aeque in adulationem compositus terrarum omnium rectorem fore ostendit  post haec institit quaerere an omnes parentis sui interfectores poenas dedissent sacerdos parentem eius negat ullius scelere posse uiolari philippi autem omnes luisse supplicia adiecit inuictum fore donec excederet ad deos sacrificio deinde facto dona et sacerdotibus et deo data sunt permissumque amicis ut ipsi quoque consulerent iouem nihil amplius quaesierunt quam an auctor esset sibi diuinis honoribus colendi suum regem hoc quoque acceptum fore ioui uates respondet  uera et salubri aestimatione pensanti fidem oraculi uana profecto responsa si uideri potuissent sed fortuna quos uni sibi credere coegit magna ex parte auidos gloriae magis quam capaces facit iouis igitur filium se non solum appellari pas  sus est sed etiam iussit rerumque gestarum famam dum augere uult tali appellatione corrupit  et macedones adsueti quidem regio imperio sed in maiore libertatis umbra quam ceterae gentes immortalitatem adfectantem contumacius quam aut ipsis expediebat aut regi auersati sunt  sed haec suo quaeque tempori reseruentur nunc cetera exequi pergam alexander ab hammone rediens ad mareotin paludem haud procul insula pharo sitam uenit contemplatus loci naturam primum in ipsa insula statuerat urbem nouam condere  inde ut apparuit magnae sedis insulam haud capacem esse elegit urbi locum ubi nunc est alexandrea appellationem trahens ex nomine auctoris complexus quicquid soli est inter paludem ac mare octoginta stadiorum muris ambitum destinat et qui exaedificandae urbi praeessent relictis memphin petit  cupido haud iniusta quidem ceterum intempestiua incesserat non interiora modo aegypti sed etiam aethiopiam inuisere memnonis tithonique celebrata regia cognoscendae uetustatis auidum trahebat paene extra terminos solis  sed imminens bellum cuius multo maior supererat moles otiosae peregrinationi tempora exemerat itaque aegypto praefecit aeschylum rhodium et peucesten macedonem quattuor milibus militum in praesidium regionis eius datis claustra nili fluminis polemonem tueri iubet xxx ad hoc triremes datae  africae deinde quae aegypto iuncta est praepositus apollo  nius uectigalibus eiusdem africae aegyptique cleomenes ex finitimis urbibus commigrare alexandream iussis nouam urbem magna multitudine impleuit  fama est cum rex orbem futuris muris polenta ut macedonum mos est destinasset auium greges aduolasse et polenta esse pastas cumque id omen pro tristi a plerisque esset acceptum respondisse uates magnam illam urbem aduenarum frequentiam culturam multisque eam terris alimenta praebituram regem cum secundo amne deflueret adsequi cupiens hector parmenionis filius eximio aetatis flore in paucis alexandro carus paruum nauigium conscendit pluribus quam capere posset impositis  itaque mersa nauis omnes destituit hector diu flumini obluctatus cum madens uestis et adstricti crepidis pedes natare prohiberent in ripam tamen semianimis euasit et ut primum fatigatus spiritum laxauit quem metus et periculum intenderat nullo adiuuantequippe in diuersum euaserant alii exanimatus est  amissi eius desiderio uehementer adflictus est repertumque corpus magnifico extulit funere onerauit hunc dolorem nuntius mortis andromachi quem praefecerat syriae uiuum samaritae cremauerant  ad cuius interitum uindicandum quanta maxima celeritate potuit contendit aduenientique sunt traditi tanti sceleris auctores  andromacho deinde menona substituit adfectisque supplicio qui praetorem interemerant tyrannos inter quos methymnaeorum aristonicum et eurysilaum populari  bus suis tradidit quos illi ob iniurias tortos necauerunt atheniensium deinde rhodiorum et chiorum legatos audit athenienses uictoriam gratulabantur et ut captiui graecorum suis restituerentur orabant rhodii et chii de praesidio querebantur  omnes aequa desiderare uisi impetrauerunt mytilenaeis quoque ob egregiam in partes fidem et pecuniam quam in bellum impenderant reddidit et magnam regionem finium adiecit  cypriorum quoque regibus qui et a dareo defecerant ad ipsum et oppugnanti tyrum miserant classem pro merito honos habitus est amphoterus deinde classis praefectus ad liberandam cretam missusnamque et persarum et spartanorum armis pleraque eius insulae obsidebanturante omnia mare a piraticis classibus uindicare iussus quippe obnoxium praedonibus erat in bellum utroque rege conuerso his compositis herculi tyrio ex auro crateram cum xxx pateris dicauit imminensque dareo ad euphraten iter pronuntiari iussit at dareus cum aegypto deuertisse in africam hostem comperisset dubitauerat utrumne circa mesopotamiam subsisteret an interiora regni sui peteret haud dubie potentior auctor praesens futurus ultimis gentibus impigre bellum capessendi quas aegre per praefectos suos moliebatur  sed ut idoneis auctoribus fama uulgauit alexandrum cum omnibus copiis quamcumque ipse adisset regionem petiturum haud ignarus quam cum strenuo res esset omnia longinquarum gentium auxilia ba  byloniam contrahi iussit bactriani scythaeque et indi conuenerant iam et ceterarum gentium copiae partibus simul adfuerunt  ceterum cum dimidio ferme maior esset exercitus quam in cilicia fuerat multis arma deerant quae summa cura comparabantur equitibus equisque tegumenta erant ex ferreis lamminis serie inter se conexis quis antea praeter iacula nihil dederat scuta gladiique adiciebantur  equorumque domandi greges peditibus distributi sunt ut maior pristino esset equitatus ingensque ut crediderat hostium terror ducentae falcatae quadrigae unicum illarum gentium auxilium secutae sunt  ex summo temone hastae praefixae ferro eminebant utrimque a iugo ternos direxerant gladios inter radios rotarum plura spicula eminebant in aduersum aliae deinde falces summissae rotarum orbibus haerebant et aliae in terram demissae quicquid obuium concitatis equis fuisset amputaturae hoc modo instructo exercitu ac perarmato babylone copias mouit a parte dextra erat tigris nobilis fluuius laeuam tegebat euphrates agmen mesopotamiae campos impleuerat tigri deinde superato cum audisset haud procul abesse hostem satropaten equitum praefectum cum mille delectis praemisit mazaeo praetori sex milia data quibus hostem transitu amnis arceret  eidem mandatum ut regionem quam alexander esset aditurus popularetur atque ureret quippe credebat inopia debellari posse nihil habentem nisi quod rapiendo occupasset ipsi autem commeatus alii terra alii tigri amne subuehebantur  iam peruenerat  arbela uicum ignobilem nobilem sua clade facturus hic commeatuum sarcinarumque maiore parte deposita lycum amnem ponte iunxit et per dies quinque sicut ante euphraten traiecit exercitum  inde octoginta fere stadia progressus ad alterum amnemboumelo nomen est castra posuit opportuna explicandis copiis regio erat equitabilis et uasta planities ne stirpes quidem et breuia uirgulta operiunt solum liberque prospectus oculorum etiam ad ea quae procul recessere permittitur itaque si qua campi eminebant iussit aequari totumque fastigium extendi alexandro qui numerum copiarum eius quantum procul coniectari poterat aestimabant uix fecerunt fidem tot milibus caesis maiores copias esse reparatas  ceterum omnis periculi et maxime multitudinis contemptor undecimis castris ad euphraten peruenit quo pontibus iuncto equites primos ire phalangem sequi iubet mazaeo qui ad inhibendum transitum eius cum sex milibus equitum occurrerat non auso periculum sui facere  paucis deinde non ad quietem sed ad praeparandos animos diebus datis militi strenue hostem insequi coepit metuens ne interiora regni sui peteret sequendusque esset per loca omni solitudine atque inopia uasta  igitur quarto die praeter armeniam penetrat ad tigrin tota regio ultra amnem recenti fumabat incendio quippe mazaeus quaecumque adierat haud secus quam hostis urebat ac primo caligine quam fumus effuderat obscurante lucem insidiarum metu substitit deinde ut speculatores praemissi tuta omnia  nuntiauerunt paucos equitum ad temptandum uadum fluminis praemisit cuius altitudo primo summa equorum pectora mox ut in medium alueum uentum est ceruices quoque aequabat  nec sane alius ad orientis plagam tam uiolentus inuehitur multorum torrentium non aquas solum sed etiam saxa secum trahens itaque a celeritate qua defluit tigri nomen est inditum quia persica lingua tigrin sagittam appellant  igitur pedes uelut diuisus in cornua circumdato equitatu leuatis super capita armis haud aegre ad ipsum alueum penetrat primus inter pedites rex egressus in ripam uadum militibus manu quando uox exaudiri non poterat ostendit sed gradum firmare uix poterant cum modo saxa lubrica uestigium fallerent modo rapidior unda subduceret  praecipuus erat labor eorum qui humeris onera portabant quippe cum semetipsos regere non possent in rapidos gurgites incommodo onere auferebantur et dum sua quisque spolia consequi studet maior inter ipsos quam cum amni orta luctatio est cumulique sarcinarum passim fluitantes plerosque perculerant  rex monere ut satis haberent arma retinere cetera se redditurum sed neque consilium neque imperium accipi poterat obstrepebat hinc metus praeter hunc inuicem luctantium mutuus clamor tandem qua leniore tractu amnis aperit uadum emersere nec quicquam praeter paucas sarcinas desideratum est  deleri potuit exercitus si quis uincere ausus esset sed perpetua fortuna regis auertit inde hostem sic granicum tot milibus equitum peditumque in ulteriore stantibus ripa superauit sic angustis in ciliciae callibus tantam multitudinem hostium audaciae quoque qua maxime uiguit ratio  minui potest quia numquam in discrimen uenit an temere fecisset mazaeus qui si transeuntibus flumen superuenisset haud dubie oppressurus fuit incompositos in ripa demum ad iam perarmatos adequitare coepit  mille admodum equites praemiserat quorum paucitate alexander explorata deinde contempta praefectum paeonum equitum aristona laxatis habenis inuehi iussit  insignis eo die pugna equitum et praecipue aristonis fuit praefectum equitatus persarum satropaten directa in guttur hasta transfixit fugientemque per medios hostes consecutus ex equo praecipitauit et obluctanti gladio caput dempsit quod relatum magna cum laude ante regis pedes posuit biduo ibi statiua rex habuit in proximum deinde pronuntiari iter iussit  sed prima fere uigilia luna deficiens primum nitorem sideris sui condidit deinde sanguinis colore suffuso lumen omne foedauit sollicitisque sub ipsum tanti discriminis casum ingens religio et ex ea formido quaedam incussa est  dis inuitis in ultimas terras trahi se querebantur iam nec flumina posse adiri nec sidera pristinum seruare fulgorem uastas terras deserta omnia occurrere in unius hominis iactationem tot milium sanguinem impendi fastidio esse patriam abdicari philippum patrem caelum uanis cogitationibus petere  iam prope seditionem res erat cum ad omnia interritus duces principesque militum frequentes adesse praetorio iubet aegyptiosque uates quos caeli ac siderum peri  tissimos esse credebat quid sentirent expromere iubet  at illi qui satis scirent temporum orbes implere destinatas uices lunamque deficere cum aut terram subiret aut sole premeretur rationem quidem ipsis perceptam non edocent uulgus  ceterum adfirmant solem graecorum lunam esse persarum quotiensque illa deficiat ruinam stragemque illis gentibus portendi ueteraque exempla percensent persidis regum quos aduersis dis pugnasse lunae ostendisset defectio  nulla res multitudinem efficacius regit quam superstitio alioqui impotens saeua mutabilis ubi uana religione capta est melius uatibus quam ducibus suis paret igitur edita in uulgus aegyptiorum responsa rursus ad spem et fiduciam erexere torpentes  rex impetu animorum utendum ratus secunda uigilia castra mouit dextra tigrim habebat a laeua montes quos gordyaeos uocant  hoc ingressis iter speculatores qui praemissi erant sub lucis ortum dareum aduentare nuntiauerunt instructo igitur milite et composito agmine antecedebat sed persarum moratores erant mille ferme qui speciem magni agminis fecerant quippe ubi explorari uera non possunt falsa per metum augentur  his cognitis rex cum paucis suorum adsecutus agmen refugientium ad suos alios cecidit cepit alios equitesque praemisit speculatum simul ut ignem quo barbari cremauerant uicos extinguerent  quippe fugientes raptim tectis aceruisque frumenti iniecerant flammas quae cum in summo haesissent ad inferiora  nondum penetrauerant  extincto igitur igne plurimum frumenti repertum est copia aliarum quoque rerum abundare coeperunt ea res ipsa militi ad persequendum hostem animum incendit quippe urente et populante eo terram festinandum erat ne incendio cuncta praeciperet  in rationem ergo necessitas uersa est quippe mazaeus qui antea per otium uicos incenderat iam fugere contentus pleraque inuiolata hosti reliquit  alexander haud longius cl stadiis dareum a se abesse compererat itaque ad satietatem quoque copia commeatuum instructus quadriduo in eodem loco substitit interceptae deinde darei litterae sunt quibus graeci milites sollicitabantur ut regem aut interficerent aut proderent dubitauitque an eas pro contione recitaret satis confisus graecorum quoque erga se beneuolentiae ac fidei sed parmenio deterruit non esse talibus promissis imbuendas aures militum adfirmans patere uel unius insidiis regem nihil nefas esse auaritiae secutus consilii auctorem castra mouit iter facienti spado e captiuis qui darei uxorem comitabantur deficere eam nuntiat et uix spiritum ducere  itineris continui labore animique aegritudine fatigata inter socrus et uirginum filiarum manus conlapsa erat deinde et extincta  id ipsum nuntians alius superuenit et rex haud secus quam si parentis mors nuntiata esset crebros edidit gemitus lacrimisque obortis quales dareus profudisset in tabernaculum in quo mater erat darei defuncto adsidens corpori uenit  hic uero renouatus est maeror ut prostratam humi uidit recenti malo  priorum quoque admonita receperat in gremium adultas uirgines magna quidem mutui doloris solacia sed quibus ipsa deberet esse solacio  in conspectu erat nepos paruulus ob id ipsum miserabilis quod nondum sentiebat calamitatem ex maxima parte ad ipsum redundantem  crederes alexandrum inter suas necessitudines flere et solacia non adhibere sed quaerere cibo certe abstinuit omnemque honorem funeri patrio persarum more seruauit dignus hercule qui nunc quoque tantae et mansuetudinis et continentiae ferat fructum  semel omnino eam uiderat quo die capta estnec ut ipsam sed ut darei matrem uidereteximiamque pulchritudinem formae eius non libidinis habuerat inuitamentum sed gloriae e spadonibus qui circa reginam erant tyriotes inter trepidationem lugentium elapsus per eam portam quae quia ab hoste auersa erat leuius custodiebatur ad darei castra peruenit exceptusque a uigilibus in tabernaculum regis perducitur gemens et ueste lacerata  quem ut conspexit dareus multiplici doloris expectatione commotus et quid potissimum timeret incertus uultus inquit tuus nescio quod ingens malum praefert sed caue miseri hominis auribus parcas didici esse infelix et saepe calamitatis solacium est nosse sortem suam  num quod maxime suspicor eloqui timeoludibria meorum nuntiaturus es mihi et ut credo ipsis quoque omni tristiora supplicio  ad  haec tyriotes istud quidem procul abest inquit quantuscumque enim reginis honos ab iis qui parent haberi potest tuis a uictore seruatus est sed uxor tua paulo ante excessit e uita  tunc uero non gemitus modo sed etiam eiulatus totis castris exaudiebantur nec dubitauit dareus quin interfecta esset quia nequisset contumeliam perpeti exclamatque amens dolore quod ego tantum nefas commisi alexander quem tuorum propinquorum necaui ut hanc uicem saeuitiae meae redderes odisti me non quidem prouocatus sed finge iustum intulisse te bellum cum feminis ergo agere debueras  tyriotes adfirmare per deos patrios nihil in eam grauius esse consultum ingemuisse etiam alexandrum morti et non parcius fleuisse quam ipse lacrimaret  ob haec ipsa amantis animus in sollicitudinem suspicionemque reuolutus est desiderium captiuae profecto a consuetudine stupri ortum esse coniectans  summotis igitur arbitris uno dumtaxat tyriote retento iam non flens sed suspirans uidesne inquit tyriote locum mendacio non esse tormenta iam hic erunt sed ne expectaueris per deos si quid tibi tui regis reuerentiae est num quod et scire expeto et quaerere pudet ausus est et dominus et iuuenis  ille quaestioni corpus offerre deos testes inuocare caste sancteque habitam esse reginam  tandem ut fides facta est uera esse quae adfirmaret spado capite uelato diu fleuit manantibusque adhuc lacrimis ueste ab ore reiecta ad caelum  manus tendens di patrii inquit primum mihi stabilite regnum deinde si de me iam transactum est precor ne quis potius asiae rex sit quam iste tam iustus hostis tam misericors uictor itaque quamquam frustra pace bis petita omnia in bellum consilia conuerterat uictus tamen continentia hostis ad nouas pacis condiciones ferendas x legatos cognatorum principes misit quos alexander consilio aduocato introduci iussit  e quibus maximus natu dareum inquit ut pacem a te iam hoc tertio peteret nulla uis subegit sed iustitia tua et continentia expressit  matrem coniugem liberos eius nisi quod sine illo sunt captos esse non sensimus pudicitiae earum quae supersunt curam haud secus quam parens agens reginas appellas speciem pristinae fortunae retinere pateris  uultum tuum uideo qualis darei fuit cum dimitteremur ab eo et ille tamen uxorem tu hostem luges iam in acie stares nisi cura te sepulturae eius moraretur ecquid mirum est si tam ab amico animo pacem petit quid opus est armis inter quos odia sublata sunt  antea imperio tuo finem destinabat halym amnem qui lydiam terminat nunc quicquid inter hellespontum et euphraten est in dotem filiae offert quam tibi tradit  ochum filium quem habes pacis et fidei obsidem retine matrem et  duas uirgines filias redde pro tribus corporibus xxx milia talentum auri precatur accipias nisi moderationem animi tui notam haberem non dicerem hoc esse tempus quo pacem non dare solum sed etiam occupare deberes  respice quantum post te reliqueris intuere quantum petas periculosum est praegraue imperium difficile est enim continere quod capere non possis uidesne ut nauigia quae modum excedunt regi nequeant nescio an dareus ideo tam multa amiserit quia nimiae opes magnae iacturae locum faciunt  facilius quaedam uincere quam tueri quam hercule expeditius manus nostrae rapiunt quam continent ipsa mors uxoris darei admonere te potest minus iam misericordiae tuae licere quam licuit  alexander legatis excedere tabernaculo iussis quid placeret ad consilium refert diu nemo quid sentiret ausus est dicere incerta regis uoluntate tandem parmenio antea suasisse ait ut captiuos apud damascum redimentibus redderet ingentem pecuniam potuisse redigi ex iis qui multorum uincti uirorum fortium occuparent manus  et nunc magnopere censere ut unam anum et duas puellas itinerum agminumque impedimenta xxx milibus talentum auri permutet  opimum regnum occupare posse condicione non bello nec quemquam alium inter histrum et euphraten possedisse terras ingenti spatio interualloque discretas macedoniam quoque potius respiceret quam bactra et indos intueretur  ingrata oratio regi fuit itaque ut  finem dicendi fecit et ego inquit pecuniam quam gloriam mallem si parmenion essem nunc alexander de paupertate securus sum et me non mercatorem memini esse sed regem nihil quidem habeo uenale sed fortunam meam utique non uendo captiuos si placet reddi honestius dono dabimus quam pretio remittemus  introductis deinde legatis ad hunc modum respondit nuntiate dareo me quae fecerim clementer et liberaliter non amicitiae eius tribuisse sed naturae meae  bellum cum captiuis et feminis gerere non soleo armatus sit oportet quem oderim  quodsi saltem pacem bona fide peteret deliberarem forsitan an darem uerumenimuero cum modo milites meos litteris ad proditionem modo amicos ad perniciem meam pecunia sollicitet ad internecionem mihi persequendus est non ut iustus hostis sed ut percussor ueneficus condiciones uero pacis quas adfertis si accepero uictorem eum faciunt  quae post euphraten sunt liberaliter donat ubi igitur me adeatis nempe obliti estis nempe ultra euphraten sum liberalissimum ergo dotis quam promittit terminum castra mea transeunt hinc me depellite ut sciam uestrum esse quo ceditis  eadem liberalitate dat mihi filiam suam nempe quam scio alicui seruorum eius nupturam multum uero mihi praestat si me mazaeo generum praeponit  ite nuntiate regi uestro et quae amisit et quae adhuc habet praemia esse belli hoc regente utriusque terminos regni id quemque  habiturum quod proximae lucis adsignatura fortuna est  legati respondent cum bellum in animo sit facere eum simpliciter quod spe pacis non frustraretur ipsos petere ut quam primum dimittantur ad regem eum quoque bellum parare debere dimissi nuntiant adesse certamen ille quidem confestim mazaeum cum tribus equitum milibus ad itinera quae hostis petiturus erat occupanda praemisit  alexander corpori uxoris eius iustis persolutis omnique grauiore comitatu intra eadem munimenta cum modico praesidio relicto ad hostem contendit in duo cornua diuiserat peditem utrique lateri equite circumdato impedimenta sequebantur agmen  praemissum deinde cum citis equitibus menidan iubet explorare ubi dareus esset at ille cum mazaeus haud procul consedisset non ausus ultra procedere nihil aliud quam fremitum hominum hinnitumque equorum exaudisse nuntiat  mazaeus quoque conspectis procul exploratoribus in castra se recepit aduentus hostium nuntius igitur dareus qui in patentibus campis decernere optabat armari militem iubet aciemque disponit  in laeuo cornu bactriani ibant equites mille admodum dahae totidem et arachosii susianique quattuor milia explebant hos centum falcati currus sequebantur proximus quadrigis erat bessus cum uiii milibus equitibus item bactrianis massagetae duobus milibus agmen eius claudebant pedites his plurium gentium non immixtos sed suae cuiusque nationis iunxerat copias  persas deinde cum mardis sogdianisque ariobarzanes et orontobates ducebant  illi partibus copiarum summae orsines praeerat a septem persis oriundus ad cyrum quoque nobilissimum regem originem sui referens  hos aliae gentes ne sociis quidem satis notae sequebantur post quas l quadrigas phradates magno caspiorum agmine antecedebat indi ceterique rubri maris accolae nomina uerius quam auxilia post currus erant  claudebatur hoc agmen aliis falcatis curribus quis peregrinum militem adiunxerat hunc armenii quos minores appellant armenios babylonii utrosque belitae et qui montes cossaeorum incolebant sequebantur  post hos ibant gortuae gentis quidem euboicae medos quondam secuti sed iam degeneres et patrii moris ignari adplicuerat his phrygas et cataonas parthyaeorum deinde gens incolentium terras quas nunc parthi scythia profecti tenent claudebant agmen haec sinistri cornus facies fuit  dextrum tenebant natio maioris armeniae cadusiique et cappadoces et syri ac medi his quoque falcati currus l erant  summa totius exercitus equites xlu milia pedestris acies dc milia expleuerat hoc modo instructi x stadia procedunt iussique subsistere armati hostem expectabant alexandri exercitum pauor cuius causa non suberat inuasit quippe lymphati trepidare coeperunt omnium pectora occulto metu percurrente caeli fulgor tempore aestiuo ardenti similis internitens ignis praebuit speciem flammasque ex darei castris splendere uelut inlati  temere praesidiis credebant  quodsi perculsis mazaeus qui praesidebat itineri superuenisset ingens clades accipi potuit nunc dum ille segnis in eo quem occupauerat tumulo sedet contentus non lacessi  alexander cognito pauore exercitus signum ut consisterent dari ante ipsos arma deponere ac leuare corpora iubet admonens nullam subiti causam esse terroris hostem procul stare  tandem compotes sui pariter arma et animos recepere nec quicquam ex praesentibus tutius uisum est quam eodem loco castra munire  postero die mazaeuscum delectis equitum in edito colle ex quo macedonum prospiciebantur castra consederatsiue metu siue quia speculari modo iussus erat ad dareum rediit  macedones eum ipsum collem quem deseruerat occupauerunt nam et tutior planitie erat et inde acies hostium quae in campo explicabatur conspici poterat  sed caligo quam circa humidi effuderant montes uniuersam equidem rei faciem non abstulit ceterum agminum discrimina atque ordinem prohibuit perspici multitudo inundauerat campos fremitusque tot milium etiam procul stantium aures impleuerat  fluctuari animo rex et modo suum modo parmenionis consilium sera aestimatione perpendere quippe eo uentum erat unde recipi exercitus nisi uictor sine clade non posset  itaque dissimulato periculo mercennarium equitem ex paeonia praecedere iubet ipse phalangem sicut antea dictum est in duo cornua extenderat utrumque cornu equi  tes tegebant iamque nitidior lux discussa caligine aciem hostium ostenderat et macedones siue alacritate siue taedio expectationis ingentem pugnantium more edidere clamorem redditus et a persis nemora uallesque circumiectas terribili sono impleuerat  nec iam contineri macedones poterant quin cursu quoque ad hostem contenderent melius adhuc ratus in eodem tumulo castra munire uallum iaci iussit strenueque opere perfecto in tabernaculum ex quo tota acies hostium conspiciebatur secessit tum uero uniuersa futuri discriminis facies in oculis erat armis insignibus equi uirique splendebant et omnia intentiore cura praeparari apud hostem sollicitudo praetorum agmina sua interequitantium ostendebat  ac pleraque inania sicut fremitus hominum equorum hinnitus armorum internitentium fulgor sollicitam expectatione mentem turbauerant  igitur siue dubius animi siue ut suos experiretur consilium adhibet quid optimum factu esset exquirens  parmenio peritissimus inter duces artium belli furto non proelio opus esse censebat intempesta nocte opprimi posse hostes discordis moribus linguis ad hoc somno et improuiso periculo territos quando in nocturna trepidatione coituros  at interdiu primum terribiles occursuras facies scytharum bactrianorumque hirta illis ora et intonsas comas esse praeterea eximiam uastorum magnitudinem corporum uanis et inanibus militem magis  quam iustis formidinis causis moueri  deinde tantam multitudinem circumfundi paucioribus posse cum non in ciliciae angustiis et inuiis callibus sed in aperta et lata planitie dimicarent  omnes ferme parmenioni adsentiebantur polypercon haud dubie in eo consilio positam uictoriam arbitrabatur  quem intuens rex namque parmenionem nuper acrius quam uellet increpitum rursus castigare non sustinebatlatrunculorum inquit et furum ista sollertia est quam praecipitis mihi quippe illorum uotum unicum est fallere  meae uero gloriae semper aut absentiam darei aut angustias locorum aut furtum noctis obstare non patiar palam luce adgredi certum est malo me meae fortunae paeniteat quam uictoriae pudeat  ad haec illud quoque accedit uigilias agere barbaros et in armis stare ut ne decipi quidem possint compertum habeo itaque ad proelium uos parate sic incitatos ad corpora curanda dimisit dareus id quod parmenio suaserat hostem facturum esse coniectans frenatos equos stare magnamque exercitus partem in armis esse ac uigilias intentiore cura seruari iusserat ergo ignibus tota eius castra fulgebant  ipse cum ducibus propinquisque agmina in armis stantium circumibat solem et mithrem sacrumque et aeternum inuocans ignem ut illis dignam uetere gloria maiorumque monumentis fortitudinem inspirarent  et profecto si qua diuinae opis auguria humana mente concipi possent deos  stare secum illos nuper macedonum animis subitam incussisse formidinem adhuc lymphatos ferri agique arma iacientes expetere praesides persarum imperii debitas e uaecordibus poenas nec ipsum ducem saniorem esse quippe ritu ferarum praedam modo quam expeteret intuentem in perniciem quae ante praedam posita esset incurrere similis apud macedones quoque sollicitudo erat noctemque uelut in eam certamine edicto metu egerunt  alexander non alias magis territus ad uota et preces aristandrum uocari iubet ille in candida ueste uerbenas manu praeferens capite uelato praeibat preces regi iouem mineruamque uictoriam propitianti tunc quidem sacrificio rite perpetrato reliquum noctis adquieturus in tabernaculum rediit sed nec somnum capere nec quietem pati poterat modo e iugo montis aciem in dextrum persarum cornu demittere agitabat modo recta fronte concurrere hosti interdum haesitare an potius in laeuum detorqueret agmen  tandem grauatum animi anxietate corpus altior somnus oppressit iamque luce orta duces ad accipienda imperia conuenerant insolito circa praetorium silentio attoniti  quippe alias accersere ipsos et interdum morantes castigare adsueuerat tunc ne ultimo quidem rerum discrimine excitatum esse mirabantur et non somno quiescere sed pauore marcere credebant  non tamen quisquam ex custodibus corporis intrare tabernacu  lum audebat et iam tempus instabat nec miles iniussu ducis aut arma capere poterat aut in ordines ire  diu parmenio cunctatus cibum ut caperent ipse pronuntiat iamque exire necesse erat tunc demum intrat tabernaculum saepiusque nomine compellatum cum uoce non posset tactu excitauit  multa lux inquit est instructam aciem hostis admouit tuus miles adhuc inermis expectat imperium ubi est uigor ille animi tui nempe excitare uigiles soles ad haec alexander credisne me prius somnum capere potuisse quam exonerarem animum sollicitudine quae quietem morabatur signumque pugnae tuba dari iussit et cum in eadem admiratione parmenio perseueraret quod solutum se curis somnum cepisse dixisset minime inquit mirum est ego enim cum dareus terram ureret uicos excinderet alimenta corrumperet potens mei non eram nunc uero quid metuam cum acie decernere paret hercule uotum meum impleuit sed huius consilii postea quoque ratio reddetur uos ite ad copias quibus quisque praeest ego iam adero et quid fieri uelim exponam  raro admodum admonitu magis amicorum quam metu discriminis quod adeundum erat lorica uti solebat tunc quoque munimento corporis sumpto processit ad milites haud alias tam alacrem uiderant regem et uultu eius interrito certam spem uictoriae augurabantur atque ille proruto uallo exire copias iubet aciemque disponit in dextro cornu locati sunt  equites quos agema appellabant praeerat his clitus cui iunxit philotae turmas ceterosque praefectos equitum lateri eius adplicuit  ultima meleagri ala stabat quam phalanx sequebatur post phalangem argyraspides erant his nicanor parmenionis filius praeerat  in subsidiis cum manu sua coenos post eum orestae lyncestaeque sunt positi post illos polypercon dux peregrini militis huius agminis princeps amyntas erat philippus balacri eos regebat in societatem nuper adscitos haec dextri cornus facies erat  in laeuo craterus peloponnensium equites habebat achaeorum et locrensium et malieon turmis sibi adiunctis hos thessali equites claudebant philippo duce peditum acies equitatu tegebatur frons laeui cornus haec erat  sed ne circumiri posset a multitudine ultimum agmen ualida manu cinxerat cornua quoque subsidiis firmauit non recta fronte sed a latere positis ut si hostis circumuenire aciem temptasset parata pugnae forent hic agriani erant quibus attalus praeerat adiunctis sagittariis cretensibus ultimos ordines auertit a fronte ut totam aciem orbe muniret illyrii hic erant adiuncto milite mercede conducto thracas quoque simul obiecerat leuiter armatos  adeoque aciem uersabilem posuit ut qui ultimi stabant ne circumirentur uerti tamen et in frontem circumagi possent itaque non prima quam latera non latera munitiora fuere quam terga  his ita ordinatis praecipit  ut si falcatos currus cum fremitu barbari emitterent ipsi laxatis ordinibus impetum incurrentium silentio exciperent haud dubius sine noxa transcursuros si nemo se opponeret sin autem sine fremitu immisissent eos ipsi clamore terrerent pauidosque equos telis utrimque suffoderent  qui cornibus praeerant extendere ea iussi ita ut nec circumuenirentur si artius starent nec tamen ultimam aciem exinanirent impedimenta cum captiuis inter quos mater liberique darei custodiebantur haud procul acie in edito colle constituit modico praesidio relicto laeuum cornu sicut alias parmenioni tuendum datum ipse in dextro stabat nondum ad iactum teli peruenerant cum bion quidam transfuga quanto maximo cursu potuerat ad regem peruenit nuntians murices ferreos in terram defodisse dareum qua hostem equites emissurum esse credebat notatumque certo signo locum ut fraus euitari a suis posset  adseruari transfuga iusso duces conuocat expositoque quod nuntiatum erat monet ut regionem monstratam declinent equitemque periculum edoceant ceterum hortantem exercitus exaudire non poterat usum aurium intercipiente fremitu duorum agminum sed in conspectu omnium duces et proximum quemque interequitans adloquebatur emensis tot terras in spem uictoriae de qua dimicandum foret hoc unum superesse discrimen granicum hic amnem ciliciaeque montes et syriam aegyptumque praetereunti  bus raptas ingentia spei gloriaeque incitamenta referebat  reprehensos ex fuga persas pugnaturos quia fugere non possent tertium iam diem metu exangues armis suis oneratos in eodem uestigio haerere nullum desperationis illorum maius indicium esse quam quod urbes quod agros suos urerent quicquid non corrupissent hostium esse confessi  nomina modo uana gentium ignotarum ne extimescerent neque enim ad belli discrimen pertinere qui ab iis scythae quiue cadusii appellarentur ob id ipsum quod ignoti essent ignobiles esse  numquam ignorari uiros fortes at imbelles ex latebris suis erutos nihil praeter nomina adferre macedonas uirtute adsecutos ne quis toto orbe locus esset qui tales uiros ignoraret  intuerentur barbarorum inconditum agmen alium nihil praeter iaculum habere alium funda saxa librare paucis iusta arma esse itaque illinc plures stare hinc plures dimicaturos  nec postulare se ut fortiter capesserent proelium ni ipse ceteris fortitudinis fuisset exemplum se ante prima signa dimicaturum spondere pro se tot cicatrices totidem corporis decora scire ipsos unum paene se praedae communis exortem in illis colendis ornandisque usurpare uictoriae praemia  haec se fortibus uiris dicere si qui dissimiles eorum essent illa fuisse dicturum peruenisse eo unde fugere non possent tot ter  rarum spatia emensis tot amnibus montibusque post tergum obiectis iter in patriam et penates manu esse faciendum sic duces sic proximi militum instincti sunt dareus in laeuo cornu erat magno suorum agmine delectis equitum peditumque stipatus contempseratque paucitatem hostis uanam aciem esse extentis cornibus ratus  ceterum sicut curru eminebat dextra laeuaque ad circumstantia agmina oculos manusque circumferens terrarum inquit quas oceanus hinc adluit illinc claudit hellespontus paulo ante domini iam non de gloria sed de salute et quod saluti praeponitis libertate pugnandum est hic dies imperium quo nulla amplius uidit aetas aut constituet aut finiet apud granicum minima uirium parte cum hoste certauimus in cilicia uictos syria poterat excipere magna munimenta regni tigris atque euphrates erant uentum est eo unde pulsis ne fugae quidem locus est omnia tam diutino bello exhausta post tergum sunt non incolas suos urbes non cultores habent terrae coniuges quoque et liberi sequuntur hanc aciem parata hostibus praeda nisi pro carissimis pignoribus corpora opponimus  quod mearum fuit partium exercitum quem paene immensa planities uix caperet comparaui equos arma distribui commeatus ne tantae multitudini deessent prouidi locum in quo acies explicari posset elegi  cetera in uestra potestate sunt audete modo uincere famamque infirmissimum aduersus fortes  uiros telum contemnite temeritas est quam adhuc pro uirtute timuistis quae ubi primum impetum effudit uelut quaedam animalia emisso aculeo torpet  hi uero campi deprehendere paucitatem quam ciliciae montes absconderant uidetis ordines raros cornua extenta mediam aciem uanam et exhaustam nam ultimi quos locauit auersos terga iam praebent obteri mehercule equorum ungulis possunt etiam si nihil praeter falcatos currus emisero et bello uicerimus si uincimus proelio nam ne illis quidem ad fugam locus est hinc euphrates illinc tigris prohibet inclusos  et quae antea pro illis erant in contrarium uersa sunt nostrum mobile et expeditum agmen est illud praeda graue implicatos ergo spoliis nostris trucidabimus eademque res et causa erit uictoriae et fructus  quodsi quem e uobis nomen gentis mouet cogitet macedonum illic arma esse non corpora multum enim sanguinem inuicem hausimus et semper grauior in paucitate iactura est  nam alexander quantuscumque ignauis et timidis uideri potest unum animal est et si quid mihi creditis temerarium et uaecors adhuc nostro pauore quam sua uirtute felicius  nihil autem potest esse diuturnum cui non subest ratio licet felicitas adspirare uideatur tamen ad ultimum temeritati non sufficit praeterea breues et mutabiles uices rerum sunt et fortuna numquam simpliciter indulget  forsitan ita dii fata ordinauerint ut persarum imperium quod secundo cursu per ccxxx annos ad summum fastigium euexerant magno motu concuterent magis quam adfligerent admonerentque nos fragilitatis humanae cuius nimia in prosperis rebus obliuio est modo graecis ultro bellum inferebamus nunc in sedibus nostris propulsamus inlatum iactamur inuicem uarietate fortunae uidelicet imperium quia mutuo adfectamus una gens non capit  ceterum etiamsi spes non subesset necessitas tamen stimulare deberet ad extrema peruentum est matrem meam duas filias ochum in spem huius imperii genitum principes illam subolem regiae stirpis duces uestros reorum instar uinctos habet nisi quid in uobis opis est ego maiore mei parte captiuus sum eripite uiscera mea ex uinculis restituite mihi pignora pro quibus ipsi mori non recusatis parentem liberos nam coniugem in illo carcere amisi  credite nunc omnes hos tendere ad uos manus implorare patrios deos opem uestram misericordiam fidem exposcere ut compedibus ut seruitute ut precario uictu ipsos liberetis an creditis aequo animo iis seruire quorum reges esse fastidiunt  uideo admoueri hostium aciem sed quo propius discrimen accedo hoc minus iis quae dixi possum esse contentus per ego uos deos patrios aeternumque ignem qui praefertur altaribus fulgoremque solis intra fines regni mei orientis per aeternam memoriam cyri qui ademptum medis lydisque imperium primus in persidem intulit uindicate ab ultimo  dedecore nomen gentemque persarum  ite alacres et spiritus pleni ut quam gloriam accepistis a maioribus uestris posteris relinquatis in dextris uestris iam libertatem opem spem futuri temporis geritis effugit mortem quisquis contempserit timidissimum quemque consequitur  ipse non patrio more solum sed etiam ut conspici possim curru uehor nec recuso quo minus imitemini me siue fortitudinis exemplum siue ignauiae fuero interim alexander ut et demonstratum a transfuga insidiarum locum circumiret et dareo qui cornu tuebatur occurreret agmen obliquum incedere iubet  dareus quoque eodem suum obuertit besso admonito ut massagetas equites in laeuum alexandri cornu a latere inuehi iuberet  ipse ante se falcatos currus habebat quos signo dato uniuersos in hostem effudit ruebant laxatis habenis aurigae quo plures nondum satis prouiso impetu obtererent  alios ergo hastae multum ultra temonem eminentes alios ab utroque latere demissae falces lacerauere nec sensim macedones cedebant sed effusa fuga turbauerant ordines  mazaeus quoque perculsis metum incussit mille equitibus ad diripienda hostis impedimenta circumuehi iussis ratus captiuos quoque qui simul adseruabantur rupturos uincula cum suos adpropinquantes uidissent  non fefellerat parmenionem qui in laeuo erat propere igitur polydamanta mittit ad regem qui et periculum ostenderet et quid fieri iuberet consuleret  ille audito polydamante abi nuntia inquit parmenioni si acie uicerimus non nostra solum nos recuperaturos sed etiam quae hostium sunt occupa  turos  proinde non est quod uirium quicquam subducat ex acie sed ut me ut philippo patre dignum est contempto sarcinarum damno fortiter dimicet  interim barbari impedimenta turbauerant caesisque plerisque custodum captiui uinculis ruptis quicquid obuium erat quo armari possent arripiunt et adgregati suorum equitibus macedonas ancipiti circumuentos malo inuadunt  laeti qui circa sisigambim erant uicisse dareum ingenti caede prostratos hostis ad ultimum etiam impedimentis exutos esse nuntiant quippe eandem fortunam ubique esse credebant et uictores persas ad praedam discurrisse  sisigambis hortantibus captiuis ut animum a maerore adleuaret in eodem quo antea fuit perseuerauit non uox ulla excidit ei non oris color uultusue mutatus est sedit immobiliscredo praecoqui gaudio uerita inritare fortunamadeo ut quid mallet intuentibus eam fuerit incertum  inter haec menidas praefectus equitum alexandri cum paucis turmis opem impedimentis laturus aduenerat et incertum suone consilio an regis imperiosed non sustinuit cadusiorum scytharumque impetum quippe uix temptato certamine refugit ad regem amissorum impedimentorum testis magis quam uindex  iam consilium alexandri dolor uicerat et ne cura recuperandi sua militem a proelio auerteret non immerito uerebatur itaque areten ducem hastatorum sarisophoros uocabantaduersus scythas  mittit  inter haec currus qui circa signa prima turbauerant aciem in phalangem inuecti erant macedones confirmatis animis in medium agmen accipiunt  uallo similis acies erat iunxerant hastas et ab utroque latere temere incurrentium ilia suffodiebant circumire deinde et currus et propugnatores praecipitare coeperunt ingens ruina equorum aurigarumque aciem compleuerat hi territos regere non poterant qui crebra iactatione ceruicum non iugum modo excusserant sed etiam currus euerterant uulnerati interfectos trahebant nec consistere territi nec progredi debiles poterant  paucae tamen euasere quadrigae in ultimam aciem iis quibus inciderunt miserabili morte consumptis quippe amputata uirorum membra humi iacebant et quia calidis adhuc uulneribus aberat dolor trunci quoque et debiles quidam arma non omittebant donec multo sanguine effuso exanimati procumberent  interim aretes scytharum qui impedimenta diripiebant duce occiso grauius territis instabat superuenere deinde a dareo bactriani pugnaeque uertere fortunam multi ergo macedonum primo impetu obtriti sunt plures ad alexandrum refugerunt tum persae clamore sublato qualem uictores solent edere ferociter in hostem quasi ubique profligatum incurrerunt alexander territos castigare adhortari proelium quod iam elanguerat solus accendere confirmatisque tandem animis ire in hostem iubet  rarior acies erat  in dextro cornu persarum namque inde bactriani discesserant ad opprimenda impedimenta itaque alexander laxatos ordines inuadit et multa caede hostium inuehitur  at qui in laeuo cornu erant persae spe posse eum includi agmen suum a tergo dimicantis opponunt ingensque periculum in medio haerens adisset ni equites agriani calcaribus subditis circumfusos regi barbaros adorti essent auersosque caedendo in se obuerti coegissent turbata erat utraque acies alexander et a fronte et a tergo hostem habebat  qui auerso ei instabant et ab agrianis equitibus premebantur bactriani impedimentis hostium direptis reuersi ordines suos recuperara non poterant plura simul abrupta a ceteris agmina ubicumque alium alii fors miscuerat dimicabant  duo reges iunctis prope agminibus proelium accenderant plures persae cadebant par ferme utrimque numerus uulnerabatur curru dareus alexander equo uehebatur  utrumque delecti tuebantur sui immemores quippe amisso rege nec uolebant salui esse nec poterant ante oculos sui quisque regis mortem occumbere ducebat egregium  maximum tamen periculum adibant quos maxime tuebantur quippe sibi quisque caesi regis expetebat decus  ceterum siue ludibrium oculorum siue uera species fuit qui circa alexandrum erant uidisse se crediderunt paulum super caput regis placide uolantem aquilam non sono armorum non gemitu morientium  territam diuque circa equum alexandri pendenti magis quam uolanti similis apparuit certe uates aristander alba ueste indutus et dextra praeferens lauream militibus in pugnam intentis auem monstrabat haud dubium uictoriae auspicium  ingens ergo alacritas et fiducia paulo ante territos accendit ad pugnam utique postquam auriga darei qui ante ipsum sedens equos regebat hasta transfixus est nec aut persae aut macedones dubitauere quin ipse rex esset occisus  ergo lugubri ululatu et incondito clamore gemituque totam fere aciem adhuc aequo marte pugnantium turbauere cognati darei et armigeri laeuumque cornu in fugam effusum destituerat currum quem a dextra parte stipati in medium agmen receperunt dicitur acinace stricto dareus dubitasse an fugae dedecus honesta morte uitaret sed eminens curru nondum omnem suorum aciem proelio excedentem destituere erubescebat  dumque inter spem et desperationem haesitat sensim persae cedebant et laxauerant ordines alexander mutato equoquippe plures fatigauerat resistentium aduersa ora fodiebat fugientium terga  iamque non pugna sed caedes erat cum dareus quoque currum suum in fugam uertit haerebat in tergis fugientium uictor sed prospectum oculorum nubes pulueris quae ad caelum efferebatur abstulerat ergo haud secus quam in tenebris errabant ad sonum notae uocis aut signum subinde coeuntes  exaudiebant tamen strepitus habenarum quibus equi currum  uehentes identidem uerberabantur haec sola fugientis uestigia excepta sunt at in laeuo macedonum cornuparmenio sicut ante dictum tuebaturlonge alia fortuna utriusque partis res gerebatur mazaeus cum omni suorum equitatu uehementer inuectus urgebat macedonum alas  iamque abundans multitudine aciem circumuehi coeperat cum parmenio equites nuntiare iubet alexandro in quo discrimine ipsi essent ni mature subueniretur non posse sisti fugam  iam multum uiae praeceperat rex imminens fugientium tergis cum a parmenione tristis nuntius uenit refrenare equos iussi qui uehebantur agmenque constitit frendente alexandro eripi sibi uictoriam e manibus et dareum felicius fugere quam se sequi  interim ad mazaeum superati regis fama peruenerat itaque quamquam ualidior erat tamen fortuna partium territus perculsis languidius instabat parmenio ignorabat quidem causam sua sponte pugnae remissae sed occasione uincendi strenue est usus  thessalos equites ad se uocari iubet ecquid uidetis inquit istos qui ferociter modo instabant pedem referre subito pauore perterritos nimirum nobis quoque regis nostri fortuna uicit omnia persarum caede strata sunt  quid cessatis an ne fugientibus quidem pares estis uera dicere uidebatur et spes languentis quoque erexerat subditis calcaribus proruere in hostem et illi iam non sensim sed citato gradu recedebant nec quicquam fugae nisi quod non  dum terga uerterant deerat parmenio tamen ignarus quaenam in dextro cornu fortuna regis esset repressit suos  mazaeus dato fugae spatio non recto itinere sed maiore et ob id tutiore circuitu tigrin superat et babyloniam cum reliquiis deuicti exercitus intrat dareus paucis fugae comitibus ad lycum amnem contenderat quo traiecto dubitauit an solueret pontem quippe hostem iam adfore nuntiabatur sed tot milia suorum quae nondum ad amnem peruenerant ponte rescisso uidebat hostis praedam fore  abeuntem cum intactum sineret pontem dixisse constat malle se sequentibus iter dare quam auferre fugientibus ipse ingens spatium fuga emensus media fere nocte arbela peruenit quis tot ludibria fortunaeducum agminum caedem multiplicem deuictorum fugam clades nunc singulorum nunc uniuersorum aut animo adsequi queat aut oratione complecti propemodum saeculi res in unum illum diem pro fortuna cumulauit  alii qua breuissimum patebat iter alii deuios saltus et ignotas sequentibus calles petebant eques pedesque confusi sine duce armatis inermes integris debiles implicabantur  deinde misericordia in metum uersa qui sequi non poterant inter mutuos gemitus deserebantur sitis praecipue fatigatos et saucios perurebat passimque omnibus riuis prostrauerant corpora praeterfluentem aquam hianti ore captantes  quam cum auide turbidam hausissent tendebantur extemplo prae  cordia premente limo resolutisque et torpentibus membris cum superuenisset hostis nouis uulneribus excitabantur  quidam occupatis proximis riuis deuerterant longius ut quicquid occulti humoris usquam manaret exciperent nec ulla adeo auia et sicca lacuna erat ut uestigantium sitim falleret  e proximis uero itineri uicis ululatus senum feminarumque exaudiebantur barbaro ritu dareum adhuc regem clamantium alexander ut supra dictum est inhibito suorum impetu ad lycum amnem peruenerat ubi ingens multitudo fugientium onerauerat pontem et plerique cum hostis urgeret in flumen se praecipitauerant grauesque armis et proelio ac fuga defetigati gurgitibus hauriebantur  iamque non pons modo fugientes sed ne amnis quidem capiebat agmina sua improuide subinde cumulantis quippe ubi intrauit animos pauor id solum metuunt quod primum formidare coeperunt  alexander instantibus suis ne impune abeuntem hostem intermitteret sequi hebetia esse tela et manus fatigatas tantoque cursu corpora exhausta et praeceps in noctem diei tempus causatus est  re uera de laeuo cornu quod adhuc in acie stare credebat sollicitus reuerti ad ferendam opem suis statuit iamque signa conuerterat cum equites a parmenione missi illius quoque partis uictoriam nuntiant  sed nullum eo die maius periculum adiit quam dum copias reducit in castra pauci eum et incompositi sequebantur ouantes uictoriaquippe omnes hostes aut in fugam effusos aut in acie cecidisse credebant  cum repente  ex aduerso apparuit agmen equitum qui primo inhibuere cursum deinde macedonum paucitate conspecta turmas in obuios concitauerunt ante signa rex ibat dissimulato magis periculo quam spreto nec defuit ei perpetua in dubiis rebus felicitas  namque praefectum equitatus auidum certaminis et ob id ipsum incautius in se ruentem hasta transfixit quo ex equo lapso proximum ac dein plures eodem telo confodit inuasere turbatos amici quoque nec persae inulti cadebant quippe non uniuersae acies quam hae tumultuariae manus uehementius iniere certamen  tandem barbari cum obscura luce tutior fuga uideretur esse quam pugna dispersis agminibus abiere rex extraordinario periculo defunctus incolumis suos reduxit in castra cecidere persarum quorum numerum uictores finire potuerunt milia xl macedonum minus quam ccc desiderati sunt  ceterum hanc uictoriam rex maiore ex parte uirtuti quam fortunae suae debuit animo non ut antea loco uicit  nam et aciem peritissime instruxit et promptissime ipse pugnauit et magno consilio iacturam sarcinarum impedimentorumque contempsit cum in ipsa acie summae rei uideret esse discrimen dubioque adhuc pugnae euentu pro uictore se gessit  perculsos deinde hostium ut fudit fugientes quod in illo ardore animi uix credi potest prudentius quam auidius persecutus est  nam si parte exercitus adhuc in acie stante instare cedentibus perseuerasset aut culpa sua uictus esset aut aliena uirtute uicisset iam si multitudinem equitum  occurrentium extimuisset uictori aut foede fugiendum aut miserabiliter cadendum fuit  ne duces quidem copiarum sua laude fraudandi sunt quippe uulnera quae quisque excepit indicia uirtutis sunt  hephaestionis bracchium hasta ictum est perdicca et coenos et menidas sagittis prope occisi  et si uere aestimare macedonas qui tunc erant uolumus fatebimur et regem talibus ministris et illos tanto rege fuisse dignissimos liber u quae interim ductu imperioque alexandri uel in graecis uel illyriis ac thraecia gesta sunt si suis quaeque temporibus reddere uoluero interrumpendae sunt res asiae  quas utique ad fugam mortemque darei uniuersas in conspectum dari et sicut inter se cohaerent ita opere ipso coniungi haud paulo aptius uideri potest igitur quae proelio apud arbela coniuncta sunt ordiar dicere dareus media fere nocte arbela peruenerat eodemque magnae partis amicorum eius ac militum fugam fortuna compulerat  quibus conuocatis exponit haud dubitare se quin alexander celeberrimas urbes agrosque omni copia rerum abundantes petiturus esset praedam opimam paratamque ipsum et milites eius spectare id suis rebus tali in statu saluti fore quippe se deserta cum expedita manu petiturum ultima regni sui adhuc intacta esse inde bello uires  haud aegre reparaturum  occuparet sane gazam auidissima gens et ex longa fame satiaret se auro mox futura praedae sibi usu didicisse pretiosam supellectilem paelicesque et spadonum agmina nihil aliud fuisse quam onera et impedimenta eadem trahentem alexandrum quibus rebus antea uicisset inferiorem fore plena omnibus desperationis uidebatur oratio quippe babylona urbem opulentissimam dedi cernentibus iam susa iam cetera ornamenta regni causamque belli uictorem occupaturum  at ille docere pergit non speciosa dictu sed usu necessaria in rebus aduersis sequenda esse ferro geri bella non auro uiris non urbium tectis omnia sequi armatos sic maiores suos perculsos in principio rerum celeriter pristinam reparasse fortunam  igitur siue confirmatis eorum animis siue imperium magis quam consilium sequentibus mediae fines ingressus est paulo post alexandro arbela traduntur regia supellectile ditique gaza repletaiiii milia talentum fuerepraeterea pretiosa ueste totius ut supra dictum est exercitus opibus in illam sedem congestis  ingruentibus deinde morbis quos odor cadauerum totis iacentium campis uulgauerat maturius castra mouit euntibus a parte laeua    a dextra arabia odorum fertilitate nobilis regio  campestre iter est in terra inter tigrin et euphraten iacenti tam uberi et pingui ut a pastu repelli pecora dican  tur ne satietas perimat causa fertilitatis est humor qui ex utroque amne manat toto fere solo propter uenas aquarum resudante  ipsi amnes ex armeniae montibus profluunt ac magno deinde aquarum diuortio iter quod coeperunt percurrunt ii milia et quingenta stadia emensi sunt qui amplissimum interuallum circa armeniae montes notauerunt  idem cum mediae et gordyaeorum terram secare coeperunt paulatim in artius coeunt et quo longius manant hoc angustius inter se spatium terrae relinquunt  uicini maxime sunt in campis quos incolae mesopotamiam appellant mediam namque ab utroque latere cludunt tandem per babyloniorum fines in rubrum mare inrumpunt  alexander quartis castris ad mennim urbem peruenit cauerna ibi est ex qua fons ingentem bituminis uim effundit adeo ut satis constet babylonios muros ingentis operis huius fontis bitumine interlitos esse ceterum babylona procedenti alexandro mazaeus qui ex acie in eam urbem confugerat cum adultis liberis supplex occurrit urbem seque dedens gratus aduentus eius regi fuit quippe magni operis obsidio futura tam munitae urbis  ad hoc uir inlustris et manu promptus famaeque etiam proximo proelio celebris et ceteros ad deditionem suo incitaturus exemplo uidebatur igitur hunc quidem benigne cum liberis excipit  ceterum quadrato agmine quod ipse ducebat uelut in aciem irent ingredi suos iubet magna pars babyloniorum constiterat in muris auida cognoscendi nouum regem  plures obuiam egressi sunt  inter quos bagophanes arcis et regiae pecuniae custos ne studio a mazaeo uinceretur totum iter floribus coronisque constrauerat argenteis altaribus utroque latere dispositis quae non ture modo sed omnibus odoribus cumulauerat  dona eum sequebantur greges pecorum equorumque leones quoque et pardales caueis praeferebantur magi deinde suo more carmen canentes post hos chaldaei babyloniorumque non uates modo sed etiam artifices cum fidibus sui generis ibant laudes hi regum canere soliti chaldaei siderum motus et statas uices temporum ostendere equites deinde babylonii suo equorumque cultu ad luxuriam magis quam ad magnificentiam exacto ultimi ibant rex armatis stipatus oppidanorum turbam post ultimos pedites ire iussit ipse cum curru urbem ac deinde regiam intrauit postero die supellectilem darei et omnem pecuniam recognouit ceterum ipsius urbis pulchritudo ac uetustas non regis modo sed etiam omnium oculos in semet haud immerito conuertit samiramis eam condiderat non ut plerique credidere belus cuius regia ostenditur  murus instructus laterculo coctili bitumine interlitus spatium xxx et duorum pedum in latitudinem amplectitur quadrigae inter se occurrentes sine periculo commeare dicuntur  altitudo muri l cubitorum eminet spatio turres denis pedibus quam murus altiores sunt totius operis ambitus ccclxu stadia complectitur singulorum stadiorum structuram singulis diebus perfectam esse memoriae proditum est aedificia non sunt admota muris sed fere spatium iugeri unius  absunt  ac ne totam quidem urbem tectis occupaueruntper lxxx stadia habitabatur nec omnia continua sunt credo quia tutius uisum est pluribus locis spargi cetera serunt coluntque ut si externa uis ingruat obsessis alimenta ex ipsius urbis solo subministrentur euphrates interfluit magnaeque molis crepidinibus coercetur sed omnium operum magnitudinem circumueniunt cauernae ingentes in altitudinem pressae ad accipiendum impetum fluminis quod ubi adpositae crepidinis fastigium excessit urbis tecta corriperet nisi essent specus lacusque qui exciperent  coctili laterculo structi sunt totum opus bitumine adstringitur pons lapideus flumini impositus iungit urbem hic quoque inter mirabilia orientis opera numeratus est quippe euphrates altum limum uehit quo penitus ad fundamenta iacienda egesto uix sufficiens operi firmo reperiunt solum harenae autem subinde cumulatae et saxis quis pons sustinetur adnexae morantur amnem qui retentus acrius quam si libero cursu mearet inliditur  arcem quoque ambitu xx stadia complexam habent xxx pedes in terram turrium fundamenta demissa sunt ad lxxx summum munimenti fastigium peruenit  super arcem uulgatum graecorum fabulis miraculum pensiles horti sunt summam murorum altitudinem aequantes multarumque arborum umbra et proceritate amoeni  saxo pilae quae totum onus sustinent instructae sunt super pilas lapide quadrato solum stratum est patiens terrae quam altam iniciunt et humoris quo  rigant terras adeoque ualidas arbores sustinet moles ut stipites earum uiii cubitorum spatium crassitudine aequent in l pedum altitudinem emineant frugiferaeque sint ut si terra sua alerentur  et cum uetustas non opera solum manu facta sed etiam ipsam naturam paulatim exedendo perimat haec moles quae tot arborum radicibus premitur tantique nemoris pondere onerata est inuiolata durat quippe xx pedes lati parietes sustinent xi pedum interuallo distantes ut procul uisentibus siluae montibus suis imminere uideantur  syriae regem babylone regnantem hoc opus esse molitum memoriae proditum est amore coniugis uictum quae desiderio nemorum siluarumque in campestribus locis uirum compulit amoenitatem naturae genere huius operis imitari diutius in hac urbe quam usquam constitit rex nec alio loco disciplinae militari magis nocuit nihil urbis eius corruptius moribus nihil ad inritandas inliciendasque immodicas cupiditates instructius  liberos coniugesque cum hospitibus stupro coire modo pretium flagitii detur parentes maritique patiuntur conuiuales ludi tota perside regibus purpuratisque cordi sunt babylonii maxime in uinum et quae ebrietatem sequuntur effusi sunt  feminarum conuiuia ineuntium in principio modestus est habitus dein summa quaeque amicula exuunt paulatimque pudorem profanant ad ultimum honos auribus habitus sitima corporum uelamenta proiciunt nec meretricum hoc dedecus est sed matronarum uirginumque apud quas comitas habetur uulgati corporis uilitas  inter haec flagitia exercitus ille domitor asiae per xxxiiii dies saginatus ad ea quae sequeban  tur discrimina haud dubie debilior futurus fuit si hostem habuisset ceterum quo minus damnum sentiret identidem incremento renouabatur  namque amyntas andromeni ab antipatro macedonum peditum ui milia adduxit d praeterea eiusdem generis equites  cum his dc thracas adiunctis peditibus suae gentis iii milibus d et ex peloponneso mercennarius miles ad iiii milia aduenerat cum trecentis octoginta equitibus idem amyntas adduxerat l principum macedoniae liberos adultos ad custodiam corporis quippe inter epulas hi sunt regibus ministri idemque equos ineuntibus proelium admouent uenantesque comitantur et uigiliarum uices ante cubiculi fores seruant magnorumque praefectorum et ducum haec incrementa sunt et rudimenta igitur rex arci babyloniae agathone praesidere iusso cum septingentis macedonum trecentisque mercede conductis praetores qui regioni babyloniae ac ciliciae praeessent menetem et apollodorum relinquit ii milia his militum cum mille talentis data utrique praeceptum ut in supplementum milites legerent mazaeum transfugam satrapea babyloniae donat bagophanem qui arcem tradiderat se sequi iussit armenia mithreni sardium proditori data est  ex pecunia deinde babyloniae tradita macedonum equitibus sesceni denarii tributi peregrinus eques quingenos accepit duceni    pedes trium stipendium mensum his ita compositis in regionem quae satrapea sittacene uocatur peruenit fertilis terra copia rerum et omni commeatu abundans itaque diutius ibi substitit ac ne desides otio  demitterent animos iudices dedit praemiaque proposuit de uirtute militari certantibus  nouem qui fortissimi iudicati essent singulis militum milibus praefuturi erantchiliarchas uocabanttunc primum in hunc numerum copiis distributis namque antea quingenariae cohortes fuerant nec fortitudinis praemia cesserant ingens militum turba conuenerat egregio interfutura certamini testis eadem cuiusque factorum et de iudicibus latura sententiam quippe uerone an falso honos cuique haberetur ignorari non poterat  primus omnium uirtutis causa donatus est atarrhias senior qui omissum apud halicarnason a iunioribus proelium unus maxime accenderat proximus ei antigenes uisus est tertium locum philotas augaeus obtinuit quartus amyntae datus post hos antigonus et ab eo lyncestes amyntas fuit septimum locum theodotus    ultimum obtinuit hellanicus in disciplina quoque militaris rei a maioribus tradita pleraque summa utilitate mutauit nam cum ante equites in suam quisque gentem discriberentur seorsus a ceteris exempto nationum discrimine praefectis non utique suarum gentium sed delectis attribuit  tuba cum castra mouere uellet signum dabat cuius sonus plerumque tumultuantium fremitu exoriente haud satis exaudiebatur ergo perticam quae undique conspici posset supra praetorium statuit ex qua signum eminebat pariter omnibus conspicuum obseruabatur ignis noctu fumus interdiu iamque susa ei adituro abulites regionis  eius praefectus siue darei iussu ut alexandrum praeda retineret siue sua sponte filium obuiam misit traditurum se urbem promittens benigne iuuenem excepit rex et eodem duce ad choaspin amnem peruenit delicatam ut fama est uehentem aquam hic abulites cum donis regalis opulentiae occurrit  dromades cameli inter dona erant uelocitatis eximiae xii elephanti a dareo ex india acciti iam non terror ut sperauerant macedonum sed auxilium opes uicti ad uictorem transferente fortuna  ut uero urbem intrauit incredibilem ex thesauris summam pecuniae egessit l milia talentum argenti non signati forma sed rudi pondere  multi reges tantas opes longa aetate cumulauerant liberis posterisque ut arbitrabantur quas una hora in externi regis manus intulit  consedit deinde in regia sella multo excelsiore quam pro habitu corporis itaque cum pedes summum gradum non contingerent unus ex regiis pueris mensam subdidit pedibus et cum spadonem qui darei fuerat ingemiscentem conspexisset rex causam maestitiae requisiuit ille indicat dareum uesci in ea solitum seque sacram eius mensam ad ludibrium reccidentem sine lacrimis conspicere non posse subiit ergo regem uerecundia uiolandi hospitales deos iamque subduci iubebat cum philotas minime uero haec feceris rex sed omen quoque accipe mensam ex qua libauit hostis epulas tuis pedibus esse subiectam rex persidis finem aditurus susa urbem  archelao et praesidium iii milium tradidit xenophilo arcis cura mandata est mille macedonum aetate grauibus praesidere arcis custodiae iussis  thesaurorum callicrati tutela permissa satrapea regionis susianae restituta abulitae matrem quoque et liberos regis in eadem urbe deponit  ac forte macedonicas uestes multamque purpuram dono ex macedonia sibi missam cum iis quae confecerant tradi sisigambi iubetomni namque honore eam et filii quoque pietate prosequebatur  admonerique iussit ut si cordi quoque uestis esset conficere eam neptes suas adsuefaceret dono se quae docerent dare ad hanc uocem lacrimae obortae prodidere animum aspernantis id munus quippe non aliud magis in contumeliam persarum feminae accipiunt quam admouere lanae manus  nuntiant qui dona tulerant tristem esse sisigambim dignaque res et excusatione et solacio uisa ipse ergo peruenit ad eam et mater inquit hanc uestem qua indutus sum sororum non donum solum sed etiam opus uides nostri decepere me mores  caue obsecro in contumeliam acceperis ignorationem meam quae tui moris esse cognoui ut spero abunde seruata sunt  scio apud uos filio in conspectu matris nefas esse considere nisi cum illa permisit quotienscumque ad te ueni donec ut considerem adnueres restiti procumbens uenerari me saepe uoluisti inhibui dulcissimae matri olympiadi nomen debitum tibi reddo  mitigato animo eius rex quartis castris peruenit ad tigrim fluuium pasitigrim incolae uocant oritur in montibus uxiorum et per l stadia siluestribus ripis praeceps inter saxa deuoluitur  accipiunt deinde eum campi quos clementiore alueo praeterit iam nauium patiens dc sunt stadia mollioris soli per quod leni tractu aquarum persico mari se insinuat amne superato cum uiiii milibus peditum et agrianis sagittariisque et graeorum mercennariorum tribus milibus additis mille thracum in regionem uxiorum peruenit finitima susis est et in primam persidem excurrit artum inter se et susianos aditum relinquens  medates erat regionis praefectus haud sane temporum homo quippe ultima pro fide experiri decreuerat sed periti locorum alexandrum docent occultum iter esse per calles et auersum ab urbe si paucos misisset leuiter armatos super capita hostium euasuros  cum consilium placuisset idem itinerum fuerunt duces m et d mercede conducti et agriani fere m tauroni praefecto dati ac post solis occasum iter ingredi iussi ipse tertia uigilia castris motis circa lucis ortum superat angustias caesaque materia cratibus et pluteis faciundis ut qui turres admouerent extra teli iactum essent urbem obsidere coepit  praerupta erant omnia saxis et cotibus impedita multis ergo uulneribus depulsi ut quibus non cum hoste solum sed etiam cum loco dimicandum esset subibant tamen  quia rex inter primos constiterat interrogans tot urbium  uictores an erubescerent haerere in obsidione castelli exigui et ignobilis simul admonens    inter haec eminus petebatur quem testudine obiecta militesut decederet perpellere nequieranttuebantur  tandem tauron super arcem urbis se cum suo agmine ostendit ad cuius conspectum et hostium animi labare et macedones acrius proelium inire coeperunt anceps oppidanos malum urgebat nec sisti uis hostium poterat paucis ad moriendum pluribus ad fugam animus fuit magna pars in arcem concessit inde xxx oratoribus missis ad deprecandum triste responsum a rege redditur non esse ueniae locum  itaque suppliciorum quoque metu perculsi ad sisigambim darei matrem occulto itinere ignotoque hostibus mittunt qui peterent ut ipsa regem mitigaret haud ignari parentis eam loco diligi colique et medates sororis eius filiam secum matrimonio iunxerat dareum propinqua cognatione contingens  diu sisigambis supplicum precibus repugnauit abnuens deprecationem pro illis non conuenire fortunae in qua esset adicitque metuere sese ne uictoris indulgentiam fatigaret saepiusque cogitare captiuam esse se quam reginam fuisse  ad ultimum uicta litteris alexandrum ita deprecata est ut ipsum excusaret quod deprecaretur petere se ut illis quoque si minus sibi ignosceret pro necessario ac propinquo suo iam non hoste sed supplice tantum  uitam precari  moderationem clementiamque regis quae tunc fuit uel una haec res possit ostendere non medati modo ignouit sed omnes et deditos et captiuos et libertate atque immunitate donauit urbem reliquit intactam agros sine tributo colere permisit a uictore dareo plura mater non impetrasset uxiorum dein gentem subactam susianorum satrapae contribuit diuisisque cum parmenione copiis illum campestri itinere procedere iubet ipse cum expedito agmine iugum montium cepit quorum perpetuum dorsum in persidem excurrit  omni hac regione uastata tertio die persidem quinto angustias quas illi susidas pylas uocant intrat ariobarzanes has cum xxu milibus peditum occupauerat rupes praeruptas et undique abscisas in quarum cacuminibus extra teli iactum barbari stabant de industria quieti et pauentibus similes donec in artissimas fauces penetraret agmen  quod ubi contemptu sui pergere uident tum uero ingentis magnitudinis saxa per montium prona deuoluunt quae incussa saepius subiacentibus petris maiore ui incidebant nec singulos modo sed agmina proterebant  fundis quoque excussi lapides et sagittae undique ingerebantur nec id miserrimum fortibus uiris erat sed quod inulti quod ferarum ritu ueluti in fouea deprehensi caederentur  ira igitur in rabiem uersa eminentia saxa complexi ut ad hostem peruenirent alius alium leuantes conabantur ascendere ea ipsa multorum simul manibus conuolsa in eos qui commouerant reccidebant  nec  stare ergo poterant nec niti ne testudine quidem protegi cum tantae molis onera propellerent barbari regem non dolor modo sed etiam pudor temere in illas angustias coniecti exercitus angebat  inuictus ante eam diem fuerat nihil frustra ausus impune ciliciae fauces intrauerat mare quoque nouum in pamphyliam iter aperuerat tunc haesitabat deprehensa felicitas  nec aliud remedium erat quam reuerti qua uenerat itaque signo receptui dato densatis ordinibus scutisque super capita consertis retro euadere ex angustiis iubet xxx fuere stadia quae remensi sunt tum castris undique aperto loco positis non consultare modo quid agendum esset sed uates quoque adhibere coepit a superstitione animi  sed quid tunc praedicere aristander cui tum plurimum credebat ex uatibus poterat itaque damnatis intempestiuis sacrificiis peritos locorum conuocari iubet per mediam iter ostendebant tutum apertumque  sed rex deserere milites insepultos erubescebat ita tradito more ut uix ullum militiae tam sollemne esset munus quam humandi suos captiuos ergo quos nuper exceperat uocari iubet  inter quos erat quidam graecae persicaeque linguae peritus qui frustra eum in persidem montium dorso exercitum ducere adfirmat siluestres esse calles uix singulis peruios omnia contegi fron  dibus implexosque arborum ramos siluas committere  namque persis ab altero latere perpetuis montium iugis clauditur hoc dorsum quod in longitudinem mdc in latitudinem clxx stadia procurrit a caucaso monte ad rubrum mare pertinet quaque defecit mons aliud munimentum fretum obiectum est  planities deinde sub radicibus montium spatiosa procumbit fertilis terra multisque uicis atque urbibus frequens  araxes amnis per hos campos multorum aquas torrentium euoluit in medum medus ad mare ad meridiem uersus minor amnis eo quem accepiteuehitur  gignendaeque herbae non alius est aptior quicquid adluit floribus uestiens platani quoque et populi contegunt ripas ita ut procul uisentibus continuata uideantur montibus nemora riparum quippe obumbratus amnis presso in solum alueo labitur imminentque colles ipsi quoque frondibus laeti radices eorum humore subeunte regio non alia tota asia salubrior habetur temperat caelum hinc perpetuum iugum opacum et umbrosum quod aestus leuat illinc mare adiunctum quod modico tepore terras fouet  his captiuus expositis interrogatus a rege auditune an oculis comperta haberet quae diceret pastorem se fuisse et omnes eas calles percurrisse respondit bis captum semel a persis in lycia iterum ab ipso  subit animum regis memoria oraculo editae sortis quippe consulenti responsum erat ducem in persidem ferentis uiae lycium ciuem fore  igitur promissis quanta et praesens necessitas exigebat et ipsius fortuna capiebat oneratum armari iubet macedonum more et quod bene uerteret  monstrare iter quamuis arduum et praeceps euasurum se esse cum paucis nisi forte crederet qua ipse pecoris causa isset alexandrum pro gloria et perpetua laude ire non posse  etiam atque etiam docere captiuus quam difficile iter esset maxime armatis tum rex praedem inquit me accipe neminem eorum qui sequuntur recusaturum ire qua duces  cratero igitur ad custodiam castrorum relicto cum peditibus quis adsueuerat et iis copiis quas meleager ducebat et sagittariis equitibus m praecipit ut castrorum specie manente plures de industria ignes fieri imperet quo magis barbari credant ipsum regem in castris esse  ceterum si forte ariobarzanes cognouisset per callium anfractus intrare et ad occupandum iter suum partem copiarum temptasset opponere craterus eum inlato terrore retineret ad propius periculum conuersurum agmen  sin autem ipse hostem fefellisset et saltum occupasset cum trepidantium barbarorum tumultum exaudisset persequens tum regem id ipsum iter quo pridie pulsi fuerant ne dubitaret ingredi quippe uacuum fore hostibus in semet auersis  ipse tertia uigilia silenti agmine ac ne tuba quidem dato signo pergit ad demonstratum iter callium tridui alimenta portare militem iusserat leuiter armatum  sed praeter inuias rupes ac praerupta saxa uestigium subinde fallentia nix cumulata uento ingredientis fatigabat quippe uelut in foueas delati hauriebantur et cum a commilitonibus adleuarentur trahebant magis adiuuantes quam sequebantur  nox quoque et  ignota regio ac duxincertum an satis fidus multiplicabant metum si custodes fefellisset quasi feras bestias ipsos posse deprendi ex unius captiui uel fide uel anima pendere et regis salutem et suam  tandem uenere in iugum a dextra iter ad ipsum ariobarzanen erat hic philotam et coenon cum amynta et polyperconte expeditam habentes manum relinquit monitos ut quia eques pediti erat mixtus qua pinguissimum esset solum et pabuli fertile sensim procederent duces erant itineris de captiuis dati  ipse cum armigeris et ala quam agema appellabant ardua semita sed longius a stationibus hostium remota multa cum uexatione processit  medius erat dies et fatigatis necessaria quies quippe tantundem itineris supererat quantum emensi erant sed minus praecipitis atque ardui  itaque refectis cibo somnoque militibus secunda uigilia surgit et cetera quidem haud aegre praeterit ceterum qua se montium iugum paulatim ad planiora demittit ingens uorago concursu cauata torrentium iter ruperat  ad hoc arborum rami alius alio implicati et cohaerentes ut perpetuam obiecerant saepem desperatio igitur ingens adeo ut uix lacrimis abstinerent incesserat  praecipue obscuritas terrori erat nam etiam si qua sidera internitebant continenti fronde tectae arbores conspicere prohibebant ne aurium quidem usus supererat siluas quatiente uento qui concurrentibus ramis maiorem quam pro flatu sonum edebat  tandem expectata lux omnia quae terribiliora nox fecerat minuit circumiri  breui spatio poterat eluuies et sibi quisque dux itineris coeperat fieri  euadunt ergo in editum uerticem ex quo hostium statione conspecta strenue armati a tergo se ostendunt nihil tale metuentibus quorum pauci qui congredi ausi erant caesi sunt  itaque hinc morientium gemitus hinc ad suos recurrentium miserabilis facies integros quoque antequam discrimen experirentur in fugam auertit  fremitu deinde in castra quis craterus praesidebat inlato ad occupandas angustias in quibus pridie haeserant miles educitur  simul et philotas cum polyperconte amyntaque et coeno diuersum iter ingredi iussus alium terrorem intulit barbaris  undique ergo macedonum armis fulgentibus ancipiti malo oppressi memorabile tamen proelium edunt ut opinor ignauiam quoque necessitas acuit et saepe desperatio spei causa est  nudi complectebantur armatos et ingenti corporum mole secum ad terram detrahentes ipsorum telis plerosque fodiebant ariobarzanes tamen xl ferme equitibus et u milibus peditum stipatus per mediam aciem macedonum cum multo suorum atque hostium sanguine erupit persepolim urbem caput regionis occupare festinans  sed a custodibus urbis exclusus consecutis strenue hostibus cum omnibus fugae comitibus renouato proelio cecidit craterus quoque raptim agmine acto superuenit rex eodem loco quo hostium copias fuderat castra communit quamquam enim undique fugati hostes uictoriam concesserant tamen praealtae praecipitesque fossae pluribus  locis obiectae abruperant iter sensimque et caute progrediundum erat iam non hostium sed locorum fraude suspecta  procedenti ei litterae redduntur a tiridate custode pecuniae regiae indicantes eos qui in urbe essent audito eius aduentu diripere uelle thesauros properaret occupare thesauros dimissos expeditum iter esse quamquam araxes amnis interfluat  nullam uirtutem regis iustius quam celeritatem laudauerim relictis pedestribus copiis tota nocte uectus cum equitibus itineris tanto spatio fatigatis ad araxen prima luce peruenit  uici erant in propinquo quibus dirutis pontem ex materia eorum subditis saxis strenue induxit iamque haud procul urbe erant cum miserabile agmen inter pauca fortunae exempla memorandum regi occurrit captiui erant graeci ad iiii milia fere quos persae uario suppliciorum modo adfecerant  alios pedibus quosdam manibus auribusque amputatis inustisque barbararum litterarum notis in longum sui ludibrium reseruauerant et cum se quoque alienae dicionis esse cernerent uolentes regi occurrere non prohibuerant  inuisitata simulacra non homines uidebantur nec quicquam in illis praeter uocem poterat agnosci plures igitur lacrimas commouere quam profuderant ipsi quippe in tam multiplici uariaque fortuna singulorum intuentibus similes quidem sed tamen  dispares poenas quis maxime miserabilis esset liquere non poterat  ut uero iouem illi tandem graeciae ultorem aperuisse oculos conclamauere omnes pari supplicio adfecti sibi uidebantur rex abstersis quas profuderat lacrimis bonum habere animum iubet uisuros urbes suas coniugesque et castra inde duo ab urbe stadia communit  graeci excesserant uallo deliberaturi quid potissimum a rege peterent cumque aliis sedem in asia rogare aliis reuerti domos placeret euctemon cymaeus ita locutus ad eos fertur  ii qui modo etiam ad opem petendam ex tenebris et carcere procedere erubuimus ut nunc est supplicia nostraquorum nos pudeat magis an paeniteat incertum est ostentare graeciae uelut laetum spectaculum cupimus  atqui optime miserias ferunt qui abscondunt nec ulla tam familiaris est infelicibus patria quam solitudo et status prioris obliuio nam qui multum in suorum misericordia ponunt ignorant quam celeriter lacrimae inarescant  nemo fideliter diligit quem fastidit nam et calamitas querula est et superba felicitas ita suam quisque fortunam in consilio habet cum de aliena deliberat nisi mutuo miseri essemus olim alius alii potuissemus esse fastidio quid mirum est fortunatos semper parem quaerere  obsecro uos olim uita defuncti quaeramus locum in quo haec semesa obruamus grati prorsus coniugibus quas iuuenes  duximus reuertemur liberi in flore et aetatis et rerum agnoscent patres ergastuli detrimenta et quota pars nostrum tot obire terras potest procul europa in ultima orientis relegati senes debiles maiore membrorum parte mulcati tolerabimus scilicet quae armatos et uictores fatigarunt  coniuges deinde quas captis fors et necessitas unicum solacium adplicuit paruosque liberos trahimus nobiscum an relinquimus  cum his uenientes nemo agnoscere uolet relinquemus ergo extemplo praesentium pignora cum incertum sit an uisuri simus illa quae petimus inter hos latendum est qui nos miseros nosse coeperunt haec euctemon contra theaetetus atheniensis orsus est dicere neminem pium habitu corporis suos aestimaturum utique saeuitia hostis non natura calamitosos dignum esse omni malo qui erubesceret fortuito tristem enim de mortalitate ferre sententiam et desperare misericordiam quia ipse alteri denegaturus sit  deos quod ipsi numquam optare ausi forent offerre patriam coniuges liberos et quicquid homines uel uita aestimant uel morte redimunt  quin illi ex hoc carcere erumperent alium domi esse caeli haustum alium lucis aspectum mores sacra linguae commercium etiam a barbaris ex  peti quae ingenita ipsi omissuri sint sua sponte non ob aliud tam calamitosi quam quod illis carere coacti essent  se certe rediturum ad penates et in patriam tantoque beneficio regis usurum si quos contubernii liberorumque quos seruitus coegisset agnoscere amor detineret relinquerent quibus nihil patria carius est  pauci huius sententiae fuere ceteros consuetudo natura potior uicit consenserunt petendum esse a rege ut aliquam ipsis attribueret sedem  c ad hoc electi sunt quos alexander ratus quod ipse praestare cogitabat petituros iumenta inquit adsignari quae uos ueherent et singulis uestrum milia denarium dari iussi cum redieritis in graeciam praestabo ne qui statum suum si haec calamitas absit uestro credat esse meliorem  illi obortis lacrimis terram intuebantur nec aut erigere uultus aut loqui audebant tandem rege tristitiae causam exigente euctemon similia iis quae in consilio dixerat respondit  atque ille non fortunae solum eorum sed etiam paenitentiae miseretur terna milia denarium singulis dari iussit denae uestes adiectae sunt et armenta cum pecoribus ac frumento data ut coli serique attributus iis ager posset postero die conuocatos duces copiarum docet nullam infestiorem urbem graecis esse quam regiam ueterum persidis regum hinc illa immensa agmina infusa hinc dareum prius dein xerxem europae impium intulisse bellum  excidio illius parentandum esse maioribus  iamque barbari deserto oppido qua quemque metus agebat diffugerant cum rex phalangem nihil cunctatus inducit multas urbes refertas opulentia regia partim expugnauerat partim in fidem acceperat sed urbis huius diuitiae uicere praeterita  in hanc totius persidis opes congesserant barbari aurum argentumque cumulatum erat uestis ingens modus supellex non ad usum sed ad ostentationem luxus comparata itaque inter ipsos uictores ferro dimicabatur pro hoste erat qui pretiosiorem occupauerat praedam et cum omnia quae reperiebant capere non possent iam res non occupabantur sed aestimabantur  lacerabant regias uestes ad se quisque partem trahentes dolabris pretiosae artis uasa caedebant nihil neque intactum erat neque integrum ferebatur abrupta simulacrorum membra ut quisque auellerat trahebat neque auaritia solum sed etiam crudelitas in capta urbe grassata est auro argentoque onusti uilia captiuorum corpora trucidabant passimque obuii caedebantur quos antea pretium sui miserabilis fecerat  multi ergo hostium manus uoluntaria morte occupauerunt pretiosissima uestium induti e muris semetipsos cum coniugibus ac liberis in praeceps iacientes quidam ignes quod paulo post facturus hostis uidebatur subiecerant aedibus ut cum suis uiui cremarentur  tandem suos rex corporibus et  cultu feminarum abstinere iussit ingens captiuae pecuniae modus traditur prope ut fidem excedat  ceterum aut de aliis quoque dubitabimus aut credemus in huius urbis gaza fuisse c et xx milia talentum ad quae uehenda namque ad usus belli secum portare decreuerat iumenta et camelos et a susis et a babylone contrahi iussit  accessere ad hanc pecuniae summam captis parsagadis sex milia talentum cyrus parsagada urbem condiderat quam alexandro praefectus eius gobares tradidit rex arcem persepolis tribus milibus macedonum praesidio relictis nicarchiden tueri iubet tiridati quoque qui gazam tradiderat seruatus est honos quem apud dareum habuerat magnaque exercitus parte et impedimentis ibi relictis parmeniona craterumque praefecit ipse cum mille equitibus peditumque expedita manu interiorem persidis regionem sub ipsum uergiliarum sidus petiit multisque imbribus et prope intolerabili tempestate uexatus procedere tamen quo intenderat perseuerauit  uentum erat ad iter perpetuis obsitum niuibus quas frigoris uis gelu adstrinxerat locorumque squalor et solitudines inuiae fatigatum militem terrebant humanarum rerum terminos se uidere credentem omnia uasta atque sine ullo humani cultus uestigio attoniti intuebantur et antequam lux quoque et caelum ipsos deficerent reuerti iubebant  rex castigare territos supersedit ceterum ipse equo desiluit pedesque per niues et concretam glaciem ingredi coepit erubuerunt non sequi primum amici deinde copiarum duces ad ultimum milites primusque  rex dolabra glaciem perfringens iter sibi fecit exemplum regis ceteri imitati sunt  tandem propemodum inuias siluas emensi humani cultus rara uestigia et passim errantes pecorum greges repperere et incolae qui sparsis tuguriis habitabant cum se callibus inuiis saeptos esse credidissent ut conspexere hostium agmen interfectis qui comitari fugientes non poterant deuios montes et niuibus obsitos petiuerunt inde per conloquia captiuorum paulatim feritate mitigata tradidere se regi nec in deditos grauius consultum uastatis inde agris persidis uicisque compluribus redactis in potestatem uentum est in mardorum gentem bellicosam et multum a ceteris persis cultu uitae abhorrentem specus in montibus fodiunt in quos seque ac coniuges et liberos condunt pecorum aut ferarum carne uescuntur  ne feminis quidem pro naturae habitu molliora ingenia sunt comae prominent hirtae uestis super genua est funda uinciunt frontem hoc et ornamentum capitis et telum est  sed hanc quoque gentem idem fortunae impetus domuit itaque tricesimo die postquam a persepoli profectus erat eodem redit  dona deinde amicis ceterisque pro cuiusque merito dedit propemodum omnia quae in ea urbe ceperat distributa ceterum ingentia animi bona illam indolem qua omnes reges antecessit illam in subeundis periculis constantiam in rebus moliendis efficiendisque uelocitatem in deditos fidem in captiuos clementiam in uoluptatibus permissis quoque et usitatis temperantiam haud  tolerabili uini cupiditate foedauit  hoste et aemulo regni reparante cum maxime bellum nuper subactis quos uicerat nouumque imperium aspernantibus de die inibat conuiuia quibus feminae intererant non quidem quas uiolari nefas esset quippe paelices licentius quam decebat cum armato uiuere adsuetae  ex his una thais et ipsa temulenta maximam apud omnes graecos initurum gratiam adfirmat si regiam persarum iussisset incendi expectare hoc eos quorum urbes barbari delessent  ebrio scorto de tanta re ferente sententiam unus alter et ipsi mero onerati adsentiuntur rex quoque auidior fuit quam patientior quin igitur ulciscimur graeciam et urbi faces subdimus omnes incaluerant mero itaque surgunt temulenti ad incendendam urbem cui armati pepercerant primus rex ignem regiae iniecit tum conuiuae et ministri paelicesque multa cedro aedificata erat regia quae celeriter igne concepto late fudit incendium  quod ubi exercitus qui haud procul urbe tendebat conspexit fortuitum ratus ad opem ferendam concurrit sed ut ad uestibulum regiae uentum est uident regem ipsum adhuc aggerentem faces omissa igitur quam portauerant aqua ipsi aridam materiem in incendium iacere coeperunt hunc exitum habuit regia totius orientis unde tot gentes antea iura petebant patria tot regum unicus quondam graeciae terror molita m nauium classem et exercitus quibus europa inundata est contabulato mari molibus perfos  sisque montibus in quorum specus fretum immissum est  ac ne tam longa quidem aetate quae excidium eius secuta est resurrexit alias urbes quas habuere macedonum reges nunc habent parthi huius uestigium non inueniretur nisi araxes amnis ostenderet haud procul moenibus fluxerat inde urbem fuisse xx stadiis distantem credunt magis quam sciunt accolae pudebat macedones tam praeclaram urbem a comissabundo rege deletam esse itaque res in serium uersa est et imperauerunt sibi ut crederent illo potissimum modo fuisse delendam ipsum ut primum grauato ebrietate mentem quies reddidit paenituisse constat et dixisse maiores poenas graecis persas daturos fuisse si ipsum in solio regiaque xerxis conspicere coacti essent  postero die lycio itineris quo persidem intrauerat duci xxx talenta dono dedit hinc in regionem mediae transiit ubi supplementum nouorum e cilicia militum occurrit peditum erant u milia equites m utrisque platon atheniensis praeerat his copiis auctus dareum persequi statuit ille iam ecbatana peruenerat caput mediae urbs haec nunc tenent parthi eaque aestiua agentibus sedes est adire deinde bactra decreuerat sed ueritus ne celeritate alexandri occuparetur consilium iterque mutauit aberat ab eo alexander stadia md sed iam nullum interuallum aduersus uelocitatem eius satis longum uidebatur itaque proelio magis quam fugae se praeparabat  xxx milia pedi  tum sequebantur in quibus graecorum erant iiii milia fide erga regem ad ultimum inuicta funditorum quoque et sagittariorum manus iiii milia expleuerat praeter hos iii milia et ccc equites erant maxime bactrianorum bessus praeerat bactrianae regionis praefectus cum hoc agmine paulum declinauit uia militari iussis praecedere lixis impedimentorumque custodibus  consilio deinde aduocato si cum ignauis inquit et pluris qualemcumque uitam honesta morte aestimantibus me fortuna iunxisset tacerem potius quam frustra uerba consumerem  sed maiore quam uellem documento et uirtutem uestram et fidem expertus magis etiam coniti debeo ut dignus talibus amicis sim quam dubitare an uestri similes adhuc sitis  ex tot milibus quae sub imperio fuerunt meo bis me uictum bis fugientem persecuti estis  fides uestra et constantia ut regem me esse credam facit proditores et transfugae in urbibus meis regnant non hercule quia tanto honore digni habentur sed ut praemiis eorum uestri sollicitentur animi meam fortunam tamen quam uictoris maluistis sequi dignissimi quibus si ego non possim dii pro me gratiam referant  et mehercule referent nulla erit tam surda posteritas nulla tam ingrata fama quae non in caelum uos debitis laudibus ferat itaque etiam si consilium fugae a qua multum abhorret animus agitassem uestra tamen uirtute fretus obuiam issem hosti quousque enim in regno exulabo et per fines imperii mei fugiam externum et aduenam re  gem cum liceat experto belli fortunam aut reparare quae amisi aut honesta morte defungi nisi forte satius est expectare uictoris arbitrium et mazaei et mithrenis exemplo precarium accipere regnum nationis uniusut iam malit ille gloriae suae quam irae obsequi  nec di siuerint ut hoc decus mei capitis aut demere mihi quisquam queat aut condonare numquam hoc imperium uiuus amittam idemque erit regni mei qui spiritus finis  si hic animus si haec lex nulli non parta libertas est nemo e uobis fastidium macedonum nemo uultum superbum ferre cogetur sua cuique dextera aut ultionem tot malorum pariet aut finem  equidem quam uersabilis fortuna sit documentum ipse sum nec immerito mitiores uices eius expecto sed si iusta ac pia bella di auersantur fortibus tamen uiris licebit honeste mori  per ego uos decora maiorum qui totius orientis regna cum memorabili laude tenuerunt per illos uiros quibus stipendium macedonia quondam tulit per tot nauium classes in graeciam missas per tot tropaea regum oro et obtestor ut nobilitate uestra gentisque dignos spiritus capiatis  ut eadem constantia animorum qua praeterita tolerastis experiamini quicquid deinde fors tulerit me certe in perpetuum aut uictoria egregia nobilitabit aut pugna haec dicente dareo praesentis periculi  species omnium simul corda animosque horrore perstrinxerat nec aut consilium suppetebat aut uox cum artabazus uetustissimus amicorum quem hospitem fuisse philippi supra diximus nos uero inquit pretiosissimam uestem induti armisque quanto maximo cultu possumus adornati regem in aciem sequemur ea quidem mente ut uictoriam speremus mortem non recusemus  adsensu excepere ceteri hanc uocem sed nabarzanes qui in eodem consilio erat cum besso inauditi antea facinoris societate inita regem suum per milites quibus ambo praeerant comprehendere et uincire decreuerant ea mente ut si alexander ipsos insecutus foret tradito rege uiuo inirent gratiam uictoris magno profecto cepisse dareum aestimaturi sin autem eum effugere potuissent interfecto dareo regnum ipsi occuparent bellumque renouarent  hoc parricidium cum diu uolutassent nabarzanes aditum nefariae spei praeparans scio me inquit sententiam esse dicturum prima specie haudquaquam auribus tuis gratam sed medici quoque grauiores morbos asperis remediis curant et gubernator ubi naufragium timet iactura quicquid seruari potest redimit  ego tamen non ut damnum quidem facias suadeo sed ut te ac regnum tuum salubri ratione conserues dis aduersis bellum inimus et pertinax fortuna persas urgere non desinit nouis initiis et ominibus opus est auspicium et imperium interim alii trade qui tam  diu rex appelletur donec asia decedat hostis uictor deinde regnum tibi reddat  hoc autem breui futurum ratio promittit bactra intacta sunt indi et sacae in tua potestate tot populos tot exercitus tot equitum peditumque milia ad res renouandas uires paratas habes ut maior belli moles supersit quam exhausta sit quid ruimus beluarum ritu in perniciem non necessariam fortium uirorum est magis mortem contemnere quam odisse uitam  saepe taedio laboris ad uilitatem sui compelluntur ignaui at nihil uirtus inexpertum omittit itaque ultimum omnium mors est ad quam non pigre ire satis est  proinde si bactra quod tutissimum receptaculum est petimus praefectum regionis eius bessum regem constituamus temporis gratia rebus compositis iusto regi tibi fiduciarium restituet imperium haud mirum est dareum non temperasse animo quamquam tam impiae uoci quantum nefas subesset latebat itaque pessimum inquit mancipium repperisti exoptatum tibi tempus quo parricidium aperires strictoque acinace interfecturus eum uidebatur  ni propere bessus bactrianique quasi deprecarentur tristium specie ceterum si perseueraret uincturi circumstetissent  nabarzanes interim elapsus mox et bessus consecutus copias quibus praeerant a cetero exercitu secedere iubent secretum inituri consilium  artabazus conue  nientem praesenti fortunae sententiam orsus mitigare dareum temporum identidem admonens coepit ferret aequo animo qualiumcumque suorum tamen uel stultitiam uel errorem instare tamen alexandrum grauem etiamsi omnes praesto essent quid futurum si persecuti fugam ipsius alienentur  aegre rex paruit artabazo et quamquam mouere castra statuerat turbatis tamen omnium animis eodem in loco substitit sed attonitus maestitia simul et desperatione tabernaculo se inclusit  ergo in castris quae nullius regebantur imperio uarii animorum motus erant nec in commune ut ante consulebatur  dux graecorum militum patron arma capere suos iubet paratosque esse ad exequendum imperium  persae secesserant bessus cum bactrianis erat temptabatque persas abducere bactra et intactae regionis opulenta simulque quae manentibus instarent pericula ostentans persarum omnium eadem fere fuit uox nefas esse deseri regem  inter haec artabazus omnibus imperatoriis fungebatur officiis ille persarum tabernacula circumire hortari monere nunc singulos nunc uniuersos non ante destitit quam satis constaret imperata facturos idem aegre a dareo impetrauit ut cibum caperet animumque rebus aduerteret at bessus et nabarzanes olim agitatum  scelus exequi statuunt regni cupiditate accensi dareo autem incolumi tantas opes sperare non poterant  quippe in illis gentibus regum eximia maiestas est ad nomen quoque barbari conueniunt et pristinae ueneratio fortunae sequitur aduersam  inflabat impios animos regio cui praeerant armis uirisque et spatio locorum nulli earum gentium secunda tertiam partem asiae tenet multitudo iuniorum exercitus quos amiserat dareus aequabat  itaque non illum modo sed etiam alexandrum spernebant inde uires imperii repetituri si regis potiri contigisset  diu omnibus cogitatis placuit per milites bactrianos ad omne obsequium destinatos regem comprehendere mittique nuntium ad alexandrum qui indicaret uiuum adseruari eum  si id quod timebant proditionem aspernatus esset occisuri dareum et bactra cum suarum gentium manu petituri  ceterum propalam comprehendi dareus non poterat tot persarum milibus laturis opem regi graecorum quoque fides timebatur  itaque quod ui non poterant fraude adsequi temptant paenitentiam secessionis simulare decreuerant et excusare apud regem consternationem suam interim qui persas sollicitarent mittuntur  hinc spe hinc metu militares animos uersant ruinae rerum subdere  illos capita in perniciem trahi cum bactra pateant exceptura eos bonis et opulentia animis quam concipere non possint haec agitantibus artabazus superuenit siue regis iussu siue sua sponte adfirmans mitigatum esse dareum et eundem illis amicitiae gradum patere apud regem  illi lacrimantes nunc purgare se nunc artabazum orare ut causam ipsorum tueretur precesque perferret  sic peracta nocte sub lucis exortum bessus et nabarzanes cum bactrianis militibus in uestibulo praetorii aderant titulum sollemnis officii occulto sceleri praeferentes dareus signo ad eundum dato currum pristino more conscendit  nabarzanes ceterique parricidae procumbentes humi quem paulo post in uinculis habituri erant sustinuere uenerari lacrimas etiam paenitentiae indices profuderunt adeo humanis ingeniis parata simulatio est  preces deinde suppliciter admotae dareum natura simplicem et mitem non credere modo quae adfirmabant sed flere etiam coegerunt  ac ne tum quidem cogitati sceleris paenituit cum intuerentur qualem et regem et uirum fallerent ille quidem securus periculi quod instabat alexandri manus quas solas timebat effugere properabat patron autem graecorum dux praecipit suis ut arma quae in sarcinis antea ferebantur induerent ad omne imperium suum parati et intenti  ipse currum regis sequebatur  occasioni imminens adloquendi eum quippe bessi facinus praesenserat sed bessus id ipsum metuens custos uerius quam comes a curru non recedebat  diu ergo patron cunctatus ac saepius sermone reuocatus inter fidem timoremque haesitans regem intuebatur  qui ut tandem aduertit oculos bubacen spadonem inter proximos currum sequentem percontari iubet numquid ipsi uelit dicere patron se uero sed remotis arbitris loqui uelle cum eo respondit iussusque propius accedere sine interpretenam haud rudis graecae linguae dareus erat  rex inquit ex l milibus graecorum supersumus pauci omnis fortunae tuae comites et in hoc tuo statu idem qui florente te fuimus quascumque terras elegeris pro patria et domesticis rebus petituri  secundae aduersaeque res tuae copulauere nos tecum per hanc fidem inuictam oro et obtestor in nostris castris tibi tabernaculum statui nos corporis tui custodes esse patiaris omisimus graeciam nulla bactra sunt nobis spes omnis in te utinam etiam ceteris esset plura dici non attinet custodiam corporis tui externus et alienigena non deposcerem si crederem alium posse praestare  bessus quamquam erat graeci sermonis ignarus tamen stimulante conscientia indicium profecto patronem detulisse credebat et interpretes celato sermone graeci exempta dubitatio est dareus autem quantum ex uoltu concipi poterat haud sane territus percontari patrona causam consilii quod adferret coepit  ille non ultra diffe  rendum ratus bessus inquit et nabarzanes insidiantur tibi in ultimo discrimine et fortunae tuae et uitae hic dies aut parricidis aut tibi futurus est ultimus  et patron quidem egregiam conseruati regis gloriam tulerat  eludant uide licet quibus forte temere humana negotia uolui agique persuasum est equidem fato crediderim nexuque causarum latentium et multo ante destinatarum suum quemque ordinem immutabili lege percurrere  dareus certe respondit quamquam sibi graecorum militum fides nota sit numquam tamen a popularibus suis recessurum difficilius sibi esse damnare quam decipi quicquid fors tulisset inter suos perpeti malle quam transfugam fieri sero se perire si saluum esse milites sui nollent  patron desperata regis salute ad eos quibus praeerat rediit omnia pro fide experiri paratus at bessus occidendi protinus regis impetum ceperat sed ueritus ne gratiam alexandri nisi uiuum eum tradidisset inire non posset dilato in proximam noctem sceleris consilio agere gratias incipit quod perfidi hominis insidias iam alexandri opes spectantis prudenter cauteque uitasset donum eum hosti laturum fuisse regis caput  nec mirari hominem mercede conductum omnia habere uenalia sine pignore sine lare terrarum orbis exulem ancipitem hostem ad nutum licentium circumferri  purganti deinde se deosque patrios testes fidei suae inuocanti dareus uultu adsentiebatur haud dubius quin uera deferrentur a graecis sed eo rerum uentum erat ut tam periculosum esset non credere suis quam decipi  xxx milia erant quorum inclinata in scelus leuitas timebatur iiii milia patron habebat quibus si credidisset salutem suam damnata popularium fide parricidio excusationem uidebat offerri itaque praeoptabat immerito quam iure uiolari  besso tamen insidiarum consilium purganti respondit alexandri sibi non minus iustitiam quam uirtutem esse perspectam falli eos qui proditionis ab eo praemium expectent uiolatae fidei neminem acriorem fore uindicem ultoremque  iamque nox adpetebat cum persae more solito armis positis ad necessaria ex proximo uico ferenda discurrunt at bactriani ut imperatum a besso erat armati stabant  inter haec dareus artabazum acciri iubet expositisque quae patron detulerat haud dubitare artabazus quin transeundum esset in castra graecorum persas quoque periculo uulgato secuturos  destinatus sorti suae et iam nullius salubris consilii patiens unicam in illa fortuna opem artabazum ultimum illud uisurus amplectitur perfususque mutuis lacrimis inhaerentem sibi auelli iubet capite deinde uelato ne inter gemitus digredientem uelut a rogo intuere  tur in humum pronum corpus abiecit  tum uero custodiae eius adsueti quos regis salutem uel periculis uitae tueri oportebat dilapsi sunt tot armatis quos iam aduentare credebant haud rati se futuros pares ingens ergo in tabernaculo solitudo erat paucis spadonibus quia quo discederent non habebant circumstantibus regem  at ille remotis arbitris diu aliud atque aliud consilium animo uolutabat iamque solitudinem quam paulo ante pro solacio petiuerat perosus bubacen uocari iubet  quem intuens ite inquit consulite uobis ad ultimum regi uestro ut decebat fide exhibita ego hic legem fati mei expecto forsitan mireris quod uitam non finiam alieno scelere quam meo mori malo  post hanc uocem spado gemitu non tabernaculum modo sed etiam castra compleuit inrupere deinde alii laceratisque uestibus lugubri et barbaro ululatu regem deplorare coeperunt  persae ad illos clamore perlato attoniti metu nec arma capere ne in bactrianos inciderent nec quiescere audebant ne impie deserere regem uiderentur  uarius ac dissonus clamor sine duce ac sine imperio totis castris referebatur besso et nabarzani nuntiauerant sui regem a semetipso interemptum esse planctus eos deceperat  itaque citatis equis aduolant sequentibus quos ad ministerium sceleris delegerant et cum tabernaculum intrassent quia regem uiuere spadones indicabant  comprehendi uincirique iusserunt  rex curru paulo ante uectus et deorum auspiciis a suis honoribus cultus nulla externa ope admota captiuus seruorum suorum in sordidum uehiculum pellibus undique contectus imponitur  pecunia regis et supellex quasi belli iure diripitur onustique praeda per scelus ultimum parta fugam intendunt  artabazus cum iis qui imperio parebant graecisque militibus parthienen petebat omnia tutiora parricidarum contuitu ratus  persae promissis bessi onerati maxime quia nemo alius erat quem sequerentur coniunxere se bactrianis agmen eorum tertio adsecuti die  ne tamen honos regi non haberetur aureis compedibus dareum uinciunt noua ludibria subinde excogitante fortuna et ne forte cultu regio posset agnosci sordidis pellibus uehiculum intexerant ignoti iumenta agebant ne percontantibus in agmine monstrari posset custodes procul sequebantur alexander audito dareum mouisse ab ecbatanis omisso itinere quod petebat in mediam fugientem insequi pergit strenue  tabas oppidum est in paraetacene ultimaperuenit ibi transfugae nuntiant praecipitem fuga bactra petere dareum  certiora deinde cognoscit ex bagistane babylonio non equidem uinctum regem sed in periculo esse aut mortis aut uinculorum adfirmabat  rex ducibus con  uocatis maximum inquit opus sed labor breuissimus superest dareus haud procul destitutus a suis aut oppressus in illo corpore posita est nostra uictoria et tanta res celeritatis est praemium  omnes pariter conclamant paratos ipsos sequi nec labori nec periculo parceret igitur raptim agmen cursus magis quam itineris modo ducit ne nocturna quidem quiete diurnum laborem relaxante  itaque d stadia processit peruentumque erat in uicum in quo dareum bessus comprehenderat  ibi melon darei interpres excipitur corpore aeger non potuerat agmen adsequi et deprehensus celeritate regis transfugam se esse simulabat ex hoc acta cognoscit  sed fatigatis necessaria quies erat itaque delectis equitum ui milibus ccc quos dimachas appellabant adiungit dorso hi grauiora arma portabant ceterum equis uehebantur cum res locusque posceret pedestris acies erat haec agentem alexandrum adeunt orsilos et mithracenes bessi parricidium exosi transfugerant nuntiabantque stadia d abesse persas ipsos breuius iter monstraturos  gratus regi aduentus transfugarum fuit itaque prima uespera ducibus isdem cum expedita equitum manu monstratam uiam ingreditur phalange quantum festinare posset sequi iussa ipse quadrato agmine incedens ita cursum regebat ut primi coniungi ultimis possent  ccc stadia processerant cum occurrit brochubelus mazaei filius syriae quondam praetor is quoque transfuga nuntiabat bessum haud amplius quam cc stadia abesse exercitum utpote qui nihil praeca  ueret incompositum inordinatumque procedere hyrcaniam uideri petituros si festinaret sequi palantes superuenturum dareum adhuc uiuere  strenuo alioqui cupiditatem consequendi transfuga iniecerat itaque calcaribus subditis effuso cursu eunt iamque fremitus hostium iter ingredientium exaudiebatur sed prospectum ademerat pulueris nubes paulisper ergo inhibuit cursum donec consideret puluis iamque conspecti a barbaris erant et abeuntium agmen conspexerant nequaquam futuri pares si besso tantum animi fuisset ad proelium quantum ad parricidium fuerat namque et numero barbari praestabant et robore ad hoc refecti cum fatigatis certamen inituri erant  sed nomen alexandri et fama maximum in bello utique momentum pauidos in fugam auertit bessus uero et ceteri facinoris eius participes uehiculum darei adsecuti coeperunt hortari eum conscenderet equum et se hosti fuga eriperet  ille deos ultores adesse testatur et alexandri fidem implorans negat se parricidas uelle comitari tum uero ira quoque accensi tela coiciunt in regem multisque confossum uulneribus relinquunt  iumenta quoque ne longius prosequi possent conuulnerant duobus seruis qui regem comitabantur occisis  hoc edito facinore ut uestigia fugae spargerent nabarzanes hyrcaniam bessus bactra paucis equitum comitantibus petebant barbari ducibus destituti qua quemque aut spes ducebat aut pauor dissipabantur d tantum equites congregauerant se  incerti adhuc resistere melius esset an fugere alexander hostium trepidatione comperta nicanorem cum equitum parte ad inhibendam fugam emittit ipse cum ceteris sequitur tria ferme milia resistentia occisa sunt reliquum agmen pecudum more intactum agebatur iubente rege ut caedibus abstineretur  nemo captiuorum erat qui monstrare darei uehiculum posset singula ut quaeque prenderent scrutabantur nec tamen ullum uestigium fugae regis extabat  festinantem alexandrum uix iii milia equitum persecuta sunt at in eos qui lentius sequebantur incidebant uniuersa fugientium agmina  uix credibile dictu plures captiui quam qui caperent erant adeo omnem sensum territis fortuna penitus excusserat ut nec hostium paucitatem nec multitudinem suam satis cernerent interim iumenta quae dareum uehebant nullo regente decesserant militari uia et errore delata per quattuor stadia in quadam ualle constiterant aestu simulque uulneribus fatigata haud procul erat fons ad quem monstratum a peritis polystratus macedo siti maceratus accessit ac dum galea haustam aquam sorbet tela iumentorum deficientium corporibus infixa conspexit  miratusque confossa potius quam abacta esse semiuiui hominis    liber ui    pugnae discrimen immisit obtruncatisque qui promptius resistebant magnam partem hostium propulit  coeperant fugere uic  tores et donec auidius sequentes in planum deduxere inulti cadebant sed ut primum locus in quo stare possent fuit aequis uiribus dimicatum est  inter omnes tamen lacedaemonios rex eminebat non armorum modo et corporis specie sed etiam magnitudine animi quo uno uinci non potuit  undique nunc comminus nunc eminus petebatur diuque arma circumferens alia tela clipeo excipiebat corpore alia uitabat donec hasta femina perfossa plurimo sanguine effuso destituere pugnantem  ergo clipeo suo exceptum armigeri raptim in castra referebant iactationem uulnerum haud facile tolerantem  non tamen omisere lacedaemonii pugnam et ut primum sibi quam hosti aequiorem locum capere potuerunt densatis ordinibus effuse fluentem in se aciem excepere  non aliud discrimen uehementius fuisse memoriae proditum est duarum nobilissimarum bello gentium exercitus pari marte pugnabant  lacedaemonii uetera macedones praesentia decora intuebantur illi pro libertate hi pro dominatione pugnabant lacedaemoniis dux macedonibus locus deerat  diei quoque unius tam multiplex casus modo spem modo metum utriusque partis augebat uelut de industria inter fortissimos uiros certamen aequante fortuna  ceterum angustiae loci in quo haeserat pugna non patiebantur totis ingredi uiribus spectabant ergo plures quam inierant proelium et qui extra teli iactum erant clamore inuicem suos accen  debant  tandem laconum acies languescere lubrica arma sudore uix sustinens pedem deinde referre coepit et urgente hoste apertius fugere  insequebatur dissipatos uictor et emensus cursu omne spatium quod acies laconum obtinuerat ipsum agin persequebatur  ille ut fugam suorum et proximos hostium conspexit deponi se iussit expertusque membra an impetum animi sequi possent  postquam deficere sensit poplitibus semet excepit galeaque strenue sumpta clipeo protegens corpus hastam dextera uibrabat ultro uocans hostem si quis iacenti spolia demere auderet  nec quisquam fuit qui sustineret comminus congredi procul missilibus adpetebatur ea ipsa in hostem retorquens donec lancea nudo pectori infixa est qua ex uulnere euolsa inclinatum ac deficiens caput clipeo paulisper excepit dein linquente spiritu pariter ac sanguine moribundus in arma procubuit  cecidere lacedaemoniorum u milia et ccc ex macedonibus haud amplius m ceterum uix quisquam nisi saucius reuertit in castra haec uictoria non spartam modo sociosque eius sed etiam omnis qui fortunam belli spectauerant fregit  nec fallebat antipatrum dissentire ab animis gratulantium uultus sed bellum finire cupienti opus erat decipi et quamquam fortuna rerum placebat inuidiam tamen quia maiores res erant quam quas praefecti modus caperet metuebat  quippe alexander hostes uinci uoluerat antipatrum uicisse ne tacitus quidem indignabatur suae demptum glo  riae existimans quicquid cessisset alienae  itaque antipater qui probe nosset spiritus eius non est ausus ipse agere arbitria uictoriae sed concilium graecorum quid fieri placeret consuluit  a quo lacedaemonii nihil aliud quam ut oratores mittere ad regem liceret precati ueniam defectionis praeter auctores impetrauerunt megalopolitanis quorum urbs obsessa erat a defectionis sociis achaei et elei centum xx talenta dare iussi sunt  hic fuit exitus belli quod repente ortum prius tamen finitum est quam dareum alexander apud arbela superaret sed ut primum instantibus curis laxatus est animus militarium rerum quam quietis otiique patientior excepere eum uoluptates et quem arma persarum non fregerant uitia uicerunt  tempestiua conuiuia et perpotandi peruigilandique insana dulcedo ludique et greges paelicum omnia in externum lapsa morem quem aemulatus quasi potiorem suo ita popularium animos oculosque pariter offendit ut a plerisque amicorum pro hoste haberetur  tenaces quippe disciplinae suae solitosque parco ac parabili uictu ad implenda naturae desideria defungi in peregrina et deuictarum gentium mala impulerat  hinc saepius comparatae in caput eius insidiae secessio militum et liberior inter mutuas querelas dolor ipsius deinde nunc ira nunc suspiciones quas excitabat inconsultus pauor ceteraque his similia quae deinde dicentur  igitur cum tempestiuis conuiuiis dies pariter noctesque consumeret satietatem epularum ludis interpellabat non contentus artificum quos e graecia exciuerat turba quippe captiuae iubebantur suo ritu canere inconditum et abhorrens peregrinis auribus carmen  inter quas unam rex ipse conspexit maestiorem quam ceteras et producentibus eam uerecunde reluctantem excellens erat forma et formam pudor honestabat deiectis in terram oculis et quantum licebat ore uelato suspicionem praebuit regi nobiliorem esse quam ut inter conuiuales ludos deberet ostendi  ergo interrogata quaenam esset neptim se ochi qui nuper regnasset in persis filio eius genitam esse respondit uxorem hystaspis fuisse propinquus hic darei fuerat magni et ipse exercitus praetor  adhuc in animo regis tenues reliquiae pristini moris haerebant itaque fortunam regia stirpe genitae et tam celebre nomen neptem ochi reueritus non dimitti modo captiuam sed etiam restitui ei suas opes iussit uirum quoque requiri ut reperto coniugem redderet postero autem die praecepit hephaestioni ut omnes captiuos in regiam iuberet adduci ibi singulorum nobilitate spectata secreuit a uulgo quorum eminebat genus m hi fuerunt inter quos repertus est oxathres darei frater non illius fortuna quam indole animi sui clarior  xxui milia talentum proxima praeda redacta erant e quis duo  decim milia in congiarium militum absumpta sunt par huic pecuniae summa custodum fraude subtracta est  oxydates erat nobilis perses qui a dareo capitali supplicio destinatus cohibebatur in uinculis huic liberato satrapeam mediae attribuit fratremque darei recepit in cohortem amicorum omni uetustae claritatis honore seruato hinc in parthienen peruentum est tunc ignobilem gentem nunc caput omnium qui post euphraten et tigrim amnes siti rubro mari terminantur  scythae regionem campestrem ac fertilem occupauerunt graues adhuc accolae sedes habent et in europa et in asia qui super bosphorum colunt adscribuntur asiae at qui in europa sunt a laeuo thraciae latere ad borysthenem atque inde ad tanaim alium amnem recta plaga attinent  tanais europam et asiam medius interfluit nec dubitatur quin scythae qui parthos condidere non a bosphoro sed ex europae regione penetrauerint urbs erat ea tempestate clara hecatompylos condita a graecis ibi statiua rex habuit commeatibus undique aduectis itaque rumor otiosi militis uitium sine auctore percrebruit regem contentum rebus quas gessisset in macedoniam protinus redire statuisse  discurrunt lymphatis similes in tabernacula et itineri sarcinas aptant signum datum crederes ut uasa colligerent totis castris tumultus hinc contubernales suos requirentium hinc onerantium plaustra perfertur ad regem  fecerant fidem rumori temere uulgato graeci milites redire iussi do  mos quorum equitibus singulis denarium sena milia cum distributa essent peditibus singula ipsis quoque finem militiae adesse credebant haud secus quam par erat territus qui indos atque ultima orientis peragrare statuisset praefectos copiarum in praetorium contrahit obortisque lacrimis ex medio gloriae spatio reuocari se uicti magis quam uictoris fortunam in patriam relaturum conquestus est  nec sibi ignauiam militum obstare sed deum inuidiam qui fortissimis uiris subitum patriae desiderium admouissent paulo post in eandem cum maiore laude famaque redituris  tum uero pro se quisque operam suam offerre difficillima quaeque poscere polliceri militum quoque obsequium si animos eorum leni et apta oratione permulcere uoluisset  numquam infractos et abiectos recessisse quotiens ipsius alacritatem et tanti animi spiritus haurire potuissent ita se facturum esse respondit illi modo uulgi aures praepararent sibi satisque omnibus quae in rem uidebantur esse compositis uocari ad contionem exercitum iussit apud quem talem orationem habuit magnitudinem rerum quas gessimus milites intuentibus uobis minime mirum est et desiderium quietis et satietatem gloriae occurrere  ut omittam illyrios triballos boeotiam thraciam spartam achaeos peloponnesum quorum alia ductu meo alia imperio auspicioque perdomui  ecce orsi bellum ab hellesponto ionas aeolidem seruitio barbariae impotentis  exemimus cariam lydiam cappadociam phrygiam paphlagoniam pamphyliam pisidas ciliciam syriam phoenicen armeniam persidem medos parthienen habemus in potestate  plures prouincias complexus sum quam alii urbes ceperunt et nescio an enumeranti mihi quaedam ipsa rerum multitudo subduxerit  itaque si crederem satis certam esse possessionem terrarum quas tanta uelocitate domuimus ego uero milites ad penates meos ad parentem sororesque et ceteros ciues uel retinentibus uobis erumperem ut ibi potissimum parta uobiscum laude et gloria fruerer ubi nos uberrima uictoriae praemia expectant liberum coniugum parentumque laetitia pax quies rerum per uirtutem partarum secura possessio sed in nouo etsi uerum fateri uolumusprecario imperio adhuc iugum eius rigida ceruice subeuntibus barbaris tempore milites opus est dum mitioribus ingeniis imbuuntur et efferatos melior consuetudo permulcet  fruges quoque maturitatem stato tempore expectant adeo etiam illa sensus omnis expertia tamen sua lege mitescunt  quid creditis tot gentes alterius imperio ac nomine adsuetas non sacris non moribus non commercio linguae nobiscum cohaerentes eodem proelio domitas esse quo uictae sunt uestris armis continentur non suis moribus et qui praesentes metuunt in absentia hostes erunt cum feris bestiis res est quas captas et inclusas quia ipsarum natura non potest longior dies mitigat  et adhuc sic ago tamquam omnia subacta sint armis quae fuerunt in dicione darei hyrcaniam nabarzanes occu  pauit bactra non possidet solum parricida bessus sed etiam minatur sogdiani dahae massagetae sacae indi sui iuris sunt  omnes hi simul terga nostra uiderint insequentur illi enim eiusdem nationis sunt nos alienigenae et externi suis quisque autem placidius paret etiam cum is praeest qui magis timeri potest proinde aut quae cepimus omittenda sunt aut quae non habemus occupanda sicut in corporibus aegris milites nihil quod nociturum est medici relinquunt sic nos quicquid obstat imperio recidamus parua saepe scintilla contempta magnum excitauit incendium nil tuto in hoste despicitur quem spreueris ualentiorem neglegentia facias  ne dareus quidem hereditarium persarum accepit imperium sed in sedem cyri beneficio bagoae castrati hominis admissus ne uos magno labore credatis bessum uacuum regnum occupaturum  nos uero peccauimus milites si dareum ob hoc uicimus ut seruo eius traderemus imperium qui ultimum ausus scelus regem suum etiam externae opis egentem certe cui nos uictores pepercissemus quasi captiuum in uinculis habuit ad ultimum ne a nobis conseruari posset occidit  hunc uos regnare patiemini quem equidem cruci adfixum uidere festino omnibus regibus gentibusque et fidei quam uiolauit meritas poenas soluentem  at hercules si mox eundem graecorum urbes aut hellespontum uastare nuntiatum  erit uobis quo dolore adficiemini bessum praemia uestrae occupauisse uictoriae tunc ad repetendas res festinabitis tunc arma capietis quanto autem praestat territum adhuc et uix mentis suae compotem opprimere  quadridui nobis iter superest qui tot proculcauimus niues tot amnes superauimus tot montium iuga transcucurrimus non mare illud quod exaestuans iter fluctibus occupat euntes nos moratur non ciliciae fauces et angustiae includunt plana omnia et prona sunt in ipso limine uictoriae stamus  pauci nobis fugitiui et domini sui interfectores supersunt egregium mehercule opus et inter prima gloriae uestrae numerandum posteritati famaeque tradetis dareum quoque hostem finito post mortem illius odio parricidas esse uos ultos neminem impium effugisse uestras manus  hoc perpetrato quanto creditis persas obsequentiores fore cum intellexerint uos pia bella suscipere et bessi sceleri non nomini suo irasci summa militum alacritate iubentium quocumque uellet duceret oratio excepta est nec rex moratus impetum tertioque per parthienen die ad fines hyrcaniae penetrat cratero relicto cum iis copiis quibus praeerat et ea manu quam amyntas ducebat additis dc equitibus et totidem sagittariis ut ab incursione barbarorum parthienen tueretur  erigyium impedimenta modico praesidio dato campestri itinere ducere iubet ipse cum phalange et equitatu cl stadia emensus castra in ualle qua hyrcaniam adeunt communit nemus praealtis den  sisque arboribus umbrosum est pingue uallis solum rigantibus aquis quae ex petris imminentibus manant  ex ipsis radicibus montium ziobetis amnis effunditur qui tria fere stadia in longitudinem uniuersus fluit deinde saxo quod alueolum interpellat repercussus duo itinera uelut dispensatis aquis aperit  inde torrens et saxorum per quae incurrit asperitate uiolentior terram praeceps subit per ccc stadia conditus labitur rursusque uelut ex alio fonte conceptus editur et nouum alueum intendit priore sui parte spatiosior  quippe in latitudinem x et trium stadiorum diffunditurrursusque angustioribus coercitus ripis iter cogit tandem in alterum amnem cadit rhidagno nomen est  incolae adfirmabant quaecumque demissa essent in cauernam quae propior est fonti rursus ubi aliud os amnis aperitur existere itaque alexander duos equos qua subeunt aquae terram praecipitari iubet quorum corpora ubi rursus erumpit expulsa uidere qui missi erant ut exciperent quartum iam diem eodem loco quietem militi dederat cum litteras nabarzanis qui dareum cum besso interceperat accepit quarum sententia haec erat se dareo non fuisse inimicum immo etiam quae credidisset utilia esse suasisse et quia fidele consilium regi dedisset prope occisum ab eo  agitasse dareum custodiam corporis sui contra ius fasque peregrino militi tradere damnata popularium fide quam per ducentos et triginta annos inuiolatam regibus suis praestitissent  se in praecipiti et lubrico stantem consilium a praesenti necessitate repetisse dareum quoque cum occidisset ba  goan hac excusatione satisfecisse popularibus quod insidiantem interemisset  nihil esse miseris mortalibus spiritu carius amore eius ad ultima esse propulsum sed ea magis esse secutum quam optasse  in communi calamitate suam quemque habere fortunam si uenire se iuberet sine metu esse uenturum non timere ne fidem datam tantus rex uiolaret deos a deo falli non solere  ceterum si cui fidem daret uideretur indignus multa exilia patere fugienti patriam esse ubicumque uir fortis sedem sibi elegerit  nec dubitauit alexander fidem quo persae modo accipiebant dare inuiolatum si uenisset fore quadrato tamen agmine et composito ibat speculatores subinde praemittens qui explorarent loca  leuis armatura ducebat agmen phalanx eam sequebatur post pedites erant impedimenta et gens bellicosa et naturae situs difficilis aditu curam regis intenderat  namque perpetua uallis iacet usque ad mare caspium patens duo terrae eius uelut bracchia excurrunt media flexu modico sinum faciunt lunae maxime similem cum eminent cornua nondum totum orbem sidere implente  cercetae et mossyni et chalybes a laeua sunt et ab altera parte leucosyri et amazonum campi et illos qua uergit ad septentrionem hos ad occasum conuersa prospectat  mare caspium dulcius ceteris ingentis magnitudinis serpentes alit piscium in eo longe diuersi ab aliis colores quidam caspium quidam hyrcanium appellant alii  sunt qui maeotiam paludem in id cadere putent et argumentum adferant aquam quod dulcior sit quam cetera maria infuso paludis humore mitescere  a septentrione ingens in litus mare incumbit longeque agit fluctus et magna parte exaestuans stagnat idem alio caeli statu recipit in se fretum eodemque impetu quo effusum est relabens terram naturae suae reddit et quidam credidere non clausum mare esse sed ex india in hyrcaniam cadere cuius fastigium ut supra dictum est perpetua ualle submittitur hinc rex xx stadia processit semita propemodum inuia cui silua imminebat torrentesque et eluuies iter morabantur nullo tamen hoste obuio penetrat tandemque ad cultiora peruentum est  praeter alios commeatus quorum tum copia regio abundabat pomorum quoque ingens modus nascitur et uberrimum gignendis uuis solum est  frequens arbor faciem quercus habet cuius folia multo melle tinguntur sed nisi solis ortum incolae occupauerint uel modico tepore sucus extinguitur xxx hinc stadia processerat cum phrataphernes ei occurrit seque et eos qui post darei mortem profugerant dedens quibus benigne exceptis ad oppidum aruas peruenit hic ei craterus et erigyius occurrunt  praefectum tapurorum gentis phradatem adduxerant hic quoque in fidem receptus multis exemplo fuit experiendi clementiam regis  satrapen deinde hyrcaniae dedit manapin exul hic regnante ocho ad philippum peruenerat tapurorum quoque gentem phradati reddidit  iamque ultima hyrcaniae intrauerat cum artabazus quem dareo fidissimum fuisse supra diximus cum propinquis darei ac suis liberis modicaque graecorum militum manu occurrit  dextram uenienti obtulit rex quippe et hospes philippi fuerat cum ocho regnante exularet et hospitii pignora in regem suum ad ultimum fides conseruata uincebat  comiter igitur exceptus tu quidem inquit rex deos quaeso perpetua felicitate floreas ego ceteris laetus hoc uno torqueor quod praecipiti senectute diu frui tua bonitate non possum nonagesimum et quintum annum agebat  nouem iuuenes omnes eadem matre geniti patrem comitabantur hos artabazus dexterae regis admouit precatus ut tam diu uiuerent donec utiles alexandro essent  rex pedibus iter plerumque faciebat tunc admoueri sibi et artabazo equos iussit ne ipso ingrediente pedibus senex equo uehi erubesceret ut deinde castra sunt posita graecos quos artabazus adduxerat conuocari iubet at illi nisi fides lacedaemoniis quoque et sinopensibus daretur respondent se quid agendum ipsis foret deliberaturos  legati erant lacedaemoniorum missi ad dareum quo uicto adplicuerant se graecis mercede apud persas militantibus  rex omissis sponsionum fideique pignoribus uenire eos iussit fortunam quam ipse dedisset habituros diu cunctantes plerisque consilia uariantibus tandem uenturos se pollicentur  at democrates atheniensis qui maxime macedonum opibus semper obstiterat desperata uenia gladio se transfigit ceteri sicut  constituerant dicioni alexandri ipsos se permittunt  m et d milites erant praeter hos legati ad dareum missi xc in supplementum distributus miles ceteri remissi domum praeter lacedaemonios quos tradi in custodiam iussit mardorum erat gens confinis hyrcaniae cultu uitae aspera et latrociniis adsueta haec sola nec legatos miserat nec uidebatur imperata factura itaque rex indignatus si una gens posset efficere ne inuictus esset impedimentis cum praesidio relictis ualida manu comitante procedit  noctu iter fecerat et prima luce hostis in conspectu erat tumultus magis quam proelium fuit deturbati ex collibus quos occupauerant barbari profugerunt proximique uici ab incolis deserti capiuntur  interiora regionis eius haud sane adiri sine magna uexatione exercitus poterant iuga montium praealtae siluae rupesque inuiae saepiunt ea quae plana sunt nouo munimenti genere impedierant barbari arbores densae sunt de industria consitae quarum teneros adhuc ramos manu flectunt quos intortos rursus inserunt terrae inde uelut ex alia radice laetiores uirent trunci  hos qua natura fert adolescere non sinunt quippe alium alii quasi nexu conserunt qui ubi multa fronde uestiti sunt operiunt terram itaque occulti ramorum uelut laquei perpetua saepe iter cludunt una ratio erat caedendo aperire saltum sed hoc quoque magni operis crebri namque nodi durauerant stipites et in se implicati arborum  rami suspensis circulis similes lento uimine frustrabantur ictus  incolae autem ritu ferarum uirgulta subire soliti tum quoque intrauerant saltum occultisque telis hostem lacessebant ille uenantium modo latibula scrutatus plerosque confodit ad ultimum circumire saltum milites iubet ut si qua pateret inrumperent  sed ignotis locis plerique oberrabant exceptique sunt quidam inter quos equus regisbucephalam uocabantquem alexander non eodem quo ceteras pecudes animo aestimabat namque ille nec in dorso insidere suo patiebatur alium et regem cum uellet escendere sponte genua submittens excipiebat credebaturque sentire quem ueheret  maiore ergo quam decebat ira simul ac dolore stimulatus equum uestigari iubet et per interpretem pronuntiari ni reddidissent neminem esse uicturum hac denuntiatione territi cum ceteris donis equum adducunt sed ne sic quidem mitigatus caedi siluas iubet adgestaque humo e montibus planitiem ramis impeditam exaggerari  iam in aliquantum altitudinis opus creuerat cum barbari desperato regionem quam occupauerant posse retineri gentem suam dedidere rex obsidibus acceptis phradati parere eos iussit inde quinto die in statiua reuertitur artabazum deinde geminato honore quem dareus habuerat ei remittit domum iam ad urbem hyrcaniae in qua regia darei fuit uentum erat ibi nabarzanes accepta fide occurrit dona  ingentia ferens  inter quae bagoas erat specie singulari spado atque in ipso flore pueritiae cui et dareus adsuetus fuerat et mox alexander adsueuit eiusque maxime precibus motus nabarzani ignouit erat ut supra dictum est hyrcaniae finitima gens amazonum circa thermodonta amnem themiscyrae incolentium campos  reginam habebant thalestrin omnibus inter caucasum montem et phasin amnem imperitantem haec cupidine uisendi regis accensa finibus regni sui excessit et cum haud procul abesset praemisit indicantes uenisse reginam adeundi eius cognoscendique auidam  protinus facta potestate ueniendi ceteris iussis subsistere trecentis feminarum comitata processit atque ut primum rex in conspectu fuit equo ipsa desiluit duas lanceas dextera praeferens  uestis non toto amazonum corpori obducitur nam laeua pars ad pectus est nuda cetera deinde uelantur nec tamen sinus uestis quem nodo colligunt infra genua descendit  altera papilla intacta seruatur qua muliebris sexus liberos alant aduritur dextera ut arcus facilius intendant et tela uibrent  interrito uultu regem thalestris intuebatur habitum eius haudquaquam rerum famae parem oculis perlustrans quippe omnibus barbaris in corporum maiestate ueneratio est magnorumque operum non alios capaces putant quam quos eximia specie donare natura dignata est  ceterum interrogata num aliquid petere uellet haud dubitauit fateri ad communicandos cum rege liberos se uenisse dignam ex qua ipse  regni generaret heredes feminini sexus se retenturam marem reddituram patri  alexander an cum ipso militare uellet interrogat et illa causata sine custode regnum reliquisse petere perseuerabat ne se inritam spei abire pateretur acrior ad uenerem feminae cupido quam regis ac ut paucos dies subsisteret perpulit xiii dies in obsequium desiderii eius absumpti sunt tum illa regnum suum rex parthienen petiuerunt hic uero palam cupiditates suas soluit continentiamque et moderationem in altissima quaque fortuna eminentia bona in superbiam ac lasciuiam uertit  patrios mores disciplinamque macedonum regum salubriter temperatam et ciuilem habitum uelut leuiora magnitudine sua ducens persicae regiae par deorum potentiae fastigium aemulabatur  iacere humi uenerabundos ipsum paulatimque seruilibus ministeriis tot uictores gentium imbuere et captiuis pares facere expetebat  itaque purpureum diadema distinctum albo quale dareus habuerat capiti circumdedit uestemque persicam sumpsit ne omen quidem ueritus quod a uictoris insignibus in deuicti transiret habitum  et ille se quidem spolia persarum gestare dicebat sed cum illis quoque mores induerat superbiamque habitus animi insolentia sequebatur  litteras quoque quas in europam mitteret ueteris anuli gemma obsignabat iis quas in asiam scriberet darei anulus imprimebatur ut appareret unum animum duorum non capere fortunam  amicos uero et equiteshi namque principes mili  tumaspernantes quidem sed recusare non ausos persicis onerauerat uestibus  paelices ccc et lx totidem quot darei fuerant regiam implebant quas spadonum greges et ipsi muliebria pati adsueti sequebantur  haec luxu et peregrinis infecta moribus ueteres philippi milites rudis natio ad uoluptates palam auersabantur totisque castris unus omnium sensus ac sermo erat plus amissum uictoria quam bello esse quaesitum  tum cum maxime uinci ipsos dedique alienis moribus et externis quo tandem ore domos quasi in captiuo habitu reuersuros pudere iam sui regem uictis quam uictoribus similiorem ex macedoniae imperatore darei satrapen factum  ille non ignarus et principes amicorum et exercitum grauiter offendi gratiam liberalitate donisque reparare temptabat sed opinor liberis pretium seruitutis ingratum est  igitur ne in seditionem res uerteretur otium interpellandum erat bello cuius materia opportune alebatur  namque bessus ueste regia sumpta artaxerxen appellari se iusserat scythasque et ceteros tanais accolas contrahebat haec satibarzanes nuntiabat quem receptum in fidem regioni quam antea obtinuerat praefecit  et cum graue spoliis apparatuque luxuriae agmen uix moueretur suas primum deinde totius exercitus sarcinas exceptis admodum necessariis conferri iussit in medium  planities spatiosa erat in quam uehicula onusta  perduxerant expectantibus cunctis quid deinde esset imperaturus iumenta iussit abduci suisque primum sarcinis face subdita ceteras incendi praecepit  flagrabant exurentibus dominis quae ut intacta ex urbibus hostium raperent saepe flammas restinxerant nullo sanguinis pretium audente deflere cum regias opes idem ignis exureret  breui deinde ratio mitigauit dolorem habilesque militiae et ad omnia parati laetabantur sarcinarum potius quam disciplinae fecisse iacturam  igitur bactrianam regionem petebant sed nicanor parmenionis filius subita morte correptus magno desiderio sui adfecerat cunctos  rex ante omnes maestus cupiebat quidem subsistere funeri adfuturus sed penuria commeatuum festinare cogebat itaque philotas cum duobus milibus et dc relictus ut iusta fratri persolueret ipse contendit ad bessum iter facienti ei litterae adferuntur a finitimis satraparum e quibus cognoscit bessum quidem hostili animo occurrere cum exercitu ceterum satibarzanen quem satrapeae ariorum ipse praefecisset defecisse ab eo  itaque quamquam besso imminebat tamen satibarzanen opprimendum praeuerti optimum ratus leuem armaturam et equestres copias educit totaque nocte itinere strenue facto improuisus hosti superuenit  cuius cognito aduentu satibarzanes cum duobus milibus equitumnec plures subito contrahi poterantbactra perfugit ceteri proximos montes occupauerunt  praerupta rupes est qua spectat occidentem eadem qua uergit ad orientem leniore summissa fastigio multis arboribus obsita perennem habet fontem  ex quo large aquae manant circuitus eius xxx et duo stadia comprendit  in uertice herbidus campus in hoc multitudinem imbellem considere iubent ipsi qua rupes deerat arborum truncos et saxa obmoliuntur xiii milia armata erant  in quorum obsidione cratero relicto ipse satibarzanen sequi festinat et quia longius abesse eum cognouerat ad expugnandos eos qui edita montium occupauerant redit ac primo repurgari iubet quicquid ingredi possent deinde ut occurrebant inuiae cotes praeruptaeque rupes inritus labor uidebatur obstante natura  ille ut erat animi semper obluctantis difficultatibus cum et progredi arduum et reuerti periculosum esset uersabat se ad omnes cogitationes aliud atque aliudita ut fieri solet ubi prima quaeque damnamus subiciente animo haesitanti quod ratio non potuit fortuna consilium subministrauit  uehemens fauonius erat et multam materiam ceciderat miles aditum per saxa molitus haec uapore torrido iam inaruerat  ergo adgeri alias arbores iubet et igni dari alimenta celeriterque stipitibus cumulatis fastigium montis aequatum est  tunc undique ignis iniectus cuncta comprendit flammam in ora hostium uentus ferebat fumus ingens uelut quadam nube absconderat caelum  sonabant incendio siluae atque ea quoque quae non incenderat miles concepto igne proxima quaeque adurebant barbari suppliciorum ultimum si qua intermoreretur ignis effugere temptabant sed qua flamma dederat locum hostis obstabat  uaria igitur caede con  sumpti sunt alii in medios ignes alii petris praecipitauere se quidam hostium manibus obtulerunt pauci semustulati uenere in potestatem hinc ad craterum qui artacana obsidebat redit ille omnibus praeparatis regis expectabat aduentum captae urbis titulo sicut par erat cedens  igitur alexander turres admoueri iubet ipsoque aspectu barbari territi e muris supinas manus tendentes orare coeperunt iram in satibarzanen defectionis auctorem reseruaret supplicibus semet dedentibus parceret rex data uenia non obsidionem modo soluit sed omnia sua incolis reddidit ab hac urbe digresso supplementum nouorum militum occurrit zoilus d equites ex graecia adduxerat iii milia ex illyrico antipater miserat thessali equites c et xxx cum philippo erant ex lydia ii milia et sescenti peregrinus miles aduenerant ccc equites gentis eiusdem sequebantur  hac manu adiecta adit drangas bellicosa natio est satrapes erat barzaentes sceleris in regem suum particeps besso is suppliciorum quae meruerat metu profugit in indiam iam nonum diem statiua erant cum ab externa ui non tutus modo rex sed inuictus intestino facinore petebatur  dymnus modicae apud regem auctoritatis et gratiae exoleti cui nicomacho erat nomen amore flagrabat obsequio uni sibi dediti corporis uinctus  is quod ex uultu quoque perspici poterat similis attonito remotis arbitris cum iuuene secessit in templum arcana se et silenda adferre praefatus  suspensumque expectatione per mutuam caritatem et pignora utriusque animi rogat ut adfirmet iureiurando quae commisisset silentio esse tecturum  et ille ratus nihil quod etiam cum periurio detegendum foret indicaturum per praesentes deos iurat  tum dymnus aperit in tertium diem regi insidias comparatas seque eius consilii fortibus uiris et inlustribus esse participem  quibus iuuenis auditis se uero fidem in parricidio dedisse constanter abnuit nec ulla religione ut scelus tegat posse constringi dymnus et amore et metu amens dexteram exoleti complexus et lacrimans orare primum ut particeps consilii operisque fieret  si id sustinere non posset attamen ne proderet se cuius erga ipsum beneuolentiae praeter alia hoc quoque haberet fortissimum pignus quod caput suum permisisset fidei adhuc inexpertae  ad ultimum auersari scelus perseuerantem mortis metu terret ab illo capite coniuratos pulcherrimum facinus incohaturos  alias deinde effeminatum et muliebriter timidum alias proditorem amatoris appellans nunc ingentia promittens interdumque regnum quoque uersabat animum tanto facinore procul abhorrentem strictum deinde gladium modo illius modo suo admouens iugulo supplex idem et infestus expressit ut tandem non solum silentium sed etiam operam polliceretur  namque abunde constantis animi et dignus qui pudicus esset  nihil ex pristina uoluntate mutauerat sed captum dymni amore simulabat nihil recusare sciscitari inde pergit cum quibus tantae rei societatem inisset plurimum referre quales uiri tam memorabili operi admoturi manus essent ille et amore et scelere male sanus simul gratias agit simul gratulatur quod fortissimis iuuenum non dubitasset se adiungere demetrio corporis custodi peucolao nicanori adicit his aphobetum iolaum dioxenum archepolim amyntam  ab hoc sermone dimissus nicomachus ad fratremcebalino erat nomen quae acceperat defert placet ipsum subsistere in tabernaculo ne si regiam intrasset non adsuetus adire regem coniurati proditos se esse resciscerent  ipse cebalinus ante uestibulum regiaeneque enim propius aditus ei patebat consistit opperiens aliquem ex prima cohorte amicorum a quo introduceretur ad regem forte ceteris dimissis unus philotas parmenionis filiusincertum quam ob causamsubstiterat in regia huic cebalinus ore confuso magnae perturbationis notas prae se ferens aperit quae ex fratre compererat et sine dilatione nuntiari regi iubet  philotas conlaudato eo protinus intrat ad alexandrum multoque inuicem de aliis rebus sermone consumpto nihil eorum quae ex cebalino cognouerat nuntiat sub uesperam eum prodeuntem in uestibulo regiae excipit iuuenis an mandatum executus foret requirens  ille non uacasse sermoni suo regem causatus discessit postero die cebalinus  uenienti in regiam praesto est intrantemque admonet pridie communicatae cum ipso rei ille curae sibi esse respondet ac ne tum quidem regi quae audierat aperit  coeperat cebalino esse suspectus itaque non ultra interpellandum ratus nobili iuuenimetron erat ei nomensuper armamentarium posito quod scelus pararetur indicat  ille cebalino in armamentario abscondito protinus regi corpus forte curanti quid index detulisset ostendit  rex ad comprehendendum dymnum missis satellitibus armamentarium intrat ibi cebalinus gaudio elatus habeo te inquit incolumem ex impiorum manibus ereptum  percontatus deinde alexander quae noscenda erant ordine cuncta cognoscit rursusque institit quaerere quotus dies esset ex quo nicomachus ad eum detulisset indicium  atque illo fatente iam tertium esse existimans haud incorrupta fide tanto post deferre quae audierat uinciri eum iussit  ille clamitare coepit eodem temporis momento quo audisset ad philotan decucurrisse ab eo operiri comperta  rex identidem quaerens an philotan adisset an institisset ei ut peruenirent ad se perseuerante eo adfirmare quae dixerat manus ad caelum tendens manantibus lacrimis hanc sibi a carissimo quondam amicorum relatam gratiam querebatur  inter haec dymnus haud ignarus quam ob causam accerseretur a rege gladio quo forte erat cinctus grauiter se uulnerat occursuque satellitum inhibitus per  fertur in regiam  quem intuens rex quod inquit in te dymne tantum cogitaui nefas ut tibi macedonum regno dignior philotas me quoque ipso uideretur illum iam defecerat uox itaque edito gemitu uultuque a conspectu regis auerso subinde conlapsus extinguitur rex philota uenire in regiam iusso cebalinus inquit ultimum supplicium meritus si in caput meum praeparatas insidias biduo texit huius criminis philotan reum substituit ad quem protinus indicium detulisse se adfirmat quo propiore gradu amicitiae me contingis hoc maius est dissimulationis tuae facinus et ego cebalino magis quam philotae id conuenire fateor fauentem habes iudicem si quod admitti non potuit saltem negari potest  ad haec philotas haud sane trepidus si animus uultu aestimaretur cebalinum quidem scorti sermonem ad se detulisse sed ipsum tam leui auctore nihil credidisse respondit ueritum ne iurgium inter amatorem et exoletum non sine risu aliorum detulisset  cum dymnus semet interemerit qualiacumque erant non fuisse reticenda complexusque regem orare coepit ut praeteritam uitam potius quam culpam silentii tamen non facti ullius intueretur  haud facile dixerim credideritne ei rex an altius iram suppresserit dexteram reconciliatae gratiae  pignus obtulit et contemptum magis quam celatum indicium esse uideri sibi dixit aduocato tum consilio amicorum cui tamen philotas adhibitus non est nicomachum introduci iubet  is eadem quae detulerat ad regem ordine exposuit erat craterus regi carus in paucis et eo philotae ob aemulationem dignitatis aduersus  neque ignorabat saepe alexandri auribus nimia iactatione uirtutis atque operae grauem fuisse et ob ea non quidem sceleris sed contumaciae tamen esse suspectum non aliam premendi inimici occasionem aptiorem futuram ratus odio suo pietatis praeferens speciem utinam inquit in principio quoque huius rei nobiscum deliberasses  suasissemus si philotae uelles ignoscere patereris potius ignorare eum quantum deberet tibi quam usque ad mortis metum adductum cogeres saepius de periculo suo quam de tuo cogitare beneficio ille enim semper insidiari tibi poterit tu non semper philotae poteris ignoscere  nec est quod existimes eum qui tantum ausus est uenia posse mutari scit eos qui misericordiam consumpserunt amplius sperare non posse  at ego etiam si ipse uel paenitentia uel beneficio tuo uictus quiescere uolet patrem eius parmenionem tanti ducem exercitus et inueterata apud milites tuos auctoritate haud multum infra magnitudinis tuae fastigium positum scio non aequo animo salutem filii sui debiturum  tibi  quaedam beneficia odimus meruisse mortem confiteri pudet superest ut malit uideri iniuriam accepisse quam uitam proinde scito tibi cum illis de salute esse pugnandum  satis hostium superest ad quos persequendos ituri sumus latus a domesticis hostibus muni hos si submoues nihil metuo ab externo haec craterus  nec ceteri dubitabant quin coniurationis indicium suppressurus non fuisset nisi auctor aut particeps quem enim pium et bonae mentis non amicum modo sed ex ultima plebe auditis quae ad eum delata erant non protinus ad regem fuisse cursurum  ne cebalini quidem exemplo qui ex fratre comperta ipsi nuntiasset parmenionis filium praefectum equitatus omnium arcanorum regis arbitrum simulasse etiam non uacasse sermoni suo regem ne index alium internuntium quaereret  nicomachum religione quoque deum adstrictum conscientiam suam exonerare properasse philotam consumpto per ludum iocumque paene toto die grauatum esse pauca uerba pertinentia ad caput regis tam longo et forsitan superuacuo inserere sermoni at enim non credidisse talia deferentibus pueris cur igitur extraxisset biduum tamquam indicio haberet fidem dimittendum fuisse cebalinum si delationem eius damnabat  in suo quemque periculo magnum animum habere cum de salute regis timeretur credulos esse de  bere uana quoque deferentis admittere  omnes igitur quaestionem de eo ut participes sceleris indicare cogeretur habendam esse decernunt rex admonitos uti consilium silentio premerent dimittit pronuntiari deinde iter in posterum iubet ne qua noui initi consilii daretur nota  inuitatus est etiam philotas ad ultimas ipsi epulas et rex non cenare modo sed etiam familiariter conloqui cum eo quem damnauerat sustinuit  secunda deinde uigilia luminibus extinctis cum paucis in regiam coeunt hephaestion et craterus et coenus et erigyius hi ex amicis ex armigeris autem perdiccas et leonnatus per hos imperatum ut qui ad praetorium excubabant armati uigilarent  iam ad omnes aditus dispositi erant equites itinera quoque obsidere iussi ne quis ad parmenionem qui tum mediae magnisque copiis praeerat occultus euaderet  atarrhias autem cum ccc armatis intrauerat regiam huic decem satellites traduntur quorum singulos deni armigeri sequebantur  hi ad alios coniuratos comprehendendos distributi sunt atarrhias cum trecentis ad philotam missus clausum aditum domus moliebatur l iuuenum promptissimis stipatus nam ceteros cingere undique domum iusserat ne occulto aditu philotas posset elabi  illum siue securitate animi siue fatigatione resolutum somnus oppresserat quem atarrhias torpentem adhuc occupat  tandem ei sopore discusso cum  inicerentur catenae uicit inquit bonitatem tuam rex inimicorum meorum acerbitas nec plura elocutum capite uelato in regiam adducunt postero die rex edixit omnes armati coirent ui milia fere militum uenerant praeterea turba lixarum calonumque impleuerant regiam philotan armigeri agmine suo tegebant ne ante conspici posset a uulgo quam rex adlocutus milites esset  de capitalibus rebus uetusto macedonum modo inquirebat exercitusin pace erat uulgiet nihil potestas regum ualebat nisi prius ualuisset auctoritas  igitur dymni primum cadauer infertur plerisque quid parasset quoue casu extinctus esset ignaris rex deinde in contionem procedit uultu praeferens dolorem animi amicorum quoque maestitia expectationem haud paruam rei fecerat  diu rex demisso in terram uultu attonito stupentique similis stetit tandem recepto animo paene inquit milites hominum scelere uobis ereptus sum deum prouidentia et misericordia uiuo conspectusque uestri uenerabilis coegit ut uehementius parricidis irascerer quoniam is primus immo unus uitae meae fructus est tot fortissimis uiris et de me optime meritis referre adhuc gratiam posse  interrupit orationem militum gemitus obortaeque sunt omnibus lacrimae tum rex quanto  inquit maiorem in animis uestris motum excitabo cum tanti sceleris auctores ostendero quorum mentionem adhuc reformido et tamquam salui esse possint nominibus abstineo sed uincenda est memoria pristinae caritatis et coniuratio impiorum ciuium detegenda quomodo autem tantum nefas sileam parmenio illa aetate tot meis tot parentis mei meritis deuinctus omnium nobis amicorum uetustissimus ducem se sceleri tanto praebuit  minister eius philotas peucolaum et demetrium et hunc dymnum cuius corpus aspicitis ceterosque eiusdem amentiae in caput meum subornauit fremitus undique indignantium querentiumque tota contione obstrepebat qualis solet esse multitudinis et maxime militaris ubi aut studio agitur aut ira  nicomachus deinde et metron et cebalinus producti quae quisque detulerat exponunt nullius eorum indicio philotas ut particeps sceleris destinabatur itaque indignatione expressa uox indicum silentio excepta est  tum rex qualis inquit ergo animi uobis uidetur qui huius rei delatum indicium ad ipsum suppressit quod non fuisse uanum dymni exitus declarat  incertam rem deferens tormenta non timuit cebalinus metron ne momentum quidem temporis distulit exonerare se ut eo ubi lauabar inrumperet  philotas solus nihil timuit nihil credidit o magni animi uirum iste regis periculo commoueretur uultum  mutaret indicem tantae rei sollicitus audiret subest nimirum silentio facinus et auida spes regni praecipitem animum ad ultimum nefas impulit pater mediae praeest ipse apud multos copiarum duces meis praepotens uiribus maiora quam capit spirat  orbitas quoque mea quod sine liberis sum spernitur sed errat philotas in uobis liberos parentes consanguineos habeo uobis saluis orbus esse non possum  epistulam deinde parmenionis interceptam quam ad filios nicanorem et philotan scripserat recitat haud sane indicium grauioris consilii praeferentem  namque summa eius haec erat primum uestri curam agite deinde uestrorum sic enim quae destinauimus efficiemus  adiecitque rex sic esse scriptam ut siue ad filios peruenisset a consciis posset intellegi siue intercepta esset falleret ignaros  at enim dymnus cum ceteros participes sceleris indicaret philotan non nominauit hoc quidem illius non innocentiae sed potentiae indicium est quod sic ab iis timetur etiam a quibus prodi potest ut cum de se fateantur illum tamen celent ceterum philotan ipsius indicat uita  hic amyntae qui mihi consobrinus fuit et in macedonia capiti meo impias comparauit insidias socium se et conscium adiunxit hic attalo quo grauiorem inimicum non habui sororem suam in matrimonium dedit  hic cum scripsissem ei pro iure tam familiaris usus atque amicitiae qualis sors edita esset iouis hammonis oraculo sustinuit rescribere mihi se quidem  gratulari quod in numerum deorum receptus essem ceterum misereri eorum quibus uiuendum esset sub eo qui modum hominis excederet  haec sunt et iam pridem animi alienati a me et inuidentis gloriae meae indicia quae equidem milites quamdiu licuit in animo meo pressi uidebar enim mihi partem uiscerum meorum abrumpere si in quos tam magna contuleram uiliores mihi facerem  sed iam non uerba punienda sunt linguae temeritas peruenit ad gladios hos si mihi creditis philotas in me acuit si ipsi admisit  quo me conferam milites cui caput meum credam equitatui optimae exercitus parti principibus nobilissimae iuuentutis unum praefeci salutem spem uictoriam meam fidei eius tutelaeque commisi  patrem in idem fastigium in quo me ipsi posuistis admoui mediam qua nulla opulentior regio est et tot ciuium sociorumque milia imperio eius dicionique subieci unde praesidium petieram periculum extitit  quam feliciter in acie occidissem potius hostis praeda quam ciuis uictima nunc seruatus ex periculis quae sola timui in haec incidi quae timere non debui  soletis identidem a me milites petere ut saluti meae parcam ipsi mihi praestare potestis quod suadetis ut faciam ad uestras manus ad uestra arma confugio inuitis uobis saluus esse nolo uolentibus non possum nisi uindicor  tum philotan religatis post tergum manibus obsoleto amiculo uelatum iussit induci facile apparebat motos esse tam miserabili habitu non sine inuidia paulo ante conspecti  ducem equitatus pridie uiderant sciebant regis interfuisse conuiuio repente reum quidem sed ut iam damnatum immo uinctum intuebantur subibat animos parmenionis quoque tanti ducis tam clari ciuis fortuna qui quo modo duobus filiis hectore ac nicanore orbatus cum eo quem reliquum calamitas fecerat absens diceret causam  itaque amyntas regius praetor inclinantem ad misericordiam contionem rursus aspera in philotan oratione commouit proditos eos esse barbaris neminem ad coniugem suam in patriam et ad parentes fuisse rediturum uelut truncum corpus dempto capite sine spiritu sine nomine aliena terra ludibrium hostis futuros  haudquaquam pro spe ipsius amyntae oratio grata regi fuit quod coniugum quod patriae admonitos pigriores ad cetera munia exequenda fecisset  tum coenus quamquam philotae sororem matrimonio secum coniunxerat tamen acrius quam quisquam in philotan inuectus est parricidam esse regis patriae exercitus clamitans  saxumque quod forte ante pedes iacebat arripuit emissurus in eum ut plerique crediderunt tormentis subtrahere cupiens sed rex manum eius inhibuit dicendae prius causae debere fieri potestatem reo nec aliter iudicari passurum se adfirmans  tum dicere  iussus philotas siue conscientia sceleris siue periculi magnitudine amens et attonitus non attollere oculos non hiscere audebat  lacrimis deinde manantibus linquente animo in eum a quo tenebatur incubuit abstersisque amiculo eius oculis paulatim recipiens spiritum ac uocem dicturus uidebatur  iamque rex intuens eum macedones inquit de te iudicaturi sunt quaero an patrio sermone sis apud eos usurus tum philotas praeter macedonas inquit plerique adsunt quos facilius quae dicam percepturos arbitror si eadem lingua fuero usus qua tu egisti non ob aliud credo quam ut oratio tua intellegi posset a pluribus  tum rex ecquid uidetis odio etiam sermonis patrii philotan teneri solus quippe fastidit eum discere sed dicat sane utcumque ei cordi est dum memineritis aeque illum a nostro more quam sermone abhorrere atque ita contione excessit tum philotas uerba inquit innocenti reperire facile est modum uerborum misero tenere difficile  itaque inter optimam conscientiam et iniquissimam fortunam destitutus ignoro quomodo et animo meo et tempori paream  abest quidem optimus causae meae iudex qui cur me ipse audire noluerit non mehercule excogito cum illi utrimque cognita causa tam damnare me liceat quam absoluere non cognita uero liberari ab absente non pos  sum qui a praesente damnatus sum  sed quamquam uincti hominis non superuacua solum sed etiam inuisa defensio est qui iudicem non docere uidetur sed arguere tamen utcumque licet me dicere memet ipse non deseram nec committam ut damnatus etiam mea sententia uidear  equidem cuius criminis reus sim non uideo inter coniuratos nemo me nominat de me nicomachus nihil dixit cebalinus plus quam audierat scire non potuit  atqui coniurationis caput me fuisse credit rex potuit ergo dymnus eum praeterire quem sequebatur praesertim cum quaerenti socios uel falso fuerim nominandus quo facilius qui temptabatur posset impelli  non enim detecto facinore nomen meum praeterit ut possit uideri socio pepercisse nicomacho quem taciturum arcana credebat de semet ipso confessus aliis nominatis me unum subtrahebat  quaeso commilitones si cebalinus me non adisset nihil me de coniuratis scire uoluisset num hodie dicerem causam nullo me nominante  dymnus sane et uiuat adhuc et uelit mihi parcere quid ceteri qui de se confitebuntur me uidelicet subtrahent maligna est calamitas et fere noxius cum suo supplicio crucietur adquiescit alieno  tot conscii nec in eculeum quidem impositi uerum fatebuntur atqui nemo parcit morituro nec cuiquam  moriturus ut opinor  ad uerum crimen et ad unum praeuertendum mihi est cur rem delatam ad te tacuisti cur tam securus audisti hoc qualecumque est confesso mihi ubicumque es alexander remisisti dexteram tuam amplexus reconciliati pignus animi conuiuio quoque interfui  si credidisti mihi absolutus sum si pepercisti dimissus uel iudicium uel beneficium tuum serua quid hac proxima nocte qua digressus sum a mensa tua feci quod nouum facinus delatum ad te mutauit animum tuum graui sopore adquiescebam cum me malis indormientem meis inimici uinciendo excitauerunt unde et parricidae et proditori tam alti quies somni  scelerati conscientia obstrepente condormire non possunt agitant eos furiae non consummato modo sed etiam cogitato parricidio at mihi securitatem primum innocentia mea deinde tua dextera obtulerat non timui ne plus alienae crudelitati apud te liceret quam clementiae tuae  sed ne te mihi credidisse paeniteat res ad me deferebatur a puero qui non testem non pignus indicii exhibere poterat impleturus omnes metu si coepisset audiri  amatoris et scorti iurgio interponi aures meas credidi infelix et fidem eius suspectam habui quod non ipse deferret sed fratrem  potius subornaret  timui ne negaret mandasse se cebalino et ego uiderer multis amicorum regis fuisse periculi causa  sic quoque cum laeserim neminem inueni qui mallet perire me quam incolumem esse quid inimicitiarum creditis excepturum fuisse si insontes lacessissem  at enim dymnus se occidit num igitur facturum eum diuinare potui minime ita quod solum indicio fidem fecit id me cum a cebalino interpellatus sum mouere non poterat  at hercules si conscius dymno tanti sceleris fuissem biduo illo proditos esse nos dissimulare non debui cebalinus ipse tolli de medio nulloque negotio potuit  denique post delatum indicium quod operturus eram cubiculum regis solus intraui ferro quidem cinctus cur distuli facinus an sine dymno non sum ausus ille igitur princeps coniurationis fuit sub illius umbra philotas latebam qui regnum macedonum adfecto ecquis e uobis corruptus est donis quem ducem quem praefectum impensius colui  mihi quidem obicitur quod societatem patrii sermonis asperner quod macedonum mores fastidiam sic ego imperio quod dedignor immineo iam pridem natiuus ille sermo commercio aliarum gentium exoleuit tam uictoribus quam uictis peregrina lingua discenda est  non mehercule ista me magis laedunt quam quod amyntas perdiccae filius insidiatus est regi cum quo quod amicitia fuerit mihi  non recuso defendere si fratrem regis non oportuit diligi a nobis  sin autem in illo fortunae gradu positum etiam uenerari necesse erat utrum quaeso quod non diuinaui reus sum an impiorum amicis insontibus quoque moriendum est quod si aequum est cur tam diu uiuo si iniustum cur nunc demum occidor  at enim scripsi misereri me eorum quibus uiuendum esset sub eo qui se iouis filium crederet fides amicitiae ueri consilii periculosa libertas me decepistis uos quae sentiebam ne reticerem impulistis  scripsisse me haec fateor regi non de rege scripsisse non enim faciebam inuidiam sed pro eo timebam dignior mihi alexander uidebatur qui iouis stirpem tacitus agnosceret quam qui praedicatione iactaret  sed quoniam oraculi fides certa est sit deus causae meae testis retinete me in uinculis dum consulitur hammon num arcanum et occultum scelus inierim qui regem nostrum dignatus est filium neminem eorum qui stirpi suae insidiati sunt latere patietur  si certiora oraculis creditis esse tormenta ne hanc quidem exhibendae ueritatis fidem deprecor  solent rei capitis adhibere uobis parentes duos fratres ego nuper amisi patrem nec ostendere possum nec inuocare audeo cum et ipse tanti criminis reus sit  parum est enim tot modo liberum parentem in  unico filio adquiescentem eo quoque orbari nisi ipse in rogum meum imponitur  ergo carissime pater et propter me morieris et mecum ego tibi uitam adimo ego senectutem tuam extinguo quid enim me procreabas infelicem aduersantibus diis an ut hos ex me fructus perciperes qui te manent  nescio adulescentia mea miserior sit an senectus tua ego in ipso robore aetatis eripior tibi carnifex spiritum adimet quem si fortuna expectare uoluisset natura poscebat  admonuit me patris mei mentio quam timide et cunctanter quae cebalinus detulerat ad me indicare debuerim parmenio enim cum audisset uenenum a philippo medico regi parari deterrere eum uoluit epistula scripta quominus medicamentum biberet quod medicus dare constitueret num creditum est patri meo num ullam auctoritatem eius litterae habuerunt  ego ipse quotiens quae audieram detuli et cum ludibrio credulitatis repulsus sum si et cum indicamus inuisi et cum tacemus suspecti sumus quid facere nos oportet  cumque unus e circumstantium turba exclamasset bene meritis non insidiari philotas recte inquit quisquis es dicis itaque si insidiatus sum poenam non deprecor et finem facio dicendi quoniam ultima uerba grauia sunt uisa auribus abducitur deinde ab iis qui custodiebant eum erat inter duces manu strenuus bolon quidam pacis artium et ciuilis habitus rudis  uetus miles ab humili ordine ad eum gradum in quo tunc erat promotus  qui tacentibus ceteris stolida audacia ferox admonere eos coepit quotiens suis quisque deuersoriis quae occupassent proturbatus esset ut purgamenta seruorum philotae reciperentur eo unde commilitones expulissent  auro argentoque uehicula eius onusta totis uicis stetisse ac ne in uiciniam quidem deuersorii quemquam commilitonum receptum esse sed per dispositos quos supra somnum habebat omnis procul relegatos ne femina illa murmurantium inter se silentio uerius quam sono excitaretur  ludibrio ei fuisse rusticos homines phrygasque et paphlagonas appellatos qui non erubesceret macedo natus homines linguae suae per interpretem audire nunc cur hammonem consuli uellet eundem iouis arguisse mendacium alexandrum filium agnoscentis scilicet ueritum ne inuidiosum esset quod dii offerrent  cum insidiaretur capiti regis et amici non consuluisse eum iouem nunc ad oraculum mittere dum pater eius sollicitet quis praesit in media et pecunia cuius custodia commissa sit perditos homines ad societatem sceleris impellat  ipsos missuros ad oraculum non qui iouem interrogent quod ex rege cognouerint sed qui gratias agant qui uota pro incolumitate regis optimi persoluant tum uero uniuersa contio accensa est et a corporis custodibus initium factum clamantibus discerpendum esse parricidam manibus eorum id quidem philotas qui grauiora sup  plicia metueret haud sane iniquo animo audiebat  rex in contionem reuersus siue ut in custodia quoque torqueret siue ut diligentius cuncta cognosceret concilium in posterum diem distulit et quamquam in uesperam inclinabat dies tamen amicos conuocari iubet  et ceteris quidem placebat macedonum more obrui saxis hephaestio autem et craterus et coenos tormentis ueritatem exprimendam esse dixerunt et illi quoque qui aliud suaserant in horum sententiam transeunt consilio ergo dimisso hephaestion cum cratero et coeno ad quaestionem de philota habendam consurgunt  rex cratero accersito et sermone habito cuius summa non edita est in intimam deuersorii partem secessit et remotis arbitris in multam noctem quaestionis expectauit euentum  tortores in conspectum philotae omnia crudelitatis instrumenta proponunt  et ille ultro quid cessatis inquit regis inimicum interfectorem confitentem occidere quid quaestione opus est cogitaui uolui craterus exigere ut quae confiteretur in tormentis quoque diceret  tum corripitur et dum obligantur oculi dum uestis exuitur deos patrios gentium iura nequiquam apud surdas aures inuocabat per ultimos deinde cruciatus utpote et damnatus et inimicis in gratiam regis torquentibus laceratur  ac primo quamquam hinc ignis illinc uerbera iam non ad quaestionem sed ad poenam ingerebantur non uocem modo sed  etiam gemitus habuit in potestate  sed postquam intumescens corpus ulceribus flagellorum ictus nudis ossibus incussos ferre non poterat si tormentis adhibituri modum essent dicturum se quae scire expeterent pollicetur  sed finem quaestioni fore iurare eos per alexandri salutem uolebat remouerique tortores et utroque impetrato cratere inquit dic quid me uelis dicere  illo indignante ludificari eum rursusque reuocante tortores tempus petere coepit dum reciperet spiritum cuncta quae sciret indicaturus  interim equites nobilissimus quisque et ii maxime qui parmenionem propinqua cognatione contingebant postquam philotan torqueri fama uulgauerat legem macedonum ueriti qua cautum erat ut propinqui eorum qui regi insidiati essent cum ipsis necarentur alii se interficiunt alii in deuios montes uastasque solitudines fugiunt ingenti per tota castra terrore diffuso donec rex tumultu cognito legem se de supplicio coniunctorum sontibus remittere edixit  philotas uerone an mendacio liberare se a cruciatu uoluerit anceps coniectura est quoniam et uera confessis et falsa dicentibus idem doloris finis ostenditur  ceterum pater inquit meus hegelocho quam familiariter usus sit non ignoratis illum dico hegelochum qui in acie cecidit omnium malorum nobis fuit causa  nam cum primum iouis filium se salutari iussit rex id indigne ferens ille hunc igitur regem agnoscimus inquit qui philippum dedignatur patrem actum  est de nobis si ista perpeti possumus  non homines solum sed etiam deos despicit qui postulat deus credi amisimus alexandrum amisimus regem incidimus in superbiam nec dis quibus se exaequat nec hominibus quibus se eximit tolerabilem  nostrone sanguine deum fecimus qui nos fastidiat qui grauetur mortalium adire concilium credite mihi et nos si uiri sumus a dis adoptabimur  quis proauum huius archelaum quis deinde alexandrum quis perdiccan occisos ultus est hic quidem interfectoribus patris ignouit  haec hegelochus dixit super cenam et postero die prima luce a patre accersor tristis erat et me maestum uidebat audieramus enim quae sollicitudinem incuterent  itaque ut experiremur utrumne uino grauatus effudisset illa an altiore concepta consilio accersi eum placuit uenit eodemque sermone ultro repetito adiecit se siue auderemus duces esse proximas a nobis partes uindicaturum siue deesset animus consilium silentio esse tecturum  parmenioni uiuo adhuc dareo intempestiua res uidebatur non enim sibi sed hosti esse occisuros alexandrum dareo uero sublato praemium regis occisi asiam et totum orientem interfectoribus esse cessura adprobatoque consilio in haec fides et data est et accepta  quod ad dymnum pertinet nihil scio et haec confessus intellego non prodesse mihi quod praesentis sceleris expers sum  illi rursus tormentis admotis cum ipsis quoque hastis os oculosque eius euerberarent expressere ut hoc quoque crimen confiteretur exigentibus deinde ut ordinem cogitati sceleris exponeret cum diu bactra retentura regem uiderentur timuisse respondit ne pater lxx natus annos tanti exercitus dux tantus tantae pecuniae custos interim extingueretur ipsique spoliato tantis uiribus occidendi regis causa non esset  festinasse ergo se dum praemium in manibus haberet repraesentare consilium cuius patrem expertem fuisse nisi crederent tormenta quamquam iam tolerare non posset tamen non recusare  illi conlocuti satis quaesitum uideri ad regem reuertuntur qui postero die et quae confessus erat philotas recitari et ipsum quia ingredi non poterat iussit adferri omnia agnoscente eo demetrius qui proximi sceleris particeps esse arguebatur producitur multa adfirmatione animique pariter et constantia et uultus abnuens quicquam sibi in regem cogitatum esse tormenta etiam deposcebat in semetipsum  cum philotas circumlatis oculis ut incidere in calin quendam haud procul stantem propius eum iussit accedere illo perturbato et recusante transire ad eum patieris inquit demetrium mentiri rursusque me excruciari  calin uox sanguisque defecerant et macedones philotan inquinare innoxios uelle suspicabantur quia nec a nicomacho nec ab ipso philota cum torqueretur nominatus esset adulescens qui ut praefectos regis circumstantes se uidit demetrium et se  metipsum id facinus cogitasse confessus est omnes ergo a nicomacho nominati more patrio dato signo saxis obruerunt magno non salutis sed etiam inuidiae periculo liberatus erat alexander quippe parmenio et philotas principes amicorum nisi palam sontes sine indignatione totius exercitus non potuissent damnari  itaque anceps quaestio fuit dum infitiatus est facinus crudeliter torqueri uidebatur post confessionem et iam neque philotas amicorum misericordiam meruit liber uii philotan sicut recentibus sceleris eius uestigiis iure adfectum supplicio censuerant milites ita postquam desierat esse quem odissent inuidia in misericordiam uertit  mouerat et claritas iuuenis et patris eius senectus atque orbitas  primus asiam aperuerat regi omnium periculorum eius particeps semper alterum in acie cornu defenderat philippo quoque ante omnes amicus et ipsi alexandro tam fidus ut occidendi attalum non alio ministro uti mallet  horum cogitatio subibat exercitum seditiosaeque uoces referebantur ad regem quis ille haud sane motus satisque prudens otii uitia negotio discuti edicit ut omnes in uestibulo regiae praesto sint  quos ubi frequentes adesse  cognouit in contionem processit haud dubie ex composito atarrhias postulare coepit ut lyncestes alexander qui multo ante quam philotas regem uoluisset occidere exhiberetur  a duobus indicibus sicut supra diximus delatus tertium iam annum custodiebatur in uinculis eundem in philippi quoque caedem coniurasse cum pausania pro comperto fuit sed quia primus alexandrum regem salutauerat supplicio magis quam crimini fuerat exemptus  tum quoque antipatri soceri eius preces iustam regis iram morabantur ceterum recruduit suppuratus dolor quippe ueteris periculi memoriam praesentis cura renouabat  igitur alexander ex custodia educitur iussusque dicere quamquam toto triennio meditatus erat defensionem tamen haesitans et trepidus pauca ex iis quae composuerat protulit ad ultimum non memoria solum sed etiam mens eum destituit  nulli erat dubium quin trepidatio conscientiae indicium esset non memoriae uitium itaque ex iis qui proximi adstiterant obluctantem adhuc obliuioni lanceis confoderunt cuius corpore ablato rex introduci iussit amyntam et simmiam nam polemon minimus ex fratribus cum philotan torqueri comperisset profugerat  omnium philotae amicorum hi carissimi fuerant ad magna et honorata ministeria illius maxime suffragatione producti memineratque rex summo studio ab eo conciliatos sibi nec dubitabat huius quoque ultimi consilii fuisse participes  igitur olim sibi esse suspectos matris suae litteris quibus esset admonitus  ut ab his salutem suam tueretur ceterum se inuitum deteriora credentem nunc manifestis indiciis uictum iussisse uinciri  nam pridie quam detegeretur philotae scelus quin in secreto cum eo fuissent non posse dubitari fratrem uero qui profugerit cum de philota quaereretur aperuisse fugae causam  nuper praeter consuetudinem officii specie amotis longius ceteris admouisse semetipsos lateri suo nulla probabili causa seque mirantem quod non uice sua tali fungerentur officio et ipsa trepidatione eorum perterritum strenue ad armigeros qui proxime sequebantur recessisse  ad haec accedere quod cum antiphanes scriba equitum amyntae denuntiasset pridie quam philotae scelus deprehensum esset ut ex suis equis more solito daret iis qui amisissent equos superbe respondisset nisi incepto desisteret breui sciturum quis ipse esset  iam linguae uiolentiam temeritatemque uerborum quae in semetipsum iacularentur nihil aliud esse quam scelesti animi indicem ac testem quae si uera essent idem meruisse eos quod philotan si falsa exigere ipsum ut refellant  productus deinde antiphanes de equis non traditis et adiectis etiam superbe minis indicat  tum amyntas facta dicendi potestate si nihil inquit interest regis peto ut dum dico uinculis liberer rex solui utrumque iubet desiderantique amyntae ut habitus quoque redderetur armigeri lanceam dari iussit  quam ut laeua comprehendit eui  tato eo loco in quo alexandri corpus paulo ante iacuerat qualiscumque inquit exitus nos manet rex confitemur prosperum tibi debituros tristiorem fortunae imputaturos  sine praeiudicio dicimus causam liberis corporibus animisque habitum etiam in quo te comitari solemus reddidisti causam non possumus fortunam timere desimus  et quaeso permittas mihi id primum defendere quod a te ultimum obiectum est nos rex sermonis aduersus maiestatem tuam habiti nullius conscii sumus nobis dicerem iam pridem uicisse te inuidiam nisi periculum esset ne alia malignius dicta crederes blanda oratione purgari  ceterum etiamsi militis tui uel in agmine deficientis et fatigati uel in acie periclitantis uel in tabernaculo aegri et uulnera curantis aliqua uox asperior esset accepta merueramus fortibus factis ut malles ea tempori nostro imputare quam animo  cum quid accidit tristius omnes rei sunt corporibus nostris quae utique non odimus infestas admouemus manus parentes liberis si occurrant et ingrati et inuisi sunt contra cum donis honoramur cum praemiis onusti reuertimur quis ferre nos potest quis illam animorum alacritatem continere  militantium nec indignatio nec laetitia moderata est ad omnes adfectus impetu rapimur uituperamus laudamus miseremur irascimur utcumque praesens mouit  adfectio modo indiam adire et oceanum libet modo coniugum et liberorum patriaeque memoria occurrit  sed has cogitationes has inter se conloquentium uoces signum tuba datum finit in suos quisque ordines currimus et quicquid irarum in tabernaculo conceptum est in hostium effunditur capita utinam philotas quoque intra uerba peccasset  proinde ad id praeuertar propter quod rei sumus amicitiam quae nobis cum philota fuit adeo non eo infitias ut expetisse quoque nos magnosque ex ea fructus percepisse confitear  an uero parmenionis quem tibi proximum esse uoluisti filium omnes paene amicos tuos dignatione uincentem cultum a nobis esse miraris  tu hercules si uerum audire uis rex huius nobis periculi es causa quis enim alius effecit ut ad philotan decurrerent qui placere uellent tibi ab illo traditi ad hunc gradum amicitiae tuae ascendimus is apud te fuit cuius et gratiam expetere et iram timere possemus  an non propemodum in tua uerba tui omnes te praeeunte iurauimus eosdem nos inimicos amicosque habituros esse quos tu haberes hoc sacramento pietatis obstricti auersaremur scilicet quem tu omnibus praeferebas  igitur si hoc crimen est paucos innocentes habes immo hercules neminem omnes enim philotae amici esse uoluerunt sed totidem quot uolebant esse non poterant ita si a consciis amicos non diuidis ne ab amicis quidem separabis illos qui idem esse uoluerunt quod igitur conscientiae adfertur indicium  ut opinor quia pridie familiariter et sine arbitris locutus est nobiscum at ego purgare non possem si pridie quicquam ex uetere uita ac more mutassem nunc uero si ut omnibus diebus illo quoque qui suspectus est fecimus consuetudo diluet crimen  sed equos antiphani non dedimus et pridie quam philotas detectus est hinc mihi cum antiphane res erat qui si nos suspectos facere uult quod illo die equos non dederimus semetipsum quod eos desiderauerit purgare non poterit  anceps enim crimen est inter retinentem et exigentem nisi quod melior est causa suum non tradentis quam poscentis alienum  ceterum rex equos decem habui e quibus antiphanes octo iam distribuerat iis qui amiserant suos omnino duos ipse habebam quos cum uellet abducere homo superbissimus certe iniquissimus nisi pedes militare uellem retinere cogebar  nec infitias eo liberi hominis animo locutum esse me cum ignauissimo et hoc unum militiae ius usurpante ut alienos equos pugnaturis distribuat huc enim malorum uentum est ut uerba mea eodem tempore et alexandro excusem et antiphani at hercule mater de nobis inimicis tuis scripsit utinam prudentius esset sollicita pro filio et non inanes quoque species anxio animo figu  raret quare enim non adscribit metus sui causam denique non ostendit auctorem quo facto dictoue nostro mota tam trepidas tibi litteras scripsit  o miseram condicionem meam quia forsitan non periculosius est tacere quam dicere sed utcumque cessura res est malo tibi defensionem meam displicere quam causam agnosces autem quae dicturus sum quippe meministi cum me ad perducendos ex macedonia milites mitteres dixisse te multos integros iuuenes in domo tuae matris abscondi  praecepisti igitur mihi ne quem praeter te intuerer sed detrectantes militiam perducerem ad te quod equidem feci et liberius quam expediebat mihi executus sum tuum imperium gorgiam et hecataeum et gorgatan quorum bona opera uteris inde perduxi  quid igitur iniquius est quam me qui si tibi non paruissem iure daturus fui poenas nunc perire quia parui neque enim ulla alia matri tuae persequendi nos causa est quam quod utilitatem tuam muliebri praeposuimus gratiae  ui milia macedonum peditum et dc equites adduxi quorum pars secutura me non erat si militiam detrectantibus indulgere uoluissem sequitur ergo ut quia illa propter hanc causam irascitur nobis tu mitiges matrem qui irae eius nos obtulisti dum haec amyntas agit forte superuenerunt qui fratrem eius polemonem de quo ante est dictum fugientem consecuti uinctum reducebant infesta contio uix inhiberi potuit quin protinus suo more saxa in eum iaceret  atque ille sane interritus nihil inquit pro me deprecor modo ne fratrum innocentiae fuga imputetur mea haec si defendi non potest meum crimen sit horum ob id ipsum melior est causa quod ego qui profugi suspectus sum  at haec elocuto uniuersa contio adsensa est lacrimae deinde omnibus manare coeperunt adeo in contrarium repente mutatis ut solum pro eo esset quod maxime laeserat iuuenis erat primo aetatis flore pubescens quem inter equites tormentis philotae conturbatos alienus terror abstulerat desertum eum a comitibus et haesitantem inter reuertendi fugiendique consilium qui secuti erant occupauerunt  is tum flere coepit et os suum conuerberare maestus non suam uicem sed propter ipsum periclitantium fratrum  moueratque iam regem quoque non contionem modo sed unus erat implacabilis frater qui terribili uultu intuens eum tum ait demens lacrimare debueras cum equo calcaria subderes fratrum desertor et desertorum comes miser quo et unde fugiebas effecisti ut reus capitis accusatoris uterer uerbis  ille peccasse se et grauius in fratres quam in semetipsum fatebatur tum uero neque lacrimis neque adclamationibus quibus studia sua multitudo profitetur temperauerunt una uox erat pari emissa consensu ut insontibus et fortibus uiris parceret amici quoque data misericordiae occasione consurgunt flentesque regem deprecantur  ille silentio facto et ipse inquit amyntan mea sententia fratresque eius absoluo uos autem iuuenes malo beneficii mei obliuisci quam periculi uestri meminisse eadem fide redite in gratiam mecum qua ipse uobiscum reuertor  nisi quae delata essent excussissem alte dissimulatio mea suppurare potuisset sed satius est purgatos esse quam suspectos cogitate neminem absolui posse nisi qui dixerit causam  tu amynta ignosce fratri tuo erit hoc simpliciter etiam mihi reconciliati animi tui pignus contione deinde dimissa polydamanta uocari iubet longe acceptissimus parmenioni erat proximus lateri in acie stare solitus  et quamquam conscientia fretus in regiam uenerat tamen ut iussus est fratres suos exhibere admodum iuuenes et regi ignotos ob aetatem fiducia in sollicitudinem uersa trepidare coepit saepius quae nocere possent quam quibus eluderet reputans  iam armigeri quibus imperatum erat produxerant eos cum exanguem metu polydamanta propius accedere iubet summotisque omnibus scelere inquit parmenionis omnes pariter adpetiti sumus maxime ego ac tu quos amicitiae specie fefellit  ad quem persequendum puniendumqueuide quantum fidei tuae credamte ministro uti statui obsides dum hoc peragis erunt fratres tui  proficiscere in  mediam et ad praefectos meos litteras scriptas manu mea perfer uelocitate opus est qua celeritatem famae antecedas noctu peruenire illuc te uolo postero die quae scripta erunt exequi ad parmeniona quoque epistulas feres unam a me alteram philotae nomine scriptam signum anuli eius in mea potestate est si pater credit a filio impressum cum te uiderit nihil metuet  polydamas tanto liberatus metu impensius etiam quam exigebatur promittit operam conlaudatusque et promissis oneratus deposita ueste quam habebat arabica induitur duo arabes quorum interim coniuges ac liberi uinculum fidei obsides apud regem erant dati comites per deserta etiam ob siccitatem loca camelis undecimo die quo destinauerat perueniunt  et priusquam ipsius nuntiaretur aduentus rursus polydamas uestem macedonicam sumit et in tabernaculum cleandripraetor hic regius eratquarta uigilia peruenit redditis deinde litteris constituerunt prima luce ad parmenionem coire namque ceteris quoque litteras regis attulerat iam ad eum uenturi erant cum parmenioni polydamanta uenisse nuntiauerunt  qui dum laetatur aduentu amici simulque noscendi quae rex ageret auidus quippe longo interuallo nullam ab eo epistulam acceperatpolydamanta requiri iubet deuersoria regionis illius magnos recessus habent amoenosque nemoribus manu consitis ea praecipue regum satraparumque uoluptas erat spatiabatur in nemore parmenion medius inter duces quibus erat imperatum litteris regis  ut occiderent agendae autem rei constituerant tempus cum parmenion a polydamante litteras traditas legere coepisset  polydamas procul ueniens ut a parmenione conspectus est uultu laetitiae speciem praeferente ad complectendum eum cucurrit mutua gratulatione functi polydamas epistulam a rege scriptam ei tradidit parmenion uinculum epistulae soluens quidnam rex ageret requirebat ille ex ipsis litteris cogniturum esse respondit  quibus parmenion lectis rex inquit expeditionem parat in arachosios strenuum hominem et numquam cessantem sed tempus saluti suae tanta iam parta gloria parcere  alteram deinde epistulam philotae nomine scriptam laetus quod ex uultu notari poterat legebat tum eius latus gladio haurit cleander deinde iugulum ferit ceteri exanimum quoque confodiunt  et armigeri qui ad aditum nemoris adstiterant cognita caede cuius causa ignorabatur in castra perueniunt et tumultuoso nuntio milites concitant illi armati ad nemus in quo perpetrata caedes erat coeunt et ni polydamas ceterique eiusdem noxae participes dedantur murum circumdatum nemori euersuros denuntiant omniumque sanguine duci parentaturos  cleander primores eorum intromitti iubet litterasque regis scriptas ad milites recitat quibus insidiae parmenionis in regem precesque ut ipsum uindicarent continebantur  igitur cognita regis uoluntate non quidem indignatio sed tamen seditio compressa est dilapsis pluribus pauci remanserunt qui saltem ut corpus ipsius sepelire permitterent precabantur  diu id negatum est  cleandri metu ne offenderet regem pertinacius deinde precantibus materiem consternationis subtrahendam ratus capite deciso truncum humare permisit ad regem caput missum est hic exitus parmenionis fuit militiae domique clari uiri multa sine rege prospere rex sine illo nihil magnae rei gesserat felicissimo regi et ad omnia ad fortunae suae exigenti modum satisfecit lxx natus annos iuuenis ducis et saepe etiam gregarii militis munia expleuit acer consilio manu strenuus carus principibus uulgo militum acceptior  haec impulerint illum ad regni cupiditatem an tantum suspectum fecerint ambigi potest quia philotas ultimis cruciatibus uictus uerane dixerit quae facta probari non poterant an falsis tormentorum petierit finem re quoque recenti cum magis posset liquere dubitatum est alexander quos libere mortem parmenionis conquestos esse compererat separandos a cetero exercitu ratus in unam cohortem secreuit ducemque his leonidam dedit et ipsum parmenioni quondam intima familiaritate coniunctum  fere idem erant quos alioqui rex habuerat inuisos nam cum experiri uellet militum animos admonuit qui litteras in macedoniam ad suos scripsisset iis quos ipse mittebat perlaturis cum fide traderet simpliciter ad necessarios suos quisque scripserat quae sentiebat  aliis grauis erat plerisque non ingrata militia ita et agentium gratias et querentium litterae exceptae sunt et qui forte taedium laboris per litteras erant questi hanc seorsus cohortem a ceteris tendere ignominiae causa iubet fortitudine usurus in bello libertatem linguae ab auribus credulis remoturus et consilium temerarium forsitanquippe fortissimi iuuenes contumelia inritati erantsicut omnia alia felicitas regis excepit  nihil illis ad bella promptius fuit incitabat uirtutem et ignominiae demendae cupido et quia fortia facta in paucis latere non poterant his ita compositis alexander arsame ariorum satrape constituto iter pronuntiari iubet in arimaspos quos iam tunc mutato nomine euergetas appellabant ex quo frigore uictusque penuria cyri exercitum adfectum tectis et commeatibus iuuerant  quintus dies erat ut in eam regionem peruenerat cognoscit satibarzanem qui ad bessum defecerat cum equitum manu inrupisse rursus in arios itaque caranum et erigyium cum artabazo et andronico eo misit ui milia graecorum peditum dc equites sequebantur  ipse lx diebus gentem euergetarum ordinauit magna pecunia ob egregiam in cyrum fidem donata  relicto deinde qui iis praeesset amedinescriba is darei fueratarachosios quorum regio ad ponticum mare pertinet subegit ibi exercitus qui sub  parmenione fuerat occurrit sex milia macedonum erant et cc nobiles et u milia graecorum cum equitibus dc haud dubie robur omnium uirium regis  arachosiis datus menon praetor iiii milibus peditum et dc equitibus in praesidium relictis ipse rex nationem ne finitimis quidem satis notam quippe nullo commercio colentem mutuos usus cum exercitu intrauit  parapamisadae appellantur agreste hominum genus et inter barbaros maxime inconditum locorum asperitas hominum quoque ingenia durauerat gelidissimum septentrionis axem ex magna parte spectant bactrianis ab occidente coniuncti sunt meridiana regio ad mare indicum uergit  tuguria latere ab imo struunt et quia sterilis est terra materia in nudo etiam montis dorso usque ad summum aedificiorum fastigium eodem laterculo utuntur  ceterum structura latior ab imo paulatim incremento operis in artius cogitur ad ultimum in carinae maxime modum coit ibi foramine relicto superne lumen admittunt  uites et arbores si quae in tanto terrae rigore durare potuerunt obruunt penitus hieme defossae latent cum nix discussa aperire humum coepit caelo solique redduntur ceterum adeo altae niues premunt terram gelu et perpetuo paene rigore constrictae ut ne auium quidem feraeue ullius uestigium extet obscura caeli uerius umbra quam lux nocti similis premit terram uix ut quae prope sunt conspici possint  in hac tum omnis humani cultus solitudine destitutus exercitus quicquid malorum tolerari potest pertulit inopiam frigus lassitudinem desperationem  multos exanimauit rigor insolitus niuis multorum adussit  pedes plurimorum oculos praecipue perniciabilis fuit fatigatis quippe in ipso gelu deficientia corpora sternebant quae cum moueri desissent uis frigoris ita adstringebat ut rursus ad surgendum coniti non possent  a commilitonibus torpentes excitabantur neque aliud remedium erat quam ut ingredi cogerentur tum demum uitali calore moto membris aliquis redibat uigor  si qui tuguria barbarorum adire potuerunt celeriter refecti sunt sed tanta caligo erat ut aedificia nulla alia res quam fumus ostenderet  illi numquam ante in terris suis aduena uiso cum armatos repente conspicerent exanimati metu quicquid in tuguriis erat adferebant ut corporibus ipsorum parceretur orantes  rex agmen circumibat pedes iacentes quosdam erigens et alios cum aegre sequerentur adminiculo corporis sui excipiens nunc ad prima signa nunc in medio nunc in ultimo agmine itineris multiplicato labore aderat tandem ad loca cultiora peruentum est commeatuque largo recreatus exercitus simul et qui consequi non potuerant in illa castra uenerunt inde agmen processit ad caucasum montem cuius dorsum asiam perpetuo iugo diuidit hinc simul mare quod ciliciam subit illinc caspium fretum et amnem araxen aliaque regione scythiae deserta spectat  taurus secundae magnitudinis mons committitur caucaso a cappadocia se attollens ciliciam praeterit armeniaeque montibus iungitur  sic inter se iuga uelut serie cohaerentia perpetuum habent  dorsum ex quo asiae omnia fere flumina alia in rubrum alia in caspium mare alia in hyrcanium et ponticum decidunt  xuii dierum spatio caucasum superauit exercitus rupes in eo x in circuitu stadia complectitur iiii in altitudinem excedit in qua uinctum promethea fuisse antiquitas tradidit  condendae in radicibus montis urbi sedes electa est uii milibus seniorum macedonum et praeterea militibus quorum opera uti desisset permissum in noua urbe considere hanc quoque alexandream incolae appellauerunt at bessus alexandri celeritate perterritus dis patriis sacrificio rite facto sicut illis gentibus mos est cum amicis ducibusque copiarum inter epulas de bello consultabat  graues mero suas uires extollere hostium nunc temeritatem nunc paucitatem spernere incipiunt praecipue bessus ferox uerbis et parto per scelus regno superbus ac uix potens mentis dicere orditur socordia darei creuisse hostium famam  occurrisse enim in ciliciae angustissimis faucibus cum retrocedendo posset perducere incautos in loca naturae situ tuta tot fluminibus obiectis tot montium latebris inter quas deprehensus hostis ne fugae quidem nedum resistendi occasionem fuerit habiturus sibi placere in sogdianos recedere oxum amnem uelut murum obiecturum hosti dum ex finitimis gentibus ualida auxilia concurrerent uenturos autem chorasmios et dahas sacasque et indos et ultra tanain amnem colentes  scythas quorum neminem adeo humilem esse ut humeri eius non possent macedonis militis uerticem aequare  conclamant temulenti unam hanc sententiam salubrem esse et bessus circumferri merum largius iubet debellaturus super mensam alexandrum  erat in eo conuiuio cobares natione medus sed magicae artissi modo ars est non uanissimi cuiusque ludibrium magis professione quam scientia celeber alioqui moderatus et probus  is cum praefatus esset scire seruo utilius esse parere dicto quam adferre consilium cum illos qui pareant idem quod ceteros maneat qui uero suadeant proprium sibi periculum contrabant bessus cum dicere iussit intrepidum poculum etiam quod habebat in manu tradidit  quo accepto cobares natura inquit mortalium hoc quoque nomine praua et sinistra dici potest quod in suo quisque negotio hebetior est quam in alieno  turbida sunt consilia eorum qui sibi suadent obstat metus alias cupiditas nonnumquam naturalis eorum quae excogitaueris amor nam in te superbia non cadit expertus es utique quod ipse reppereris aut solum aut optimum ducere  magnum onus sustines capite regium insigne hoc aut moderate perferendum est aut quod abominor in te ruet consilio non impetu opus est  adicit deinde quod apud bactrianos uulgo usurpabant canem timidum uehementius latrare quam mordere altissima quaeque flumina minimo sono labi quae inserui ut qualiscumque inter barbaros potuit esse prudentia traderetur  in his  audientium expectationem suspenderat tum consilium aperit utilius besso quam gratius in uestibulo inquit regiae tuae uelocissimus consistit rex ante ille agmen quam tu mensam istam mouebis  nunc ab tanai exercitum accerses et armis flumina oppones scilicet qua tu fugiturus es hostis sequi non potest iter utrique commune est uictori tutius licet strenuum metum putes esse uelocior tamen spes est  quin ualidioris occupas gratiam dedisque te utcumque cesserit meliorem fortunam deditus quam hostis habiturus  alienum habes regnum quo facilius eo careas incipies forsitan iustus esse rex cum ipse fecerit qui tibi et dare potest regnum et eripere  consilium habes fidele quod diutius exequi superuacuum est nobilis equus umbra quoque uirgae regitur ignauus ne calcari quidem concitari potest bessus et ingenio et multo mero ferox adeo exarsit ut uix ab amicis quo minus occideret eumnam strinxerat quoque acinacemcontineretur certe conuiuio prosiluit haudquaquam potens mentis cobares inter tumultum elapsus ad alexandrum transfugit uiii milia bactrianorum habebat armata bessus quae quamdiu propter caeli intemperiem indiam potius macedonas petituros crediderant oboedienter imperata fecerunt postquam aduentare alexandrum compertum est in suos quisque uicos dilapsi bessum relique  runt  ille cum clientium manu qui non mutauerant fidem oxo amne superato exustisque nauigiis quibus transierat ne isdem hostis uteretur nouas copias in sogdianis contrahebat alexander caucasum quidem ut supra dictum est transierat sed inopia frumenti quoque prope ad famem uentum erat  suco ex sesama expresso haud secus quam oleo artus perunguebant sed huius suci ducenis quadragenis denariis amphorae singulae mellis denariis trecenis nonagenis trecenis uini aestimabantur tritici nihil aut admodum exiguum reperiebatur  siros uocabant barbari specus quos ita sollerter abscondunt ut nisi qui defoderunt inuenire non possint in his conditae fruges erant in quarum penuria milites fluuiatili pisce et herbis sustinebantur  iamque haec ipsa alimenta defecerant cum iumenta quibus onera portabant caedere iussi sunt horum carne dum in bactrianos peruentum traxere uitam bactrianae terrae multiplex et uaria natura est alibi multa arbor et uitis largos mitesque fructus alit solum pingue crebri fontes rigant quae mitiora sunt frumento conseruntur cetera armentorum pabulo cedunt  magnam deinde partem eiusdem terrae steriles harenae tenent squalida siccitate regio non hominem non frugem alit cum uero uenti a pontico mari spirant quicquid sabuli in campis iacet conuerrunt quod ubi cumulatum est magnorum collium procul species est omniaque pristini itineris uestigia intereunt  itaque qui transeunt campos nauigantium modo noctu sidera obseruant ad quorum cursum iter dirigunt et propemodum clarior est noctis umbra quam lux  ergo interdiu inuia est regio quia nec uestigium  quod sequantur inueniunt et nitor siderum caligine absconditur ceterum si quos ille uentus qui a mari exoritur deprehendit harena obruit sed qua mitior terra est ingens hominum equorumque multitudo gignitur itaque bactriani equites xxx milia expleuerant  ipsa bactra regionis eius caput sita sunt sub monte parapamiso bactrus amnis praeterit moenia is urbi et regioni dedit nomen hic regi statiua habenti nuntiatur ex graecia peloponnesiorum laconumque defectio nondum enim uicti erant cum proficiscerentur tumultus eius principia nuntiaturiet alius praesens terror adfertur scythas qui ultra tanaim amnem colunt aduentare besso ferentes opem eodem tempore quae in gente ariorum caranus et erigyius gesserant perferuntur commissum erat proelium inter macedonas ariosque  transfuga satibarzanes barbaris praeerat qui cum pugnam segnem utrimque aequis uiribus stare uidisset in primos ordines adequitauit demptaque galea inhibitis qui tela iaciebant si quis uiritim dimicare uellet prouocauit ad pugnam nudum se caput in certamine habiturum  non tulit ferociam barbari erigyius dux illius exercitus grauis quidem aetate sed et animi et corporis robore nulli iuuenum postferendus is galea dempta canitiem ostentans uenit inquit dies quo aut uictoria aut morte honestissima quales amicos et milites alexander habeat ostendam  nec plura elocutus equum in hostem egit crederes imperatum ut acies utraeque tela cohiberent protinus certe recesserunt dato libero spatio intenti in euentum non duorum modo sed etiam  suae sortis quippe alienum discrimen secuturi prior barbarus emisit hastam quam erigyius modica capitis declinatione uitauit atque ipse infestam sarisam equo calcaribus concitato in medio barbari gutture ita fixit ut per ceruicem emineret  praecipitatus ex equo barbarus adhuc tamen repugnabat sed ille extractam e uulnere hastam rursus in os dirigit satibarzanes manu complexus quo maturius interiret ictum hostis adiuuit  et barbari duce amisso quem magis necessitate quam sponte secuti erant tunc haud immemores meritorum alexandri arma erigyio tradunt  rex his quidem laetus de spartanis haudquaquam securus magno tamen animo defectum eorum tulit dicens non ante ausos consilia nudare quam ipsum ad fines indiae peruenisse cognossent  ipse bessum persequens copias mouit cui erigyius barbari caput opimum belli decus praeferens occurrit igitur bactrianorum regione artabazo tradita sarcinas et impedimenta ibi cum praesidio relinquit ipse cum expedito agmine loca deserta sogdianorum intrat nocturno itinere exercitum ducens  aquarum ut ante dictum est penuria prius desperatione quam desiderio bibendi sitim accendit per cccc stadia ne modicus quidem humor existit  harenas uapor aestiui solis accendit quae ubi flagrare coeperunt haud secus quam continenti incendio cuncta torrentur  caligo deinde immodico terrae feruore excitata lucem tegit camporumque non  alia quam uasti et profundi aequoris species est  nocturnum iter tolerabile uidebatur quia rore et matutino frigore corpora leuabantur ceterum cum ipsa luce aestus oritur omnemque naturalem absorbet humorem siccitas ora uisceraque penitus uruntur  itaque primum animi deinde corpora deficere coeperunt pigebat et consistere et progredi  pauci a peritis regionis admoniti praepararant aquam haec paulisper repressit sitim deinde crescente aestu rursus desiderium humoris accensum est ergo quicquid uini oleique erat hominibus ingerebatur tantaque dulcedo bibendi fuit ut in posterum sitis non timeretur  graues deinde auide hausto humore non sustinere arma non ingredi poterant et feliciores uidebantur quos aqua defecerat cum ipsi sine modo infusam uomitu cogerentur egerere  anxium regem tantis malis circumfusi amici ut meminisset orabant animi sui magnitudinem unicum remedium deficientis exercitus esse  cum ex iis qui praecesserant ad capiendum locum castris duo occurrunt utribus aquam gestantes ut filiis suis quos in eodem agmine esse et aegre pati sitim non ignorabant succurrerent  qui cum in regem incidissent alter ex his utre resoluto uas quod simul ferebat implet porrigens regi ille accipit percontatus quibus aquam portarent filiis ferre cognoscit  tunc poculo pleno sicut oblatum est reddito nec solus inquit bibere sustineo nec tam exiguum diuidere omnibus possum uos currite et liberis uestris quod propter illos attulistis date  tandem ad flumen oxum ipse peruenit prima fere uespera sed exercitus magna pars non potuerat consequi in edito monte ignes iubet fieri ut ii qui aegre sequebantur haud procul castris ipsos abesse cognoscerent  eos autem qui primi agminis erant mature cibo ac potione firmatos implere alios utres alios uasa quibuscumque aqua portari posset iussit ac suis opem ferre  sed qui intemperantius hauserant intercluso spiritu extincti sunt multoque maior horum numerus fuit quam ullo amiserat proelio  at ille thoracem adhuc indutus nec aut cibo refectus aut potu qua ueniebat exercitus constitit nec ante ad curandum corpus recessit quam praeterierant qui agmen claudebant totamque eam noctem cum magno animi motu perpetuis uigiliis egit  nec postero die laetior erat quia nec nauigia habebat nec pons erigi poterat circum amnem nudo solo et materia maxime sterili consilium igitur quod unum necessitas subiecerat init utres quam plurimos stramentis refertos diuidit  his incubantes transnauere amnem quique primi transierant in statione erant dum traicerent ceteri hoc modo sexto demum die in ulteriore ripa totum exercitum exposuit iamque ad persequendum bessum statuerat progredi cum ea quae in sogdianis erant cognoscit spitamenes erat inter omnes amicos praecipuo honore cultus a besso sed nullis meritis perfidia mitigari potest  quae tamen iam minus in eo inuisa esse poterat quia nihil ulli nefastum in bessum interfectorem regis sui uidebatur titulus facinori speciosus praeferebatur uindicta darei sed fortunam non scelus  oderat bessi  namque ut alexandrum flumen oxum superasse cognouit dataphernem et catanen quibus a besso maxima fides habebatur in societatem cogitatae rei adsciscit illi promptius adnuunt quam rogabantur adsumptisque uiii fortissimis iuuenibus talem dolum intendunt  spitamenes pergit ad bessum et remotis arbitris comperisse ait se insidiari ei dataphernen et catanen ut uiuum alexandro traderent agitantes a semet occupatos esse uinctos teneri bessus tanto merito ut credebat obligatus partim gratias agit partim auidus explendi supplicii adduci eos iubet  illi manibus sua sponte religatis a participibus consilii trahebantur quos bessus truci uultu intuens consurgit manibus non temperaturus atque illi simulatione omissa circumsistunt eum et frustra repugnantem uinciunt derepto ex capite regni insigni lacerataque ueste quam e spoliis occisi regis induerat  ille deos sui sceleris ultores adesse confessus adiecit non dareo iniquos fuisse quem sic ulciscerentur sed alexandro propitios esse cuius uictoriam semper etiam hostes adiuuissent  multitudo an uindicatura bessum fuerit incertum est nisi illi qui uinxerant iussu alexandri fecisse ipsos ementiti dubios adhuc animi terruissent in equum impositum alexandro tradituri ducunt inter haec rex quibus matura erat missio electis nongentis fere bina talenta equiti dedit pediti terna denarium milia monitosque ut liberos generarent remisit domum ceteris gra  tiae actae quod ad reliqua belli nauaturos operam pollicebantur  tum bessus perducitur peruentum erat ad paruulum oppidum branchidae eius incolae erant mileto quondam iussu xerxis cum e graecia rediret transierant et in ea sede constiterant quia templum quod didymeon appellatur in gratiam xerxis uiolauerant  mores patrii nondum exoleuerant sed iam bilingues erant paulatim a domestico externo sermone degeneres magno igitur gaudio regem excipiunt urbem seque dedentes ille milesios qui apud ipsum militarent conuocari iubet  uetus odium milesii gerebant in branchidarum gentem proditis ergo siue iniuriae siue originis meminisse mallent liberum de branchidis permittit arbitrium  uariantibus deinde sententiis se ipsum consideraturum quid optimum factu esset ostendit postero die occurrentibus branchidis secum procedere iubet cumque ad urbem uentum esset ipse cum expedita manu portam intrat  phalanx moenia oppidi circumire iussa et dato signo diripere urbem proditorum receptaculum ipsosque ad unum caedere  illi inermes passim trucidantur nec aut commercio linguae aut supplicum uelamentis precibusque inhiberi crudelitas potest tandem ut deicerent fundamenta murorum ab imo moliuntur ne quod urbis uestigium extaret  nemora quoque et lucos sacros non caedunt modo sed etiam extirpant ut uasta solitudo et sterilis humus excisis etiam radicibus  linqueretur  quae si in ipsos proditionis auctores excogitata essent iusta ultio esse non crudelitas uideretur nunc culpam maiorum posteri luere qui ne uiderant quidem miletum ideo et xerxi non potuerant prodere inde processit ad tanain amnem quo per ductus est bessus non uinctus modo sed etiam omni uelamento corporis spoliatus spitamenes eum tenebat collo inserta catena tam barbaris quam macedonibus gratum spectaculum  tum spitamenes et te inquit et dareum reges meos ultus interfectorem domini sui adduxi eo modo captum cuius ipse fecit exemplum aperiat ad hoc spectaculum oculos dareus existat ab inferis qui illo supplicio indignus fuit et hoc solacio dignus est  alexander multum conlaudato spitamene conuersus ad bessum cuius inquit ferae rabies occupauit animum tuum cum regem de te optime meritum prius uincire deinde occidere sustinuisti sed huius parricidii mercedem falso regis nomine persoluisti tibi  ille facinus purgare non ausus regis titulum se usurpare dixit ut gentem suam tradere ipsi posset qui si cessasset alium fuisse regnum occupaturum  et alexander oxathren fratrem darei quem inter corporis custodes habebat propius iussit accedere tradique bessum ei ut cruci adfixum mutilatis auribus naribusque sagittis configerent barbari adseruarentque corpus ut ne aues quidem contingerent  oxathres cetera sibi curae fore pollicetur aues non ab alio quam a catane posse prohiberi adicit eximiam eius artem cupiens os  tendere namque adeo certo ictu destinata feriebat ut aues quoque exciperet  nunc forsitan sagittarum tam celebri usu minus admirabilis uideri ars haec possit tum ingens uisentibus miraculum magnoque honori catani fuit  dona deinde omnibus qui bessum adduxerant data sunt ceterum supplicium eius distulit ut eo loco in quo dareum ipse occiderat necaretur interea macedones ad petendum pabulum incomposito agmine egressi a barbaris qui de proximis montibus decurrerunt opprimuntur pluresque capti sunt quam occisi  barbari autem captiuos prae se agentes rursus in montem recesserunt xx milia latronum erant fundis sagittisque pugnam inuadunt  quos dum obsidet rex inter promptissimos dimicans sagitta ictus est quae in medio crure fixa reliquerat spiculum  illum quidem maesti et attoniti macedones in castra referebant sed nec barbaros fefellit subductus ex acie quippe ex edito monte cuncta prospexerant  itaque postero die misere legatos ad regem quos ille protinus iussit admitti solutisque fasciis magnitudinem uulneris dissimulans crus barbaris ostendit  illi iussi considere adfirmant non macedonas quam ipsos tristiores fuisse cognito uulnere ipsius cuius si auctorem repperissent dedituros fuisse cum dis enim pugnare sacrilegos tantum  ceterum se gentem in fidem dedere superatos uulnere illius rex fide data et captiuis receptis gentem  in deditionem accepit  castris inde motis lectica militari ferebatur quam pro se quisque eques pedesque subire certabant equites cum quibus rex proelia inire solitus erat sui muneris id esse censebant pedites contra cum saucios commilitones ipsi gestare adsueuissent eripi sibi proprium officium tum potissimum cum rex gestandus esset querebantur  rex in tanto utriusque partis certamine et sibi difficilem et praeteritis grauem electionem futuram ratus inuicem subire eos iussit hinc quarto die ad urbem maracanda peruentum estlxx stadia murus urbis amplectitur arx hinc     illinc cingitur muroac praesidio urbis relicto proximos uicos depopulatur atque urit legati deinde abiorum scytharum superueniunt liberi ex quo decesserat cyrus tum imperata facturi iustissimos barbarorum constabat armis abstinebant nisi lacessiti libertatis modico et aequali usu principibus humiliores pares fecerant  hos benigne adlocutus ad eos scythas qui europam incolunt derdam quendam misit ex amicis qui denuntiaret his ne tanain amnem regionis iniussu regis transirent eidem mandatum ut contemplaretur locorum situm et illos quoque scythas qui super bosphorum colunt uiseret  condendae urbi sedem super ripam tanais elegerat claustrum et iam perdomitorum et quot deinde adire decreuerat sed consilium distulit sogdianorum nuntiata defectio quae bactrianos quoque traxit  uii milia equitum erant quorum auctoritatem ceteri sequebantur alexander spita  menen et catanen a quibus ei traditus erat bessus haud dubius quin eorum opera redigi possent in potestatem coercendo qui nouauerant res iussit accersi  at illi defectionis ad quam coercendam euocabantur auctores uulgauerant fama bactrianos equites a rege omnes ut occiderentur accersi idque imperatum ipsis non sustinuisse tamen exequi ne inexpiabile in populares facinus admitterent non magis alexandri saeuitiam quam bessi parricidium ferre potuisse itaque sua sponte iam motos metu poenae haud difficulter ad arma concitauerunt alexander transfugarum defectione comperta craterum obsidere cyropolim iubet ipse aliam urbem regionis eiusdem corona capit signoque ut puberes interficerentur dato reliqui in praedam cessere uictoris urbs diruta est ut ceteri cladis eius exemplo continerentur  memaceni ualida gens obsidionem non ut honestiorem modo sed etiam ut tutiorem ferre decreuerant ad quorum pertinaciam mitigandam rex l equites praemisit qui clementiam ipsius in deditos simulque inexorabilem animum in deuictos ostenderent  illi nec de fide nec de potentia regis ipsos dubitare respondent equitesque tendere extra munimenta urbis iubent hospitaliter deinde exceptos grauesque epulis et somno intempesta nocte adorti interfecerunt  alexander haud secus quam par erat motus urbem corona circumdedit munitiorem quam ut primo impetu capi posset itaque meleagrum et  perdiccan in obsidionem iungit ipse proficiscitur ad craterum cyropolim ut ante dictum est obsidentem  statuerat autem parcere urbi conditae a cyro quippe non alium gentium illarum magis admiratus est quam hunc regem et samiramin quos et magnitudine animi et claritate rerum longe emicuisse credebat  ceterum pertinacia oppidanorum iram eius accendit itaque captam urbem diripi iussit deleta ea memacenis haud iniuria infestus ad meleagrum et perdiccam redit  sed non alia urbs fortius obsidionem tulit quippe et militum promptissimi cecidere et ipse rex ad ultimum periculum uenit namque ceruix eius saxo ita icta est ut oculis caligine offusa conlaberetur ne mentis quidem compos exercitus certe uelut erepto in eo ingemuit  sed inuictus aduersus ea quae ceteros terrent nondum percurato uulnere acrius obsidioni institit naturalem celeritatem ira concitante cuniculo ergo suffossa moenia ingens nudauere spatium per quod inrupit uictorque urbem dirui iussit hinc menedemum cum tribus milibus peditum et dccc equitibus ad urbem maracanda misit spitamenes transfuga praesidio macedonum inde deiecto muris urbis eius incluserat se haud oppidanis consilium defectionis adprobantibus sequi tamen uidebantur quia prohibere non poterant  interim alexander ad tanain amnem redit et quantum soli occupauerat castris muro circumdedit lx stadiorum urbis murus fuit hanc quoque urbem alexandream appellari iussit  opus tanta celeritate perfectum est ut xuii die quam munimenta excitata erant tecta quoque urbis absoluerentur  ingens militum certamen inter ipsos fuerat ut suum quisque munusnam diuisum eratprimus ostenderet  incolae nouae urbi dati captiui quos reddito pretio dominis liberauit quorum posteri nunc quoque non apud eos tam longa aetate propter memoriam alexandri exoleuerunt at rex scytharum cuius tum ultra tanaim imperium erat ratus eam urbem quam in ripa amnis macedones condiderant suis impositam esse ceruicibus fratrem carthasim nomine cum magna equitum manu misit ad diruendam eam proculque amne submouendas macedonum copias  bactrianos tanais ab scythis quos europaeos uocant diuidit idem asiam et europam finis interfluit  ceterum scytharum gens haud procul thracia sita ab oriente ad septentrionem se uertit sarmatarumque ut quidam credidere non finitima sed pars est  recta deinde regione saltum ultra istrum iacentem colit ultima asiae qua bactra sunt stringit habitant quae septentrioni propiora sunt profundae inde siluae uastaeque solitudines excipiunt rursus quae tanain et bactra spectant humano cultu haud disparia sunt primis  cum hac gente non prouisum bellum alexander gesturus cum in conspectu eius obequitaret hostis adhuc aeger ex uulnere praecipue uoce deficiens quam et modicus cibus et ceruicis extenuabat dolor amicos in consilium aduocari iubet  terrebat eum non hostis sed iniquitas temporis bactriani defecerant  scythae etiam lacessebant ipse non insistere in terra non equo uehi non docere non hortari suos poterat  ancipiti periculo implicitus deos quoque incusans querebatur se iacere segnem cuius uelocitatem nemo antea ualuisset effugere uix suos credere non simulari ualetudinem ita qui post dareum uictum hariolos et uates consulere desierat rursus ad superstitionem humanarum mentium ludibria reuolutus aristandrum cui credulitatem suam addixerat explorare euentum rerum sacrificiis iubet mos erat haruspicibus exta sine rege spectare et quae portenderentur referre  inter haec rex dum fibris pecudum explorantur euentus latentium rerum propius ipsum considere deinde amicos iubet ne contentione uocis cicatricem infirmam adhuc rumperet hephaestio craterus et erigyius erant cum custodibus in tabernaculum admissi  discrimen inquit me occupauit meliore hostium quam meo tempore sed necessitas ante rationem est maxime in bello quo raro permittitur tempora eligere  defecere bactriani in quorum ceruicibus stamus et quantum in nobis animi sit alieno marte experiuntur haud dubia fortuna si omiserimus scythas ultro arma inferentes contempti ad illos qui defecerunt reuertemur  si uero tanaim transierimus et ubique inuictos esse nos scytharum pernicie ac sanguine ostenderimus quis dubitabit parere etiam europae uictoribus  fallitur qui terminos gloriae nostrae me  titur spatio quod transituri sumus unus amnis interfluit quem si traicimus in europam arma proferimus  et quanti aestimandum est dum asiam subigimus in alio quodammodo orbe tropaea statuere et quae tam longo interuallo natura uidetur diremisse una uictoria subito committere  at hercule si paulum cessauerimus in tergis nostris scythae haerebunt an soli sumus qui flumina transnare possumus multa in nosmetipsos reccident quibus adhuc uicimus  fortuna belli artem uictos quoque docet utribus amnem traiciendi exemplum fecimus nuper hoc ut scythae imitari nesciant bactriani docebunt  praeterea unus gentis huius exercitus adhuc uenit ceteri expectantur ita bellum uitando alemus et quod inferre possumus accipere cogemur  manifesta est consilii mei ratio sed an permissuri sint mihi macedones animo uti meo dubito quia ex quo hoc uulnus accepi non equo uectus sum non pedibus ingressus  sed si me sequi uultis ualeo amici satis uirium est ad toleranda ista aut si iam adest uitae meae finis in quo tandem opere melius extinguar  haec quassa adhuc uoce subdeficiens uix proximis exaudientibus dixerat cum omnes a tam praecipiti consilio regem deterrere coeperunt  erigyius maxime qui haud sane auctoritate proficiens apud obstinatum animum superstitionem cuius potens non erat rex incutere temptauit dicendo deos  quoque obstare consilio magnumque periculum si flumen transisset ostendi  intranti erigyio tabernaculum regis aristander occurrerat tristia exta fuisse significans haec ex uate comperta erigyius nuntiabat  quo inhibito alexander non ira solum sed etiam pudore confusus quod superstitio quam celauerat detegebatur aristandrum uocari iubet  qui ut uenit intuens eum non rex inquit sed priuatus sum sacrificium ut faceres mandaui quid eo portenderetur cur apud alium quam apud me professus es erigyius arcana mea et secreta te prodente cognouit quem certum mehercule habeo extorum interprete uti metu suo  tibi autem qui  saepius quam potest denuntio ipsi mihi indices quid extis cognoueris ne possis infitiari dixisse quae dixeris  ille exanguis attonitoque similis stabat per metum etiam uoce suppressa tandemque eodem metu stimulante ne regis expectationem moraretur magni inquit laboris non inriti discrimen instare praedixi  nec me ars mea quam beneuolentia perturbat infirmitatem ualetudinis tuae uideo et quantum in uno te sit scio uereor ne praesenti fortunae tuae sufficere non possis  rex iussit eum confidere felicitati suae ad alia aliis sibi ad gloriam concedere deos  consultanti inde cum isdem quonam modo flumen transirent superuenit aristander non alias laetiora exta uidisse se adfirmans utique prioribus longe diuersa tum sollicitudinis causas apparuisse nunc prorsus egregie litatum esse  ceterum quae subinde nuntiata sunt regi continuae felicitati rerum eius imposuerant labem  menedemum ut supra dictum est miserat ad obsidendum spitamenen bactrianae defectionis auctorem qui comperto hostis aduentu ne muris urbis includeretur simul fretus excipi posse qua uenturum sciebat consedit occultus  siluestre iter aptum insidiis tegendis erat ibi dahas condidit equi binos armatos uehunt quorum inuicem singuli repente desiliunt equestris pugnae ordinem turbant  equorum uelocitati par est hominum pernicitas hos spitamenes saltum circumire iussos pariter et a lateribus et a fronte et a tergo hosti ostendit menedemus undique inclusus ne numero quidem par diu tamen resistit clamitans nihil aliud superesse locorum fraude deceptis quam honestae mortis solacium ex hostium caede  ipsum praeualens equus uehebat quo saepius in cuneos barbarorum effusis habenis euectus magna strage eos fuderat  sed cum unum omnes peterent multis uulneribus exanguis hypsidem quendam ex amicis hortatus est ut in equum suum escenderet et se fuga eriperet haec agentem anima defecit corpusque ex equo defluxit in terram  hypsides poterat quidem effugere sed amisso amico mori statuit una erat cura ne inultus occideret itaque subditis calcaribus equo in medios hostis se immisit et memorabili edita pugna obrutus telis est  quod ubi uidere qui caedi supererant tumulum paulo quam cetera editiorem capiunt quos spitamenes fame  in deditionem subacturus obsedit  cecidere eo proelio peditum ii milia ccc equites quam cladem alexander sollerti consilio texit morte denuntiata iis qui ex proelio aduenerant si acta uulgassent ceterum cum animo disparem uultum diutius ferre non posset in tabernaculum super ripam fluminis de industria locatum secessit  ibi sine arbitris singula animi consulta pensando noctem uigiliis extraxit saepe pellibus tabernaculi adleuatis ut conspiceret hostium ignes e quibus coniectare poterat quanta hominum multitudo esset  iamque lux adpetebat cum thoracem indutus procedit ad milites tum primum post uulnus proxime acceptum  tanta erat apud eos ueneratio regis ut facile periculi quod horrebant cogitationem praesentia eius excuteret  laeti ergo et manantibus gaudio lacrimis consalutant eum et quod ante recusauerant bellum feroces deposcunt  ille se ratibus equitem phalangemque transportaturum esse pronuntiat super utres iubet nare leuius armatos  plura nec dici res desiderauit nec rex dicere per ualetudinem potuit ceterum tanta alacritate militum rates iunctae sunt ut intra triduum ad xii milia effecta sint  iamque ad transeundum omnia aptauerant cum legati scytharum xx more gentis per castra equis uecti nuntiari iubent regi uelle ipsos ad eum mandata perferre  admissi in tabernaculum iussique considere in uultu regis defixerant oculos credo quia magnitudine corporis animum aestimantibus modicus habitus haudquaquam famae par uidebatur  scythis autem non ut  ceteris barbaris rudis et inconditus sensus est quidam eorum sapientiam quoque capere dicuntur quantamcumque gens capit semper armata  sic quae locutos esse apud regem memoriae proditum est abhorrent forsitan moribus nostris et tempora et ingenia cultiora sortitis sed ut possit oratio eorum sperni tamen fides nostra non debet quae utcumque sunt tradita incorrupta perferemus  igitur unum ex his maximum natu locutum accepimus si di habitum corporis tui auiditati animi parem esse uoluissent orbis te non caperet altera manu orientem altera occidentem contingeres et hoc adsecutus scire uelles ubi tanti numinis fulgor conderetur sic quoque concupiscis quae non capis  ab europa petis asiam ex asia transis in europam deinde si humanum genus omne superaueris cum siluis et niuibus et fluminibus ferisque bestiis gesturus es bellum  quid tu ignoras arbores magnas diu crescere una hora extirpari stultus est qui fructus earum spectat altitudinem non metitur uide ne dum ad cacumen peruenire contendis cum ipsis ramis quos comprehenderis decidas  leo quoque aliquando minimarum auium pabulum fuit et ferrum robigo consumit nihil tam firmum est cui periculum non sit etiam ab inualido  quid nobis tecum est numquam terram tuam attigimus quis sis unde uenias licetne ignorare in uastis siluis uiuentibus nec seruire ulli possumus nec imperare desideramus  dona nobis  data sunt ne scytharum gentem ignores iugum boum et aratrum sagitta hasta patera his utimur et cum amicis et aduersus inimicos fruges amicis damus boum labore quaesitas patera cum isdem uinum dis libamus inimicos sagitta eminus hasta comminus petimus sic syriae regem et postea persarum medorumque superauimus patuitque nobis iter usque in aegyptum  at tu qui te gloriaris ad latrones persequendos uenire omnium gentium quas adisti latro es lydiam cepisti syriam occupasti persidem tenes bactrianos habes in potestate indos petisti iam etiam ad pecora nostra auaras et insatiabiles manus porrigis  quid tibi diuitiis opus est quae esurire te cogunt primus omnium satietate parasti famem ut quo plura haberes acrius quae non habes cuperes  non succurrit tibi quam diu circum bactra haereas dum illos subigis sogdiani bellare coeperunt bellum tibi ex uictoria nascitur nam ut maior fortiorque sis quam quisquam tamen alienigenam dominum pati nemo uult transi modo tanain scies quam late pateant numquam tamen consequeris scythas paupertas nostra uelocior erit quam exercitus tuus qui praedam tot nationum uehit rursus cum procul abesse nos credes uidebis in tuis castris eadem enim uelocitate et sequimur et fugimus scytharum solitudines graecis etiam prouerbiis audio eludi at nos deserta et humano cultu  uacua magis quam urbes et opulentos agros sequimur  proinde fortunam tuam pressis manibus tene lubrica est nec inuita teneri potest salubre consilium sequens quam praesens tempus ostendit melius impone felicitati tuae frenos facilius illam reges  nostri sine pedibus dicunt esse fortunam quae manus et pinnas tantum habet cum manus porrigit pinnas quoque comprehende  denique si deus es tribuere mortalibus beneficia debes non sua eripere sin autem homo es id quod es semper esse te cogita stultum est eorum meminisse propter quae tui obliuiscaris  quibus bellum non intuleris bonis amicis poteris uti nam et firmissima est inter pares amicitia et uidentur pares qui non fecerunt inter se periculum uirium  quos uiceris amicos tibi esse caue credas inter dominum et seruum nulla amicitia est etiam in pace belli tamen iura seruantur  iurando gratiam scythas sancire ne credideris colendo fidem iurant graecorum ista cautio est qui pacta consignant et deos inuocant nos religionem in ipsa fide ponimus qui non reuerentur homines fallunt deos nec tibi amico opus est de cuius beneuolentia dubites  ceterum nos et asiae et europae custodes habebis bactra nisi diuidat tanais contingimus ultra tanain et usque ad thraciam colimus thraciae macedoniam coniunctam esse fama fert utrique imperio tuo finitimos hostes an amicos uelis esse considera haec barbarus contra rex fortuna sua et consiliis  eorum se usurum esse respondet nam et fortunam cui confidat et consilium suadentium ne quid temere et audacter faciat secuturum dimissisque legatis in praeparatas rates exercitum imposuit in proris clipeatos locauerat iussos in genua subsidere quo tutiores essent aduersus ictus sagittarum  post hos qui tormenta intenderent stabant et ab utroque latere et a fronte circumdati armatis reliqui qui post tormenta constiterant remigem lorica non indutum scutorum testudine armati protegebant idem ordo in illis quoque ratibus quae equitem uehebant seruatus est maior pars a puppe nantes equos loris trahebat at illos quos utres sarmento repleti uehebant obiectae rates tuebantur  ipse rex cum delectis primus ratem soluit et in ripam dirigi iussit cui scythae admotos ordines equitum in primo ripae margine opponunt ut ne adplicari quidem terrae rates possent  ceterum praeter hanc speciem ripis praesidentis exercitus ingens nauigantes terror inuaserat namque cursum gubernatores cum obliquo flumine impellerentur regere non poterant uacillantesque milites et ne excuterentur solliciti nautarum ministeria turbauerant  ne tela quidem conati nisu uibrare poterant cum prior standi sine periculo quam hostem incessendi cura esset tormenta saluti fuerunt quibus in confertos ac temere se offerentes haud frustra excussa sunt tela  barbari quoque ingentem uim sagittarum infudere ratibus uixque ullum fuit scutum quod non pluribus simul spi  culis perforaretur  iamque terrae rates adplicabantur cum acies clipeata consurgit et hastas certo ictu utpote libero nisu mittit e ratibus et ut territos recipientesque equos uidere alacres mutua adhortatione in terram desilire turbatis acriter pedem inferre coeperunt  equitum deinde turmae quae frenatos habebant equos perfregere barbarorum aciem interim ceteri agmine dimicantium tecti aptauere se pugnae  ipse rex quod uigoris aegro adhuc corpori deerat animi firmitate supplebat uox adhortantis non poterat audiri nondum bene obducta cicatrice ceruicis sed dimicantem cuncti uidebant  itaque ipsi quidem ducum fungebantur officio aliusque alium adhortati in hostem salutis immemores ruere coeperunt tum uero non ora non arma non clamorem hostium barbari tolerare potuerunt omnesque effusis habenisnamque equestris acies erat capessunt fugam quos rex quamquam uexationem inualidi corporis pati non poterat per lxxx tamen stadia insequi perseuerauit iamque linquente animo suis praecepit ut donec lucis aliquid superesset fugientium tergis inhaererent ipse exhaustis etiam animi uiribus in castra se recepit ibique diei reliquum substitit  transierant iam liberi patris terminos quorum monumenta lapides erant crebris interuallis dispositi arboresque procerae quarum stipites hedera contexerat  sed macedonas ira longius prouexit quippe media fere nocte in castra redierunt multis interfectis pluribus captis equosque m et dccc abegere ceciderunt  autem macedonum equites lx pedites c fere m saucii fuerunt haec expeditio deficientem magna ex parte asiam fama tam opportunae uictoriae domuit inuictos scythas esse crediderant quibus fractis nullam gentem macedonum armis parem fore confitebantur itaque sacae misere legatos qui pollicerentur gentem imperata facturam mouerat eos regis non uirtus magis quam clementia in deuictos scythas quippe captiuos omnes sine pretio remiserat ut fidem faceret sibi cum ferocissimis gentium de fortitudine non de ira fuisse certamen  benigne igitur exceptis sacarum legatis comitem elpinicon dedit adhuc admodum iuuenem aetatis flore conciliatum sibi qui cum specie corporis aequaret hephaestionem ei lepore haud sane uirili par non erat  ipse cratero cum maiore parte exercitus modicis itineribus sequi iusso ad maracanda urbem contendit ex qua spitamenes comperto eius aduentu bactra perfugerat  itaque quadriduo rex longum itineris spatium emensus peruenerat in eum locum in quo menedemo duce duo milia peditum et ccc equites amiserat horum ossa tumulo contegi iussit et inferias more patrio dedit  iam craterus cum phalange subsequi iussus ad regem peruenerat itaque ut omnes qui defecerant pariter belli clade premerentur copias diuidit urique agros et interfici puberes iubet  sogdiana regio maiore ex parte deserta est octingenta fere stadia in latitudinem uastae solitudines tenent  ingens spatium rectae regionis est per quam amnispolytimetum uocant incolaefertur torrentem eum ripae in tenuem alueum cogunt deinde cauerna accipit et sub terram rapit  cursus absconditi indicium est aquae meantis sonus cum ipsum solum sub quo tantus amnis fluit ne modico quidem resudet humore  ex captiuis sogdianorum ad regem xxx nobilissimi corporum robore eximio perducti erant qui ut per interpretem cognouerunt iussu regis ipsos ad supplicium tradi carmen laetantium modo canere tripudiisque et lasciuiori corporis motu gaudium quoddam animi ostentare coeperunt  admiratus est rex tanta magnitudine animi oppetere mortem reuocari eos iussit causam tam effusae laetitiae cum supplicium ante oculos haberent requirens  illi si ab alio occiderentur tristes morituros fuisse respondent nunc a tanto rege uictore omnium gentium maioribus suis redditos honestam mortem quam fortes uiri uoto quoque expeterent carminibus sui moris laetitiaque celebrare  tum rex admiratus magnitudinem animi quaero inquit an uiuere uelitis non inimici mihi cuius beneficio uicturi estis  illi numquam se inimicos ei sed bello lacessitos se inimicos hosti fuisse respondent si quis ipsos beneficio quam iniuria experiri maluisset certaturos fuisse ne uincerentur officio interrogantique quo pignore fidem obligaturi  essent uitam quam acciperent pignori futuram esse dixerunt reddituros quandoque repetisset nec promissum fefellerunt nam qui remissi domos erant fide continuere populares quattuor inter custodes corporis retenti nulli macedonum in regem caritate cesserunt  in sogdianis peucolao cum iii milibus peditum neque enim maiore praesidio indigebatrelicto bactra peruenit inde bessum ecbatana duci iussit interfecto dareo poenas capite persoluturum  isdem fere diebus ptolomaeus et menidas peditum iiii milia et equites m adduxerunt mercede militaturos  asander quoque ex lycia cum pari numero peditum et d equitibus uenit totidem ex syria asclepiodorum sequebantur antipater graecorum uiii milia in quis dc equites erant miserat  itaque exercitu aucto ad ea quae defectione turbata erant componenda processit interfectisque consternationis auctoribus quarto die ad flumen oxum peruentum est hic quia limum uehit turbidus semper insalubris est potui  itaque puteos miles coeperat fodere nec tamen humo alte egesta existebat humor tandem in ipso tabernaculo regis conspectus est fons quem quia tarde notauerant subito extitisse finxerunt rexque ipse credi uoluit deum donum id fuisse  superatis deinde amnibus ocho et oxo ad urbem margianam peruenit circa eam ui oppidis condendis electa sedes est duo ad meridiem uersa iiii spectantia orientem modicis inter se spatiis distabant ne procul repetendum esset mutuum auxilium  haec omnia sita sunt in editis collibus tum uelut freni domitarum gentium nunc  originis suae oblita seruiunt quibus imperauerunt et cetera quidem pacauerat rex una erat petra quam arimazes sogdianus cum xxx milibus armatorum obtinebat alimentis ante congestis quae tantae multitudini uel per biennium suppeterent  petra in altitudinem xxx eminet stadia circuitu c et l complectitur undique abscisa et abrupta semita perangusta aditur  in medio altitudinis spatio habet specum cuius os artum et obscurum est paulatim deinde ulteriora panduntur ultima etiam altos recessus habent fontes per totum fere specum manant e quibus conlatae aquae per prona montis flumen emittunt  rex loci difficultate spectata statuerat inde abire cupido deinde incessit animo naturam quoque fatigandi  prius tamen quam fortunam obsidionis experiretur cophenartabazi hic filius erat misit ad barbaros qui suaderet ut dederent rupem arimazes loco fretus superbe multa respondit ad ultimum an alexander etiam uolare posset interrogat  quae nuntiata regi sic accendere animum ut adhibitis cum quibus consultare erat solitus indicaret insolentiam barbari eludentis ipsos quia pinnas non haberent se autem proxima nocte effecturum ut crederet macedones etiam uolare  ccc inquit pernicissimos iuuenes ex suis quisque copiis perducite ad me qui per calles et paene inuias rupes domi pecora agere consueuerant  illi praestantes et leuitate corporum et ardore animorum strenue adducunt quos intuens rex  uobiscum inquit o iuuenes et mei aequales urbium inuictarum ante me munimenta superaui montium iuga perenni niue obruta emensus sum angustias ciliciae intraui indiae sine lassitudine uim frigoris sum perpessus et mei documenta uobis dedi et uestra habeo  petra quam uidetis unum aditum habet quem barbari obsident cetera neglegunt nullae uigiliae sunt nisi quae castra nostra spectant  inuenietis uiam si sollerter rimati fueritis aditus ferentes ad cacumen nihil tam alte natura constituit quo uirtus non possit eniti experiendo quae ceteri desperauerint asiam habemus in potestate  euadite in cacumen quod cum ceperitis candidis uelis signum mihi dabitis ego copiis admotis hostem in nos a uobis conuertam praemium erit ei qui primus occupauerit uerticem talenta x uno minus accipiet qui proximus ei uenerit eademque ad decem homines seruabitur portio certum autem habeo uos non tam liberalitatem intueri meam quam uoluntatem  his animis regem audierunt ut iam cepisse uerticem uiderentur dimissique ferreos cuneos quos inter saxa defigerent ualidosque funes parabant  rex circumuectus petram qua minime asper ac praeruptus aditus uidebatur secunda uigilia quod bene uerteret ingredi iubet illi alimentis in biduum sumptis gladiis modo atque hastis armati subire coeperunt  ac primo pedibus ingressi sunt deinde ut in praerupta peruentum est alii manibus eminentia saxa complexi leuauere semet alii adiectis funium laqueis euasere quidam cum  cuneos inter saxa defigerent gradus subdidere quis insisterent diem inter metum laboremque consumpserunt  per aspera enisis duriora restabant et crescere altitudo petrae uidebatur illa uero miserabilis erat facies cum ii quos instabilis gradus fefellerat ex praecipiti deuoluerentur mox eadem in se patienda alieni casus ostendebat exemplum  per has tamen difficultates enituntur in uerticem montis omnes fatigatione continuati laboris adfecti quidam mulcati parte membrorum pariterque eos et nox et somnus oppressit  stratis passim corporibus in inuiis et asperis saxorum periculi instantis obliti in lucem quieuerunt tandemque uelut ex alto sopore excitati occultas subiectasque ipsis ualles rimantes ignari in qua parte petrae tanta uis hostium condita esset fumum specu infra se ipsos euolutum notauerunt  ex quo intellectum illam hostium latebram esse itaque hastis imposuere quod conuenerat signum totoque e numero ii et xxx in ascensu interisse adgnoscunt  rex non cupidine magis potiundi loci quam uice eorum quos ad tam manifestum periculum miserat sollicitus toto die cacumina montis intuens restitit noctu demum cum obscuritas conspectum oculorum ademisset ad curandum corpus recessit  postero die nondum satis clara luce primus uela signum capti uerticis conspexit sed ne falleretur acies dubitare cogebat uarietas caeli nunc internitente lucis fulgore nunc condito uerum ut liquidior lux apparuit caelo dubitatio exempta est  uocatumque cophen per quem  barbarorum animos temptauerat mittit ad eos qui moneret nunc saltem salubrius consilium inirent sin autem fiducia loci perseuerarent ostendi a tergo iussit qui ceperant uerticem cophes admissus suadere coepit arimazi petram tradere gratiam regis inituro si tantas res molientem in unius rupis obsidione haerere non coegisset ille ferocius superbiusque quam antea locutus abire cophen iubet  at is prensum manu barbarum rogat ut secum extra specum prodeat quo impetrato iuuenes in cacumine ostendit et eius superbiae haud immerito inludens pinnas habere ait milites alexandri  iamque e macedonum castris signorum concentus et totius exercitus clamor audiebatur ea res sicut pleraque belli uana et inania barbaros ad deditionem traxit quippe occupati metu paucitatem eorum qui a tergo erant aestimare non poterant  itaque cophennam trepidantes reliqueratstrenue reuocant et cum eo xxx principes mittunt qui petram tradant et ut incolumibus abire liceat paciscantur  ille quamquam uerebatur ne conspecta iuuenum paucitate deturbarent eos barbari tamen et fortunae suae confisus et arimazi superbiae infensus nullam se condicionem deditionis accipere respondit  arimazes desperatis magis quam perditis rebus cum propinquis nobilissimisque gentis suae descendit in castra quos omnis uerberibus adfectos sub ipsis radicibus petrae crucibus  iussit adfigi  multitudo deditorum incolis nouarum urbium cum pecunia capta dono data est artabazus in petrae regionisque quae adposita esset ei tutela relictus liber uiii alexander maiore fama quam gloria in dicionem redacta petra cum propter uagum hostem spargendae manus essent in tres partes diuisit exercitum hephaestionem uni coenon alteri duces dederat ipse ceteris praeerat  sed non eadem mens omnibus barbaris fuit armis quidam subacti plures ante certamen imperata fecerunt quibus eorum qui in defectione perseuerauerant urbes agrosque iussit attribui  at exules bactriani cum dccc massagetarum equitibus proximos uicos uastauerunt ad quos coercendos attinas regionis eius praefectus ccc equites insidiarum quae parabantur ignarus eduxit  namque hostis in siluiset forte campo erant iunctaearmatum militem condidit paucis propellentibus pecora ut improuidum ad insidias praeda perduceret  itaque incomposito agmine solutisque ordinibus attinas praedabundus sequebatur quem praetergressum siluam qui in ea consederant ex improuiso adorti cum omnibus interemerunt  celeriter ad craterum huius cladis fama perlata est qui cum omni equitatu superuenit et massagetae quidem iam refugerant dahae m oppressi sunt quorum clade totius regionis finita defectio est  alexander quoque sogdianis rursus subactis maracanda repetit ibi derdas quem ad scythas super bosphorum colentes miserat cum legatis gentis occurrit  phrataphernes quoque qui chorasmiis praeerat massagetis et dahis regionum confinio adiunctus miserat qui facturum imperata pollicerentur  scythae petebant ut regis sui filiam matrimonio sibi iungeret si dedignaretur adfinitatem principes macedonum cum primoribus suae gentis conubio coire pateretur ipsum regum quoque regem uenturum ad eum pollicebantur  utraque legatione benigne audita hephaestionem et artabazum opperiens statiua habuit quibus adiunctis in regionem quae appellatur bazaira peruenit barbarae opulentiae in illis locis haud ulla sunt maiora indicia quam magnis nemoribus saltibusque nobilium ferarum greges clusi  spatiosas ad hoc eligunt siluas crebris perennium aquarum fontibus amoenas muris nemora cinguntur turresque habent uenantium receptacula  quattuor continuis aetatibus intactum saltum fuisse constabat quem alexander cum toto exercitu ingressus agitari undique feras iussit  inter quas cum leo magnitudinis rarae ipsum regem inuasurus incurreret forte lysimachus qui postea regnauit proximus alexandro uenabulum obicere ferae coeperat quo rex repulso et abire iusso adiecit tam a semet uno quam a lysimacho leonem interfici posse  lysimachus enim quondam cum uenarentur in syria occiderat quidem eximiae magnitudinis feram solus sed laeuo humero usque ad ossa lacerato ad ultimum periculi peruenerat  id  ipsum exprobrans ei rex fortius quam locutus est fecit nam feram non excepit modo sed etiam uno uulnere occidit  fabulam quae obiectum leoni a rege lysimachum temere uulgauit ab eo casu quem supra diximus ortam esse crediderim  ceterum macedones quamquam prospero euentu defunctus erat alexander tamen sciuere gentis suae more ne aut pedes uenaretur aut sine delectis principum atque amicorum  ille iiii milibus ferarum deiectis in eodem saltu cum toto exercitu epulatus est inde maracanda reditum est acceptaque aetatis excusatione ab artabazo prouinciam eius destinat clito  hic erat qui apud granicum amnem nudo capite regem dimicantem clipeo suo texit et rhosacis manum capiti regis imminentem gladio amputauit uetus philippi miles multisque bellicis operibus clarus  hellanice quae alexandrum educauerat soror eius haud secus quam mater a rege diligebatur ob has causas ualidissimam imperii partem fidei eius tutelaeque commisit  iamque iter parare in posterum iussus sollemni et tempestiuo adhibetur conuiuio in quo rex cum multo incaluisset mero immodicus aestimator sui celebrare quae gesserat coepit grauis etiam eorum auribus qui sentiebant uera memorari  silentium tamen habuere seniores donec philippi res orsus obterere nobilem apud chaeroneam uictoriam sui operis fuisse iactauit ademptamque sibi malignitate et inuidia patris tantae rei gloriam illum quidem seditione inter macedones milites et graecos mercennarios orta debilitatum  uulnere quod in ea consternatione acceperat iacuisse non alias quam simulatione mortis tutiorem se corpus eius protexisse clipeo suo ruentesque in illum sua manu occisos  quae patrem numquam aequo animo esse confessum inuitum filio debentem salutem suam itaque post expeditionem quam sine eo fecisset ipse in illyrios uictorem scripsisse se patri fusos fugatosque hostes nec adfuisse usquam philippum laude dignos esse non qui samothracum initia uiserent cum asiam uri uastarique oporteret sed eos qui magnitudine rerum fidem antecessissent  haec et his similia laeti audiere iuuenes ingrata senioribus erant maxime propter philippum sub quo diutius uixerant  cum clitus ne ipse quidem satis sobrius ad eos qui infra ipsum cubabant conuersus euripidis rettulit carmen ita ut sonus magis quam sermo exaudiri posset a rege  quo significabatur male instituisse graecos quod tropaeis regum dumtaxat nomina inscriberent alieno enim sanguine partam gloriam intercipi itaque rex cum suspicaretur malignius habitum esse sermonem percontari proximos coepit quid ex clito audissent  et illis ad silendum obstinatis clitus paulatim maiore uoce philippi acta bellaque in graecia gesta commemorat omnia praesentibus praeferens  hinc inter iuniores senesque orta contentio est et rex uelut patienter audiret quis clitus obterebat laudes eius ingentem iram conceperat  ceterum cum animo uideretur imperaturus si finem procaciter orto sermoni clitus imponeret nihil eo remittente magis exasperabatur  iamque clitus etiam  parmenionem defendere audebat et philippi de atheniensibus uictoriam thebarum praeferebat excidio non uino modo sed etiam animi praua contentione prouectus  ad ultimum si moriendum inquit est pro te clitus est primus at cum uictoriae arbitrium agis praecipuum ferunt qui procacissime patris tui memoriae inludunt  sogdianam regionem mihi attribuis totiens rebellem et non modo indomitam sed quae ne subigi quidem possit mittor ad feras bestias praecipitia ingenia sortitas sed quae ad me pertinent transeo  philippi milites spernis oblitus nisi hic atarrhias senex iuniores pugnam detrectantes reuocasset adhuc nos circa halicarnasum haesuros fuisse  quomodo igitur asiam etiam cum istis iunioribus subegisti uerum est ut opinor quod auunculum tuum in italia dixisse constat ipsum in uiros incidisse te in feminas  nihil ex omnibus inconsulte ac temere iactis regem magis mouerat quam parmenionis cum honore mentio inlata dolorem tamen rex pressit contentus iussisse ut conuiuio excederet  nec quicquam aliud adiecit quam forsitan eum si diutius locutus foret exprobraturum sibi fuisse uitam a semet ipso datam hoc enim superbe saepe iactasse  atque illum cunctantem adhuc surgere qui proximi ei cubuerant iniectis manibus iurgantes monentesque conabantur abducere clitus cum abstraheretur ad pristinam uiolentiam ira quoque adiecta suo pectore tergum illius esse defensum nunc postquam tanti meriti praeterierit tempus etiam memoriam inuisam esse proclamat  attali quoque caedem  obiciebat et ad ultimum iouis quem patrem sibi alexander adsereret oraculum eludens ueriora se regi quam patrem eius respondisse dicebat  iam tantum irae conceperat rex quantum uix sobrius ferre potuisset enimuero olim mero sensibus uictis ex lecto repente prosiluit attoniti amici ne positis quidem sed abiectis poculis consurgunt in euentum rei quam tanto impetu acturus esset intenti  alexander rapta lancea ex manibus armigeri clitum adhuc eadem linguae intemperantia furentem percutere conatus a ptolomaeo et perdicca inhibetur medium complexi et obluctari perseuerantem morabantur lysimachus et leonnatus etiam lanceam abstulerant  ille militum fidem implorans comprehendi se a proximis amicorum quod dareo nuper accidisset exclamat signumque tuba dari ut ad regiam armati coirent iubet  tum uero ptolomaeus et perdiccas genibus aduoluti orant ne in tam praecipiti ira perseueret spatiumque potius animo det omnia postero die iustius executurum  sed clausae erant aures obstrepente ira itaque impotens animi procurrit in regiae uestibulum et uigili excubanti hasta ablata constitit in aditu quo necesse erat iis qui simul cenauerant egredi abierant ceteri clitus ultimus sine lumine exibat quem rex quisnam esset interrogat eminebat etiam in uoce sceleris quod parabat atrocitas  et ille iam non suae sed regis irae memor clitum esse et de conuiuio exire respondit  haec dicentis latus hasta transfixit mo  rientisque sanguine adspersus i nunc inquit ad philippum et parmenionem et attalum male humanis ingeniis natura consuluit quod plerumque non futura sed transacta perpendimus quippe rex postquam ira mente decesserat etiam ebrietate discussa magnitudinem facinoris sera aestimatione perspexit  uidebat tunc immodica libertate abusum sed alioqui egregium bello uirum et nisi erubesceret fateri seruatorem sui occisum detestabile carnificis ministerium occupauerat rex uerborum licentiam quae uino poterat imputari nefanda caede ultus  manabat toto uestibulo cruor paulo ante conuiuae uigiles attoniti et stupentibus similes procul stabant liberioremque paenitentiam solitudo excipiebat  ergo hastam ex corpore iacentis euolsam retorsit in semet iamque admouerat pectori cum aduolant uigiles et repugnanti e manibus extorquent adleuatumque in tabernaculum deferunt  ille humi prostrauerat corpus gemitu eiulatuque miserabili totam personans regiam laniare deinde os unguibus et circumstantes rogare ne se tanto dedecori superstitem esse paterentur  inter has preces tota nox extracta est scrutantemque num ira deorum ad tantum nefas actus esset subit anniuersarium sacrificium libero patri non esse redditum stato tempore itaque inter uinum et epulas caede commissa iram dei fuisse manifestam ceterum magis eo mouebatur quod omnium  amicorum animos uidebat attonitos neminem cum ipso sociare sermonem postea ausurum uiuendum esse in solitudine uelut ferae bestiae terrenti alias timentique  prima deinde luce tabernaculo corpus sicut adhuc cruentum erat iussit inferri quo posito ante ipsum lacrimis obortis hanc inquit nutrici meae gratiam rettuli cuius duo filii apud miletum pro mea gloria occubuere mortem hic frater unicum orbitatis solacium a me inter epulas occisus est quo nunc se conferet misera omnibus eius unus supersum quem solum aequis oculis uidere non poterit et ego seruatorum meorum latro reuertar in patriam ut ne dexteram quidem nutrici sine memoria calamitatis eius offerre possim  et cum finis lacrimis querellisque non fieret iussu amicorum corpus ablatum est rex triduum iacuit inclusus  quem ut armigeri corporisque custodes ad moriendum obstinatum esse cognouerunt uniuersi in tabernaculum inrumpunt diuque precibus ipsorum reluctatum aegre uicerunt ut cibum caperet  quoque minus caedis puderet iure interfectum clitum macedones decernunt sepultura quoque prohibituri ni rex humari iussisset igitur x diebus maxime ad confirmandum pudorem apud maracanda consumptis cum parte exercitus hephaestionem in regionem bactrianam misit commeatus in hiemem paraturum  quam clito ante destinauerat prouinciam amyntae dedit ipse xenippa peruenit scythiae confinis est regio habitaturque pluri  bus ac frequentibus uicis quia ubertas terrae non indigenas modo detinet sed etiam aduenas inuitat  bactrianorum exulum qui ab alexandro defecerant receptaculum fuerat sed postquam regem aduentare compertum est pulsi ab incolis ii milia fere et d congregantur  omnes equites erant etiam in pace latrociniis adsueti tum ferocia ingenia non bellum modo sed etiam ueniae desperatio efferauerat itaque ex improuiso adorti amyntan praetorem alexandri diu anceps proelium fecerant  ad ultimum dcc suorum amissis quorum ccc hostis cepit dedere terga uictoribus haud sane inulti quippe lxxx macedonum interfecerunt praeterque eos ccc et l saucii facti sunt  ueniam tamen etiam post alteram defectionem impetrauerunt his in fidem acceptis in regionem quam nautaca appellant rex cum toto exercitu uenit satrapes erat sisimithres duobus ex sua matre filiis genitis quippe apud eos parentibus stupro coire cum liberis fas est  is armatis popularibus fauces regionis qua in artissimum cogitur ualido munimento saepserat praeterfluebat torrens amnis terga petra claudebat hanc manu peruiam incolae fecerant  sed aditu specus accipit lucem interiora nisi inlato lumine obscura sunt perpetuus cuniculus iter praebet in campos ignotum nisi indigenis  at alexander quamquam angustias naturali situ munitas ac ualida manu barbari tuebantur tamen arietibus admotis munimenta quae manu adiuncta erant concussit fundisque et sagittis propugnantium plerosque deiecit quos ubi disper  sos fugauit ruinas munimentorum supergressus ad petram admouit exercitum  ceterum interueniebat fluuius coeuntibus aquis ex superiore fastigio in uallem magnique operis uidebatur tam uastam uoraginem explere  caedi tamen arbores et saxa congeri iussit ingensque barbaros pauor rudes ad talia opera concusserat excitatam molem subito cernentes  itaque rex ad deditionem metu posse compelli ratus oxarten misit nationis eiusdem sed dicionis suae qui suaderet duci ut traderet petram  interim ad augendam formidinem et turres admouebantur et excussa tormentis tela emicabant itaque uerticem petrae omni alio praesidio damnato petiuerunt  at oxartes trepidum diffidentemque rebus suis sisimithren coepit hortari ut fidem quam uim macedonum mallet experiri neu moraretur festinationem uictoris exercitus in indiam tendentis cui quisquis semet offerret in suum caput alienam cladem esse uersurum  et ipse quidem sisimithres deditionem adnuebat ceterum mater eademque coniunx morituram se ante denuntians quam in ullius ueniret potestatem barbari animum ad honestiora quam tutiora conuerterat pudebatque libertatis maius esse apud feminas quam apud uiros pretium itaque dimisso internuntio pacis obsidionem ferre decreuerat sed cum hostis uires suasque pensaret rursus muliebris consilii quod praeceps magis quam necessarium esse credebat  paenitere eum coepit  reuocatoque strenue oxarte futurum se in regis potestate respondit unum id precatus ne uoluntatem et consilium matris suae proderet quo facilius uenia illi quoque impetraretur  praemissum igitur oxarten cum matre liberisque et totius cognationis grege sequebatur ne expectato quidem fidei pignore quod oxartes promiserat  rex equite praemisso qui reuerti eos iuberet opperirique praesentiam ipsius superuenit et uictimis mineruae ac uictoriae caesis imperium sisimithri restituit spe maioris etiam prouinciae facta si cum fide amicitiam ipsius coluisset  duos illi iuuenes patre tradente secum militaturos sequi iussit relicta deinde phalange ad subigendos qui defecerant cum equite processit  arduum et impeditum saxis iter primo utcumque tolerabant mox equorum non ungulis modo attritis sed corporibus etiam fatigatis sequi plerique non poterant et rarius subinde agmen fiebat pudorem ut fere fit immodico labore uincente rex tamen subinde equos mutans sine intermissione fugientes insequebatur nobiles iuuenes comitari eum soliti defecerant praeter philippum lysimachi erat frater tum primum adultus et quod facile appareret indolis rarae is pedesincredibile dictuper d stadia uectum regem comitatus est saepe equum suum offerente lysimacho nec tamen ut digrederetur a rege effici potuit cum lorica indutus arma gestaret  idem cum peruentum esset in saltum in quo se barbari abdiderant nobilem  edidit pugnam regemque comminus cum hoste dimicantem protexit  sed postquam barbari in fugam effusi deseruere siluas animus qui in ardore pugnae corpus sustentauerat liquit subitoque ex omnibus membris profuso sudore arboris proximae stipiti se adplicuit  deinde ne illo quidem adminiculo sustinente manibus regis exceptus est inter quas conlapsus extinguitur maestum regem alius haud leuis dolor excepit  erigyius inter claros duces fuerat quem extinctum esse paulo ante quam reuerteretur in castra cognouit utriusque funus omni apparatu atque honore celebratum est dahas deinde statuerat petere ibi namque spitamenen esse cognouerat sed hanc quoque expeditionem ut pleraque alia fortuna indulgendo ei numquam fatigata pro absente transegit spitamenes uxoris immodico amore flagrabat quam aegre fugam et noua subinde exilia tolerantem in omne discrimen comitem trahebat  illa malis fatigata identidem muliebres adhibere blanditias ut tandem fugam sisteret uictorisque alexandri clementiam expertus placaret quem effugere non posset  tres adulti erant liberi ex eo geniti quos cum pectori patris admouisset ut saltem eorum misereri uellet orabat et quo efficaciores essent preces haud procul erat alexander  ille se prodi non moneri ratus et formae profecto fiducia cupere eam quam primum dedi alexandro acinacem  strinxit percussurus uxorem nisi prohibitus esset fratrum eius occursu  ceterum abire e conspectu iubet addito metu mortis si se oculis eius obtulisset et ad desiderium leuandum noctes agere inter paelices coepit  sed penitus haerens amor fastidio praesentium accensus est itaque rursus uni ei deditus orare non destitit ut tali consilio abstineret patereturque sortem quamcumque iis fortuna fecisset sibi mortem deditione esse leuiorem  at illa purgare se quod quae utilia esse censebat muliebriter forsitan sed fida tamen mente suasisset de cetero futuram in uiri potestate  spitamenes simulato captus obsequio de die conuiuium apparari iubet uinoque et epulis grauis et semisomnus in cubiculum fertur  quem ut alto et graui somno sopitum esse sensit uxor gladium quem ueste occultauerat stringit caputque eius abscisum cruore respersa seruo suo conscio facinoris tradit  eodem comitante sicuti erat cruenta ueste in macedonum castra peruenit nuntiarique alexandro iubet esse quae ex ipsa deberet agnoscere  ille protinus barbaram iussit admitti quam ut respersam cruore conspexit ratus ad deplorandam contumeliam uenisse dicere quae uellet iubet  at illa seruum quem in uestibulo stare iusserat introduci desiderauit qui quia caput spitamenis ueste tectum habebat suspectus scrutantibus quid occuleret ostendit  confuderat oris exanguis notas pallor nec quis esset nosci satis poterat ergo rex  certior factus humanum caput adferre eum tabernaculo excessit percontatusque quid rei sit illo profitente cognoscit  uariae hinc cogitationes inuicem animum diuersa agitantem commouerant meritum ingens in semet esse credebat quod transfuga et proditor tantis rebus si uixisset iniecturus moram interfectus esset contra facinus ingens auersabatur cum optime meritum de ipsa communium parentem liberum per insidias interemisset  uicit tamen gratiam meriti sceleris atrocitas denuntiarique iussit ut excederet castris neu licentiae barbarae exemplar in graecorum mores et mitia ingenia transferret  dahae spitamenis caede comperta dataphernen defectionis eius participem uinctum alexandro seque dedunt ille maxima praesentium curarum parte liberatus conuertit animum ad uindicandas iniurias eorum quibus a praetoribus suis auare ac superbe imperabatur  ergo phratapherni hyrcaniam et mardos cum tapuris tradidit mandauitque ut phradaten cui succedebat ad se in custodiam mitteret arsami drangarum praefecto substitutus est stasanor arsaces in mediam missus ut oxydates inde discederet babylonia demortuo mazaeo stameni subiecta est his compositis tertio mense ex hibernis mouit exercitum regionem quae gazaba appellatur aditurus  primus dies quietum iter praebuit proximus ei nondum quidem procellosus et tristis obscurior tamen pristino non sine minis crescentis mali praeterit  tertio ab omni  parte caeli emicare fulgura et nunc internitente luce nunc condita non oculos modo meantis exercitus sed etiam animos terrere coeperunt erat prope continuus caeli fragor et passim cadentium fulminum species uisebatur attonitisque auribus stupens agmen nec progredi nec consistere audebat  tum repente imber grandinem incutiens torrentis modo effunditur ac primo quidem armis suis tecti exceperant sed iam nec retinere arma lubrica et rigentes manus poterant nec ipsi destinare in quam regionem obuerterent corpora cum undique tempestatis uiolentia maior quam uitabatur occurreret  ergo ordinibus solutis per totum saltum errabundum agmen ferebatur multique prius metu quam labore defetigati prostrauerant humi corpora quamquam imbrem uis frigoris concreto gelu adstrinxerat  alii se stipitibus arborum admouerant id plurimis et adminiculum et suffugium erat  nec fallebat ipsos morti locum eligere cum immobilis uitalis calor linqueret sed grata erat pigritia corporum fatigatis nec recusabant extingui quiescendo quippe non uehemens modo sed etiam pertinax uis mali insistebat lucemque naturale solacium praeter tempestatem haud disparem nocti siluarum quoque umbra suppresserat  rex unus tanti mali patiens circumire milites contrahere dispersos adleuare prostratos ostendere procul euolutum ex tuguriis fumum hortarique ut proxima quaeque suffugia occuparent  nec ulla res magis saluti fuit quam quod multiplicato labore sufficientem malis quis ipsi cesse  rant regem deserere erubescebant  ceterum efficacior in aduersis necessitas quam ratio frigoris remedium inuenit dolabris enim siluas sternere adgressi passim aceruos struesque accenderunt  continenti incendio ardere crederes saltum et uix inter flammas agminibus relictum locum hic calor stupentia membra commouit paulatimque spiritus quem continuerat rigor meare libere coepit  excepere alios tecta barbarorum quae in ultimo saltu abdita necessitas inuestigauerat alios castra quae in humido quidem sed iam caeli mitescente saeuitia locauerunt duo milia militum atque lixarum calonumque pestis illa consumpsit  memoriae proditum est quosdam adplicatos arborum truncis et non solum uiuentibus sed etiam inter se conloquentibus similis esse conspectos durante adhuc habitu in quo mors quemque deprenderat  forte macedo gregarius miles aegre seque et arma sustentans tamen in castra peruenerat quo uiso rex quamquam ipse tum maxime admoto igne refouebat artus ex sella sua exiluit torpentemque militem et uix compotem mentis demptis armis in sua sede iussit considere  ille diu nec ubi requiesceret nec a quo esset exceptus agnouit tandem recepto calore uitali ut regiam sedem regemque uidit territus surgit  quem intuens alexander ecquid intellegis miles inquit quanto meliore sorte quam persae sub rege uiuatis illis enim in sella regis consedisse capital foret tibi saluti  fuit  postero die conuocatis amicis copiarumque ducibus pronuntiari iussit ipsum omnia quae amissa essent redditurum et promisso fides extitit  nam sisimithres multa iumenta et camelorum ii milia adduxit pecoraque et armenta quae distributa pariter militem et damno et fame liberauerunt  rex gratiam sibi relatam a sisimithre praefatus sex dierum cocta cibaria ferre milites iussit sacas petens totam hanc regionem depopulatus xxx milia pecorum ex praeda sisimithri dono dat inde peruenit in regionem cui oxyartes satrapes nobilis praeerat qui se regis potestati fideique permisit ille imperio ei reddito haud amplius quam ut duo ex tribus filiis secum militarent exegit  satrapes etiam eo qui penes ipsum relinquebatur tradito barbara opulentia conuiuium quo regem accipiebat instruxerat  id cum multa comitate celebraret introduci xxx nobiles uirgines iussit inter quas erat filia ipsius roxane nomine eximia corporis specie et decore habitus in barbaris raro  quae quamquam inter electas processerat omnium tamen oculos conuertit in se maxime regis minus iam cupiditatibus suis imperantis inter obsequia fortunae contra quam non satis cauta mortalitas est  itaque ille qui uxorem darei qui duas filias uirgines quibus forma praeter roxanen comparari nulla potuerat haud alio animo quam parentis aspexerat tunc in amorem uirgunculae si regiae stirpi compararetur ignobilis ita effusus est ut diceret ad stabiliendum regnum pertinere persas et  macedones conubio iungi hoc uno modo et pudorem uictis et superbiam uictoribus detrahi posse  achillem quoque a quo genus ipse deduceret cum captiua coisse ne inferri nefas arbitrentur illam matrimonii iure uelle iungi insperato gaudio laetus pater sermonem eius excipit et rex in medio cupiditatis ardore iussit adferri patrio more panemhoc erat apud macedonas sanctissimum coeuntium pignus quem diuisum gladio uterque libabat  credo eos qui gentis mores condiderunt parco et parabili uictu ostendere uoluisse iungentibus opes quantulo contenti esse deberent  hoc modo rex asiae et europae introductam inter conuiuales ludos matrimonio sibi adiunxit e captiua geniturus qui uictoribus imperaret pudebat amicos super uinum et epulas socerum ex deditis esse delectum sed post cliti caedem libertate sublata uultu qui maxime seruit adsentiebantur ceterum indiam et inde oceanum petiturus ne quid a tergo quod destinata impedire posset moueretur ex omnibus prouinciis xxx milia iuniorum legi iussit et ad se armata perduci obsides simul habiturus et milites  craterum autem ad persequendos haustanen et catanen qui ab ipso defecerant misit quorum haustanes captus est catanes in proelio occisus polypercon quoque regionem quae bubacene appellatur in dicionem redegit itaque  omnibus compositis cogitationes in bellum indicum uertit  diues regio habebatur non auro modo sed gemmis quoque margaritisque ad luxum magis quam ad magnificentiam exculta periti militares auro et ebore fulgere dicebant itaque necubi uinceretur cum ceteris praestaret scutis argenteas laminas equis frenos aureos addidit loricas quoque alias auro alias argento adornauit cxx milia armatorum erant quae regem ad id bellum sequebantur  iamque omnibus praeparatis ratus quod olim praua mente conceperat tunc esse maturum quonam modo caelestes honores usurparet coepit agitare iouis filium non dici tantum se sed etiam credi uolebat tamquam perinde animis imperare posset ac linguis  iussitque more persarum macedonas uenerabundos ipsum salutare prosternentes humi corpora non deerat talia concupiscenti perniciosa adulatio perpetuum malum regum quorum opes saepius adsentatio quam hostis euertit  nec macedonum haec erat culpanemo enim illorum quicquam ex patrio more labare sustinuitsed graecorum qui professionem honestarum artium malis corruperant moribus agis quidam argiuus pessimorum carminum post choerilum conditor et ex sicilia cleohic quidem non ingenii solum sed etiam nationis uitio adulatoret cetera urbium suarum purgamenta quae propinquis etiam maximorumque exercituum ducibus a rege praeferebantur hi tum caelum illi aperiebant herculemque et patrem liberum et cum polluce castorem nouo  numini cessuros esse iactabant  igitur festo die omni opulentia conuiuium exornari iubet cui non macedones modo et graeci principes amicorum sed etiam barbari nobiles adhiberentur cum quibus cum discubuisset rex paulisper epulatus conuiuio egreditur  cleo sicut praeparatum erat sermonem cum admiratione laudum eius instituit merita deinde percensuit quibus uno modo referri gratiam posse si quem intellegerent deum esse confiterentur exigua turis impensa tanta beneficia pensaturi  persas quidem non pie solum sed etiam prudenter reges suos inter deos colere maiestatem enim imperii salutis esse tutelam ne herculem quidem et patrem liberum prius dicatos deos quam uicissent secum uiuentium inuidiam tantundem quoque posteros credere quantum praesens aetas spopondisset  quodsi ceteri dubitent semetipsum cum rex inisset conuiuium prostraturum humi corpus debere idem facere ceteros et in primis sapientia praeditos ab illis enim cultus in regem exemplum esse prodendum  haud perplexe in callisthenen dirigebatur oratio grauitas uiri et prompta libertas inuisa erat regi quasi solus macedonas paratos ad tale obsequium moraretur  is tum silentio facto unum illum intuentibus ceteris si rex inquit sermoni tuo adfuisset nul  lius profecto uox responsuri tibi desideraretur ipse enim peteret ne in peregrinos ritus externosque degenerare se cogeres neu rebus felicissime gestis inuidiam tali adulatione contraheres  sed quoniam abest ego tibi pro illo respondeo nullum esse eundem et diuturnum et praecoquem fructum caelestesque honores non dare te regi sed auferre interuallo enim opus est ut credatur deus semperque hanc gratiam magnis uiris posteri reddunt  ego autem seram immortalitatem precor regi et ut uita diuturna sit et aeterna maiestas hominem consequitur aliquando numquam comitatur diuinitas herculem modo et patrem liberum consecratae immortalitatis exempla referebas credisne illos unius conuiuii decreto deos factos prius ab oculis mortalium amolita natura est quam in caelum fama perueheret  scilicet ego et tu cleo deos facimus a nobis diuinitatis suae auctoritatem accepturus est rex potentiam tuam experiri libet fac aliquem regem si deum potes facere facilius est caelum dare quam imperium  di propitii sine inuidia quae cleo dixit audierint eodemque cursu quo fluxere adhuc res ire patiantur nostris moribus uelint nos esse contentos non pudet patriae nec desidero ad quem modum rex mihi colendus sit discere a uictis  quos equidem uictores esse confiteor si ab illis leges quis uiuamus accipimus  aequis auribus callisthenes ueluti uindex publicae libertatis audiebatur expresserat non adsensionem modo sed etiam uocem seniorum praecipue quibus grauis erat inueterati moris externa mutatio  nec quicquam eorum quae inuicem iactata erant rex ignorabat cum post aulaea quae lectis obduxerat staret igitur ad agin et cleonem misit ut sermone finito barbaros tantum cum intrasset procumbere suo more paterentur et paulo post quasi potiora quaedam egisset conuiuium repetit  quem uenerantibus persis polypercon qui cubabat super regem unum ex iis mento contingentem humum per ludibrium coepit hortari ut uehementius id quateret ad terram elicuitque iram alexandri quam olim animo capere non poterat  itaque rex tu autem inquit non ueneraberis me an tibi uni digni uidemur esse ludibrio ille nec regem ludibrio nec se contemptu dignum esse respondit  tum detractum eum lecto rex praecipitat in terram et cum is pronus corruisset uidesne inquit idem te fecisse quod in alio paulo ante ridebas et tradi eo in custodiam iusso conuiuium soluit polyperconti quidem postea castigato diu ignouit in callisthenen olim contumacia suspectum peruicacioris irae fuit cuius explendae matura obuenit occasio  mos erat ut supra dictum est principibus macedonum adultos liberos regibus tradere ad munia haud  multum seruilibus ministeriis abhorrentia  excubabant seruatis noctium uicibus proximi foribus eius aedis in qua rex adquiescebat per hos paelices introducebantur alio aditu quam quem armati obsidebant  idem acceptos ab agasonibus equos cum rex ascensurus esset admouebant comitabanturque et uenantem et in proeliis omnibus artibus studiorum liberalium exculti  praecipuus honor habebatur quod licebat sedentibus uesci cum rege castigandi eos uerberibus nullius potestas praeter ipsum erat  haec cohors uelut seminarium ducum praefectorumque apud macedonas fuit hinc habuere posteri reges quorum stirpi post multas aetates romani opes ademerunt  igitur hermolaus puer nobilis ex regia cohorte cum aprum telo occupasset quem rex ferire destinauerat iussu eius uerberibus adfectus est quam ignominiam aegre ferens deflere apud sostratum coepit  ex eadem cohorte erat sostratus amore eius ardens qui cum laceratum corpus in quo deperibat intueretur forsitan olim ob aliam quoque causam regi infestus iuuenem sua sponte iam motum data fide acceptaque perpulit ut occidendi regem consilium secum iniret  nec puerili impetu rem executi sunt quippe sollerter legerunt quos in societatem sceleris adsciscerent nicostratum antipatrum asclepiodorumque et philotan placuit adsumi per hos adiecti sunt anticles elaptonius et epimenes  ceterum agendae rei haud sane facilis patebat uia opus erat eadem omnis coniuratos nocte excubare ne ab expertibus consilii impedirentur forte autem alius  alia nocte excubabat  itaque in permutandis stationum uicibus ceteroque apparatu exequendae rei xxx et duo dies absumpti sunt  aderat nox qua coniurati excubare debebant mutua fide laeti cuius documentum tot dies fuerant neminem metus spesue mutauerat tanta omnibus uel in regem ira uel fides inter ipsos fuit  stabant igitur ad fores aedis eius in qua rex uescebatur ut conuiuio egressum in cubiculum deducerent  sed fortuna ipsius simulque epulantium comitas prouexit omnes ad largius uinum ludi etiam conuiuales extraxere tempus nunc laetantibus coniuratis quod sopitum adgressuri essent nunc sollicitis ne in lucem conuiuium extraheret  quippe alios in stationem oportebat prima luce succedere ipsorum post septimum diem reditura uice nec sperare poterant in illud tempus omnibus duraturam fidem  ceterum cum iam lux adpeteret et conuiuium soluitur et coniurati exceperunt regem laeti occasionem exequendi sceleris admotam cum mulier attonitae ut creditum est mentis conuersari in regia solita quia instinctu uidebatur futura praedicere non occurrit modo abeunti sed etiam semet obiecit uultuque et oculis motum praeferens animi ut rediret in conuiuium monuit  et ille per ludum bene deos suadere respondit reuocatisque amicis in horam diei ferme secundam conuiuii tempus extraxit  iam alii ex cohorte in stationem successerant ante cubiculi fores excubituri adhuc tamen coniurati stabant uice officii sui expleta  adeo pertinax spes est quam humanae mentes deuorauerunt  rex benignius quam alias adlocutus discedere eos ad curanda corpora quoniam tota nocte perstitissent iubet data singulis l sestertia conlaudatique quod etiam aliis tradita uice tamen excubare perseuerassent illi tanta spe destituti domos abeunt et ceteri quidem expectabant stationis suae noctem epimenes siue comitate regis qua ipsum inter coniuratos exceperat repente mutatus siue quia coeptis deos obstare credebat fratri suo eurylocho quem antea expertem esse consilii uoluerat quid pararetur aperit  omnibus philotae supplicium in oculis erat itaque protinus inicit fratri manum et in regiam peruenit excitatisque custodibus corporis ad salutem regis pertinere quae adferret adfirmat  et tempus quo uenerant et uultus haud sane securi animi index et maestitia e duobus alterius ptolomaeum ac leonnatum excubantes ad cubiculi limen excitauerunt itaque apertis foribus et lumine inlato sopitum mero ac somno excitant regem ille paulatim mente collecta quid adferrent interrogat  nec cunctatus eurylochus non ex toto domum suam auersari deos dixit quia frater ipsius quamquam impium facinus ausus foret tamen et paenitentiam eius ageret et per se potissimum profiteretur indicium in eam ipsam noctem quae decederet insidias comparatas fuisse auctores scelesti consilii esse quos minime crederet rex  tum epimenes cuncta ordine consciorumque nomina exponit callisthenen  non ut participem facinoris nominatum esse constabat sed solitum puerorum sermonibus uituperantium criminantiumque regem faciles aures praebere  quidam adiciunt cum hermolaus apud eum quoque uerberatum se a rege quereretur dixisse callisthenen meminisse debere eos iam uiros esse idque ad consolandam patientiam uerberum an ad incitandum iuuenum dolorem dictum esset in ambiguo fuisse rex animi corporisque sopore discusso cum tanti periculi quo euaserat imago oculis oberraret eurylochum l talentis et cuiusdam tiridatis opulentis bonis protinus donat fratremque antequam pro salute eius precaretur restituit  sceleris autem auctores interque eos callisthenen uinctos adseruari iubet quibus in regiam adductis toto die et nocte proxima mero ac uigiliis grauis adquieuit  postero autem frequens consilium adhibuit cui patres propinquique eorum de quibus agebatur intererant ne de sua quidem salute securi quippe macedonum more perire debebant omnium deuotis capitibus qui sanguine contigissent reos  rex introduci coniuratos praeter callisthenen iussit atque quae agitauerant sine cunctatione confessi sunt  increpantibus deinde uniuersis eos ipse rex quo suo merito tantum in semet cogitassent facinus interrogat stupentibus ceteris hermolaus nos uero inquit quoniam quasi nescias quaeris occidendi te consilium inimus quia non ut ingenuis imperare coepisti sed quasi in mancipia  dominaris  primus ex omnibus pater ipsius sopolis parricidam etiam parentis sui clamitans esse consurgit et ad os manu obiecta scelere et malis insanientem ultra negat audiendum  rex inhibito patre dicere hermolaum iubet quae ex magistro didicisset callisthene et hermolaus utor inquit beneficio tuo et dico quae nostris malis didici  quota pars macedonum saeuitiae tuae superest quotus quidem non e uilissimo sanguine attalus et philotas et parmenio et lyncestes alexander et clitus quantum ad hostes pertinet uiuunt stant in acie te clipeis suis protegunt et pro gloria tua pro uictoria uulnera excipiunt quibus tu egregiam gratiam rettulisti  alius mensam tuam sanguine suo adspersit alius ne simplici quidem morte defunctus est duces exercituum tuorum in eculeum impositi persis quos uicerant fuere spectaculo parmenio indicta causa trucidatus est per quem attalum occideras  inuicem enim miserorum uteris manibus ad expetenda supplicia et quos paulo ante ministros caedis habuisti subito ab aliis iubes trucidari  obstrepunt subinde cuncti hermolao pater supremum strinxerat ferrum percussurus haud dubie ni inhibitus esset a rege quippe hermolaum dicere iussit petitque ut causas supplicii augentem patienter audirent  aegre ergo coercitis rursus hermolaus quam liberaliter inquit pueris rudibus ad dicendum agere permittis at cal  listhenis uox carcere inclusa est quia solus potest dicere  cur enim non producitur cum etiam confessi audiuntur nempe quia liberam uocem innocentis audire metuis ac ne uultum quidem pateris  atqui nihil eum fecisse contendo sunt hic qui mecum rem pulcherrimam cogitauerunt nemo est qui conscium fuisse nobis callisthenen dicat cum morti olim destinatus sit a iustissimo et patientissimo rege haec ergo sunt macedonum praemia quorum ut superuacuo et sordido abuteris sanguine at tibi xxx milia mulorum captiuum aurum uehunt cum milites nihil domum praeter gratuitas cicatrices relaturi sint quae tamen omnia tolerare potuimus antequam nos barbaris dederes et nouo more uictores sub iugum mitteres  persarum te uestis et disciplina delectat patrios mores exosus es persarum ergo non macedonum regem occidere uoluimus et te transfugam belli iure persequimur  tu macedonas uoluisti genua tibi ponere uenerarique te ut deum tu philippum patrem auersaris et si quis deorum ante iouem haberetur fastidires etiam iouem  miraris si liberi homines superbiam tuam ferre non possumus quid speramus ex te quibus aut insontibus moriendum est aut quod tristius morte est in seruitute uiuendum tu quidem si emendari potes multum mihi debes ex me enim scire coepisti quid ingenui homines ferre non possint de cetero parce quorum orbas senectutem suppliciis ne onera  ueris nos iube duci ut quod ex tua morte petieramus consequamur ex nostra haec hermolaus at rex quam falsa sint inquit quae iste tradita a magistro suo dixit patientia mea ostendit  confessum enim ultimum facinus tamen non solum ipse audiui sed ut uos audiretis expressi non imprudens cum permisissem latroni huic dicere usurum eum rabie qua compulsus est ut me quem parentis loco colere deberet uellet occidere  nuper cum procacius se in uenatione gessisset more patrio et ab antiquissimis macedoniae regum usurpato castigari eum iussi hoc et oportet fieri et ferunt a tutoribus pupilli a maritis uxores seruis quoque pueros huius aetatis uerberare concedimus haec est saeuitia in ipsum mea quam impia caede uoluit ulcisci nam in ceteros qui mihi permittunt uti ingenio meo quam mitis sim non ignoratis commemorare superuacuum est hermolao parricidarum supplicia non probari cum eadem ipse meruerit minime hercule admiror nam cum parmenionem et philotan laudat suae seruit causae  lyncestem uero alexandrum bis insidiatum capiti meo liberaui a duobus indicibus rursus conuictum per triennium tamen distuli donec uos postularetis ut tandem debito supplicio scelus lueret  attalum antequam rex essem hostem meo capiti fuisse  meministis clitus utinam non coegisset me sibi irasci cuius temerariam linguam probra dicentis mihi et uobis diutius tuli quam ille eadem me dicentem tulisset  regum ducumque clementia non in ipsorum modo sed etiam in illorum qui parent ingeniis sita est obsequio mitigantur imperia ubi uero reuerentia excessit animis et summa imis confundi uidemus ui opus est ut uim repellamus  sed quid ego mirer istum crudelitatem mihi obiecisse qui auaritiam exprobrare ausus sit nolo singulos uestrum excitare ne inuisam mihi liberalitatem meam faciam si pudori uestro grauem fecero totum exercitum adspicite qui paulo ante nihil praeter arma habebat nunc argenteis cubat lectis mensas auro onerant seruorum greges ducunt spolia de hostibus sustinere non possunt at enim persae quos uicimus in magno honore sunt apud me id quidem moderationis meae certissimum indicium est quod ne uictis quidem superbe impero ueni enim in asiam non ut funditus euerterem gentes nec ut dimidia parte terrarum solitudinem facerem sed ut illos quos bello subegissem uictoriae meae non paeniteret  itaque militant uobiscum pro imperio uestro sanguinem fundunt qui superbe habiti rebellassent non est diuturna possessio in quam gladio inducimur beneficiorum gratia sempiterna est  si habere asiam non transire uolumus cum his communicanda est nostra clementia horum fides stabile et aeternum faciet  imperium et sane plus habemus quam capimus insatiabilis autem auaritiae est adhuc implere uelle quod iam circumfluit  uerumtamen eorum mores in macedonas transfundo in multis enim gentibus esse uideo quae non erubescamus imitari nec aliter tantum imperium apte regi potest quam ut quaedam et tradamus illis et ab isdem discamus  illud paene dignum risu fuit quod hermolaus postulabat a me ut auersarer iouem cuius oraculo adgnoscor  an etiam quid di respondeant in mea potestate est obtulit nomen filii mihi recipere ipsis rebus quas agimus haud alienum fuit utinam indi quoque deum esse me credant fama enim bella constant et saepe etiam quod falso creditum est ueri uicem obtinuit  an me luxuriae indulgentem putatis arma uestra auro argentoque adornasse adsuetis nihil uilius hac uidere materia uolui ostendere macedonas inuictos ceteris ne auro quidem uinci  oculos ergo primum eorum sordida omnia et humilia expectantium capiam et docebo nos non auri aut argenti cupidos sed orbem terrarum subacturos uenire quam gloriam tu parricida intercipere uoluisti et macedonas rege adempto deuictis gentibus dedere  at nunc mones me ut uestris parentibus parcam non oportebat quidem uos scire quid de his statuissem quo tristiores periretis si qua uobis parentum memoria et cura est sed olim istum morem occidendi  cum scelestis insontes propinquos parentesque solui et profiteor in eodem honore futuros omnes eos in quo fuerunt  nam tuum callisthenen cui uni uir uideris quia latro es scio cur produci uelis ut coram his probra quae in me modo iecisti modo audisti illius quoque ore referantur quem si macedo esset tecum introduxissem dignissimum te discipulo magistrum nunc olynthio non idem iuris est  post haec consilium dimisit tradique damnatos hominibus qui ex eadem cohorte erant iussit illi ut fidem suam saeuitia regi adprobarent excruciatos necauerunt  callisthenes quoque tortus interiit initi consilii in caput regis innoxius sed haudquaquam aulae et adsentantium accommodatus ingenio  itaque nullius caedes maiorem apud graecos alexandro excitauit inuidiam quod praeditum optimis moribus artibusque a quo reuocatus ad uitam erat cum interfecto clito mori perseueraret non tantum occiderit sed etiam torserit indicta quidem causa  quam crudelitatem sera paenitentia consecuta est sed ne otium serendis rumoribus natum aleret in indiam mouit semper bello quam post uictoriam clarior  india tota ferme spectat orientem minus in latitudinem quam recta regione spatiosa  quae austrum accipiunt in altius terrae fastigium excedunt plana sunt cetera multisque inclitis amnibus caucaso mon  te ortis placidum per campos iter praebent  indus gelidior est quam ceteri aquas uehit a colore maris haud multum abhorrentes  ganges omnium ab oriente fluuius eximius a meridiana regione decurrit et magnorum montium iuga recto alueo stringit inde eum obiectae rupes inclinant ad orientem  uterque rubro mari accipitur indus ripas multasque arbores cum magna soli parte exorbet saxis quoque impeditus quis crebro reuerberatur  ubi mollius solum repperit stagnat insulasque molitur acesines eum auget ganges  decursurum in mare intercipit magnoque motu amnis uterque conliditur quippe ganges asperum os influenti obicit nec repercussae aquae cedunt  diardines minus celeber auditu est quia per ultima indiae currit ceterum non crocodillos modo uti nilus sed etiam delphinos ignotasque aliis gentibus beluas alit ethymantus crebris flexibus subinde curuatus ab accolis rigantibus carpitur ea causa est cur tenues reliquias iam sine nomine in mare emittat  multis praeter hos amnibus tota regio diuiditur sed ignobiles quia non adeuntur fluunt  ceterum quae propiora sunt mari aquilone maxime deuruntur is cohibitus iugis montium ad interiora non penetrat ita alendis frugibus mitia  sed adeo in illa plaga mundus statas temporum uices mutat ut cum alia feruore solis exaestuant indiam niues obruant rursusque ubi cetera rigent illic intolerandus aestus existat nec cur ibi se natura uerterit cernitur causa  mare certe quo adluitur ne  colore quidem abhorret a ceteris ab erythro rege inditum est nomen propter quod ignari rubere aquas credunt  terra lini ferax inde plerisque sunt uestes libri arborum teneri haud secus quam chartae litterarum notas capiunt aues ad imitandum humanae uocis sonum dociles sunt animalia inuisitata ceteris gentibus nisi inuecta eadem terra rhinocerotas alit non generat  elephantorum maior est uis quam quos in africa domitant et uiribus magnitudo respondet  aurum flumina uehunt quae leni modicoque lapsu segnes aquas ducunt  gemmas margaritasque mare litoribus infundit neque alia illis maior opulentiae causa est utique postquam uitiorum commercium uulgauere in exteras gentes quippe aestimantur purgamenta exaestuantis freti pretio quod libido constituit ingenia hominum sicut ubique apud illos locorum quoque situs format  corpora usque pedes carbaso uelant soleis pedes capita linteis uinciunt lapilli ex auribus pendent bracchia quoque et lacertos auro colunt quibus inter populares aut nobilitas aut opes eminent  capillum pectunt saepius quam tondent mentum semper intonsum est reliquam oris cutem ad speciem leuitatis exaequant  regum tamen luxuria quam ipsi magnificentiam appellant super omnium gentium uitia cum rex semet in publico conspici patitur turibula argentea ministri ferunt totumque iter per quod ferri destinauit odoribus complent  aurea lectica margaritis circumpendentibus recubat distincta sunt auro et purpura carbasa quae indutus est lecticam sequuntur armati corporisque custodes  inter quos    ramis aues pendent quas cantu seriis rebus obstrepere docuerunt  regia auratas columnas habet totas eas uitis auro caelata percurrit auiumque quarum uisu maxime gaudent argenteae effigies opera distinguunt  regia adeuntibus patet cum capillum pectit atque ornat tunc responsa legationibus tunc iura popularibus reddit demptis soleis odoribus inlinuntur pedes  uenatus maximus labor est inclusa uiuario animalia inter uota cantusque paelicum figere binum cubitorum sagittae sunt quas emittunt maiore nisu quam effectu quippe telum cuius in leuitate uis omnis est inhabili pondere oneratur  breuiora itinera equo conficit longior ubi expeditio est elephanti uehunt currum et tantarum beluarum corpora tota contegunt auro ac ne quid perditis moribus desit lecticis aureis paelicum longus ordo sequitur separatum a reginae ordine agmen est aequatque luxuriam  feminae epulas parant ab isdem uinum ministratur cuius omnibus indis largus est usus regem mero somnoque sopitum in cubiculum paelices referunt patrio carmine noctium inuocantes deos  quis credat inter haec uitia curam esse sapientiae unum agreste et horridum genus est quod sapientes uocant  apud hos occupare fati diem pulchrum et uiuos se cremari iubent quibus aut segnis aetas aut incommoda ualetudo est ex  pectatam mortem pro dedecore uitae habent nec ullus corporibus quae senectus soluit honos redditur inquinari putant ignem nisi qui spirantes recipit  illi qui in urbibus publicis moribus degunt siderum motus scite spectare dicuntur et futura praedicere nec quemquam admouere leti diem credunt cui expectare interrito liceat  deos putant quicquid colere coeperunt arbores maxime quas uiolare capital est  menses in quinos denos discripserunt dies anni plena spatia seruantur  lunae cursu notant tempora non ut plerique cum orbem sidus impleuit sed cum se curuare coepit in cornua et idcirco breuiores habent menses quia spatium eorum ad hunc lunae modum dirigunt  multa et alia traduntur quibus morari ordinem rerum haud sane operae uidebatur igitur alexandro finis indiae ingresso gentium suarum reguli occurrerunt imperata facturi illum tertium ioue genitum ad ipsos peruenisse memorantes patrem liberum atque herculem fama cognitos esse ipsum coram adesse cernique  rex benigne exceptos sequi iussit isdem itinerum ducibus usurus ceterum cum amplius nemo occurreret hephaestionem et perdiccan cum copiarum parte praemisit ad subigendos qui auersarentur imperium iussitque ad flumen indum procedere et nauigia facere quis in ulteriora transportari posset exercitus  illi quia plura flumina superanda erant sic iunxere naues ut solutae plaustris uehi  possent rursusque coniungi  ipse cratero cum phalange iusso sequi equitatum ac leuem armaturam eduxit eosque qui occurrerunt leui proelio in urbem proximam compulit  iam superuenerat craterus itaque ut principio terrorem incuteret genti nondum arma macedonum expertae praecipit ne cui parceretur munimentis urbis quam obsidebat incensis  ceterum dum obequitabat moenibus sagitta ictus cepit tamen oppidum et omnibus incolis eius trucidatis etiam in tecta saeuitum est inde domita ignobili gente ad nysam urbem peruenit forte castris ante ipsa moenia in siluestri loco positis nocturnum frigus uehementius quam alias horrore corpora adfecit opportunumque remedium ignis oblatum est  caesis quippe siluis flammam excitauerunt quae lignis alita oppidanorum sepulcra comprendit uetusta cedro erant facta conceptumque ignem late fudere donec omnia solo aequata sunt  et ex urbe primum canum latratus deinde etiam hominum fremitus auditus est tunc et oppidani hostem et macedones ad urbem ipsos uenisse cognoscunt  iamque rex eduxerat copias et moenia obsidebat cum hostium qui discrimen temptauerant obruti telis sunt aliis ergo deditionem aliis pugnam experiri placebat quorum dubitatione comperta circumsederi tantum eos et abstineri caedibus iussit tandemque obsidionis malis fatigati dedidere se  a libero patre conditos se esse dicebant et uera haec  origo erat  sita est urbs sub radicibus montis quem meron incolae appellant inde graeci mentiendi traxere licentiam iouis femine liberum patrem esse celatum  rex situ montis cognito ex incolis cum toto exercitu praemissis commeatibus uerticem eius ascendit multa hedera uitisque toto gignitur monte multae perennes aquae manant  pomorum quoque uarii salubresque suci sunt sua sponte fortuitorum seminum fruges humo nutriente lauri baccarisque et multa in illis rupibus agrestis est silua  credo equidem non diuino instinctu sed lasciuia esse prouectos ut passim hederae ac uitium folia decerperent redimitique fronde toto nemore similes bacchantibus uagarentur uocibus ergo tot milium praesidem nemoris eius deum adorantium iuga montis collesque resonabant cum orta licentia a paucis ut fere fit in omnes se repente uulgasset  quippe uelut in media pace per herbas adgestamque frondem prostrauere corpora et rex fortuitam laetitiam non auersatus large ad epulas omnibus praebitis per x dies libero patri operatum habuit exercitum  quis neget eximiam quoque gloriam saepius fortunae quam uirtutis esse beneficium quippe ne epulantes quidem et sopitos mero adgredi ausus est hostis haud secus bacchantium ululantiumque fremitu perterritus quam si proeliantium clamor esset auditus eadem felicitas ab oceano reuertentes temulentos comissantesque inter ora hostium texit hinc ad regionem quae daedala uocatur peruentum est deseruerant incolae sedes et in auios siluestresque montes confugerant ergo  acadira transit aeque usta et destituta incolentium fuga  itaque rationem belli necessitas mutauit diuisis enim copiis pluribus simul locis arma ostendit oppressique ubi non expectauerant hostem omni clade perdomiti sunt  ptolomaeus plurimas urbes alexander maximas cepit rursusque quas distribuerat copias iunxit  superato deinde choaspe amne coenon in obsidione urbis opulentaebeira incolae uocantreliquit ipse ad mazagas uenit nuper assacano cuius regnum fuerat demortuo regioni urbique praeerat mater eius cleophis xxxuiii milia peditum tuebantur urbem non situ solum sed etiam opere munitam nam qua spectat orientem cingitur amne torrenti qui praeruptis utrimque ripis aditum ad urbem impedit  ab occidente et a meridie uelut de industria rupes praealtas obmolita natura est infra quas cauernae et uoragines longa uetustate in altum cauatae iacent quaque desinunt fossa ingentis operis obiecta est  xxxu stadium murus urbem complectitur cuius ima saxo superiora crudo latere sunt structa lateri uinculum lapides sunt quos interposuere ut duriori materiae fragilis incumberet simulque terra humore diluta  ne tamen uniuersa consideret impositae erant trabes ualidae quibus iniecta tabulata muros et tegebant et peruios fecerant  haec munimenta contemplantem alexandrum consiliique incertum quia nec cauernas nisi aggere poterat implere nec tormenta aliter muris admouere quidam e muro  sagitta percussit  tum forte in suram incidit telum cuius spiculo euolso admoueri equum iussit quo uectus ne obligato quidem uulnere haud segnius destinata exequebatur  ceterum cum crus saucium penderet et cruore siccato frigescens uulnus adgrauaret dolorem dixisse fertur se quidem iouis filium dici sed corporis aegri uitia sentire  non tamen ante se recepit in castra quam cuncta perspexit et quae fieri uellet edixit ergo sicut imperatum erat alii extra urbem tecta demoliebantur ingentemque uim materiae faciendo aggeri detrahebant alii magnarum arborum stipites cumulis ac moles saxorum in cauernas deiciebant  iamque agger aequauerat summae fastigium terrae itaque turres erigebantur quae opera ingenti militum ardore intra nonum diem absoluta sunt ad ea uisenda rex nondum obducta uulneri cicatrice processit laudatisque militibus admoueri machinas iussit e quibus ingens uis telorum in propugnatores effusa est  praecipue rudes talium operum terrebant mobiles turres tantasque moles nulla ope quae cerneretur adiutas deorum numine agi credebant pila quoque muralia et excussas tormentis praegraues hastas negabant conuenire mortalibus  itaque desperata urbis tutela concessere in arcem inde quia nihil obsessis praeter deditionem patebat legati ad regem descenderunt ueniam petituri  qua impetrata regina uenit cum magno nobilium feminarum grege aureis pateris uina libantium  ipsa genibus regis paruo filio admoto non ueniam modo sed etiam pristinae fortunae impetrauit decus quippe appellata regina est et credidere  quidam plus formae quam miserationi datum puero quoque certe postea ex ea utcumque genito alexandro fuit nomen hinc polypercon ad urbem noram cum exercitu missus inconditos oppidanos proelio uicit intra munimenta compulsos secutus urbem in dicionem redegit  multa ignobilia oppida deserta a suis uenere in regis potestatem quorum incolae armati petram aornin nomine occupauerunt hanc ab hercule frustra obsessam esse terraeque motu coactum absistere fama uulgauerat  inopem consilii alexandrum quia undique praeceps et abrupta rupes erat senior quidam peritus locorum cum duobus filiis adiit si pretium operae esset aditum se monstraturum esse promittens  lxxx talenta constituit daturum alexander et altero ex iuuenibus obside retento ipsum ad exequenda quae obtulerat dimisit  leuiter armatis dux datus est mullinus scriba regis hos enim circuitu quo fallerent hostem in summum iugum placebat euadere petra non ut pleraeque modicis ac mollibus cliuis in sublime fastigium crescit sed in metae maxime modum erecta est cuius ima spatiosiora sunt altiora in artius coeunt summa in acutum cacumen exurgunt  radices eius indus amnis subit praealtus utrimque asperis ripis ab altera parte uoragines eluuiesque praeruptae sunt nec alia expugnandi patebat uia quam ut replerentur  ad manum silua erat quam rex ita caedi iussit ut nudi stipites iacerentur quippe rami fronde uestiti impedissent ferentes ipse primus  truncam arborem iecit clamorque exercitus se index alacritatis secutus est nullo detrectante munus quod rex occupauisset  intra septimum diem cauernas expleuerant cum rex sagittarios et agrianos iubet per ardua eniti iuuenesque promptissimos ex sua cohorte xxx delegit  duces his dati sunt charus et alexander quem rex nominis quod sibi cum eo commune esset admonuit ac primo quia tam manifestum periculum erat ipsum regem discrimen subire non placuit  sed ut signum tuba datum est uir audaciae promptae conuersus ad corporis custodes sequi se iubet primusque inuadit in rupem nec deinde quisquam macedonum substitit relictisque stationibus sua sponte regem sequebantur  multorum miserabilis fuit casus quos ex praerupta rupe lapsos amnis praeterfluens hausit triste spectaculum etiam non periclitantibus cum uero alieno exitio quid ipsis timendum foret admonerentur in metum misericordia uersa non extinctos sed semet ipsos deflebant  et iam eo peruentum erat unde sine pernicie nisi uictores redire non possent ingentia saxa in subeuntes prouoluentibus barbaris quis perculsi instabili et lubrico gradu praecipites reccidebant  euaserant tamen alexander et charus quos cum xxx delectis praemiserat rex et iam pugnare comminus coeperant sed cum superne tela barbari ingererent saepius ipsi feriebantur quam uulnerabant  ergo alexander et nominis sui et promissi memor dum acrius quam cautius dimicat confossus undique obruitur  quem ut  charus iacentem conspexit ruere in hostem omnium praeter ultionem immemor coepit multosque hasta quosdam gladio interemit sed cum tot unum incesserent manus super amici corpus procubuit exanimis  haud secus quam par erat promptissimorum iuuenum ceterorumque militum interitu commotus rex signum receptui dedit  saluti fuit quod sensim et intrepidi se receperunt et barbari hostem depulisse contenti non institere cedentibus  ceterum alexander cum statuisset desistere incepto quippe nulla spes potiundae petrae offerebaturtamen speciem ostendit in obsidione perseuerantis nam et itinera obsideri iussit et turres admoueri et fatigatis alios succedere cuius pertinacia cognita indi per biduum quidem ac duas noctes cum ostentatione non fiduciae modo sed etiam uictoriae epulati sunt tympana suo more pulsantes  tertia uero nocte tympanorum quidem strepitus desierat audiri ceterum ex tota petra faces refulgebant quas accenderant barbari ut tutior esset ipsis fuga obscura nocte per inuia saxa cursuris rex balacro qui specularetur praemisso cognoscit petram fuga indorum esse desertam tum dato signo ut uniuersi conclamarent incomposite fugientibus metum incussit  multique tamquam adesset hostis per lubrica saxa perque inuias cotes praecipitati occiderunt plures aliqua membrorum parte mulcati ab integris deserti sunt  rex locorum magis quam hostium uictor tamen magnae uictoriae speciem sacrificiis et cultu deum fecit arae in petra  locatae sunt mineruae uictoriae que  ducibus itineris quo subire iusserat leuiter armatos etsi promissis minora praestiterant pretium cum fide redditum est petrae regionisque ei adiunctae sisocosto tutela permissa inde processit ecbolima et cum angustias itineris obsideri xx milibus armatorum ab erice quodam comperisset grauius agmen exercitus coeno ducendum modicis itineribus tradidit  ipse praegressus per funditores ac sagittarios deturbatis qui obsederant saltum sequentibus se copiis uiam fecit  indi siue odio ducis siue gratiam uictoris inituri ericen fugientem adorti interemerunt caputque eius atque arma ad alexandrum detulerunt ille facto impunitatem dedit honorem denegauit exemplo hinc ad flumen indum sextisdecumis castris peruenit omniaque ut praeceperat ad traiciendum praeparata ab hephaestione repperit regnabat in ea regione omphis qui patri quoque fuerat auctor dedendi regnum alexandro et post mortem parentis legatos miserat qui consulerent eum regnare se interim uellet an priuatum opperiri eius aduentum  permissoque ut regnaret non tamen ius datum usurpare sustinuit is benigne quidem exceperat hephaestionem gratuitum frumentum copiis eius admensus non tamen ei occurrerat ne fidem ullius nisi regis experiretur  itaque uenienti obuiam cum armato exercitu egressus est elephanti quoque per modica interualla militum agmini immixti procul castellorum fecerant speciem  ac primo alexander non socium sed hostem aduentare credebat iamque et ipse arma milites capere et equites discedere in cornua iusserat paratus ad pugnam at indus cognito macedonum errore iussis subsistere ceteris ipse concitat equum quo uehebatur idem alexander quoque fecit siue hostis siue amicus occurreret uel sua uirtute uel illius fide tutus  coiere quod ex utriusque uultu posset intellegi amicis animis ceterum sine interprete non poterat conseri sermo itaque adhibito eo barbarus occurrisse se dixit cum exercitu totas imperii uires protinus traditurum nec expectasse dum per nuntios daretur fides  corpus suum et regnum permittere illi quem sciret gloriae militantem nihil magis quam famam timere perfidiae laetus simplicitate barbari rex et dexteram fidei suae pignus dedit et regnum restituit  lui elephanti erant quos tradidit alexandro multaque pecora eximiae magnitudinis tauros ad iii milia pretiosum in ea regione acceptumque animis regnantium armentum  quaerenti alexandro plures agricultores haberet an milites cum duobus regibus bellanti sibi maiore militum quam agrestium manu opus esse respondit  abisares et porus erant sed in poro eminebat auctoritas uterque ultra hydaspen amnem regnabat et belli fortunam quisquis arma inferret experiri decreuerat  omphis permittente alexandro et regium insigne sumpsit et more gentis suae nomen quod patris fuerat taxilen appellauere populares sequente nomine imperium in quemcumque transiret  igitur  cum per triduum hospitaliter alexandrum accepisset quarto die et quantum frumenti copiis quas hephaestion duxerat praebitum a se esset ostendit et aureas coronas ipsi amicisque omnibus praeter haec signati argenti lxxx talenta dono dedit  qua benignitate eius alexander mire laetus et quae is dederat remisit et m talenta ex praeda quam uehebat adiecit multaque conuiualia ex auro et argento uasa plurimum persicae uestis xxx equos ex suis cum isdem insignibus quis adsueuerant cum ipsum ueherent  quae liberalitas sicut barbarum obstrinxerat ita amicos ipsius uehementer offendit e quibus meleager super cenam largiore uino usus gratulari se alexandro dixit quod saltem in india repperisset dignum talentis m rex haud oblitus quam aegre tulisset quod clitum ob linguae temeritatem occidisset iram quidem tenuit sed dixit inuidos homines nihil aliud quam ipsorum esse tormenta postero die legati abisarae adiere regem omnia dicioni eius ita ut mandatum erat permittebant firmataque inuicem fide remittuntur ad regem  porum quoque nominis sui fama ratus ad deditionem posse compelli misit ad eum cleocharen qui denuntiaret ei ut stipendium penderet et in primo suorum finium aditu occurreret regi porus alterum ex his facturum sese respondit ut intranti regnum suum praesto esset sed armatus  iam hydaspen alexander superare decreuerat cum barzaentes defectionis arachosiis auctor uinctus trigintaque elephanti simul capti perducuntur opportunum aduersus indos auxilium quippe  plus in beluis quam in exercitu spei ac uirium illis erat  samaxus quoque rex exiguae partis indorum qui barzaenti se coniunxerat uinctus adductus est  igitur transfuga et regulo in custodiam elephantis autem taxili traditis ad amnem hydaspen peruenit in cuius ulteriore ripa porus consederat transitu prohibiturus hostem  lxxx et u elephantos obiecerat eximio corporum robore ultraque eos currus ccc et peditum xxx fere milia in quis erant sagittarii sicuti ante dictum est grauioribus telis quam ut apte excuti possent  ipsum uehebat elephantus super ceteras beluas eminens armaque auro et argento distincta corpus rarae magnitudinis honestabant par animus robori corporis et quanta inter rudes poterat esse sapientia  macedonas non conspectus hostium solum sed etiam fluminis quod transeundum erat magnitudo terrebat iiii in latitudinem stadia diffusus profundo alueo et nusquam uada aperiente speciem uasti maris fecerat  nec pro spatio aquarum late stagnantium impetum coercebat sed quasi in artum coeuntibus ripis torrens et elisus ferebatur occultaque saxa inesse ostendebant pluribus locis undae repercussae  terribilior facies erat ripae quam equi uirique compleuerant stabant ingentes uastorum corporum moles et de industria inritatae horrendo stridore aures fatigabant  hinc amnis hinc hostis capacia quidem bonae spei pectora et saepe se experta improuiso tamen pauore percusserant quippe instabiles rates nec dirigi ad ripam nec tuto adplicari posse credebant erant in medio amne insulae crebrae in quas et indi et macedones nantes leuatis super capita  armis transibant ibi leuia proelia conserebantur et uterque rex paruae rei discrimine summae experiebatur euentum  ceterum in macedonum exercitu temeritate atque audacia insignes fuere hegesimachus et nicanor nobiles iuuenes et perpetua partium felicitate ad spernendum omne periculum accensi  quis ducibus promptissimi iuuenum lanceis modo armati transnauere in insulam quam frequens hostis tenebat multosque indorum nulla re melius quam audacia armati interemerunt  abire cum gloria poterant si umquam temeritas felix inueniret modum sed dum superuenientes contemptim et superbe quoque expectant circumuenti ab iis qui occulti enauerant eminus obruti telis sunt  qui effugerant hostem aut impetu amnis ablati sunt aut uerticibus impliciti eaque pugna multum pori fiduciam erexit cuncta cernentis e ripa alexander inops consilii tandem ad fallendum hostem talem dolum intendit erat insula in flumine amplior ceteris siluestris eadem et tegendis insidiis apta fossa quoque praealta haud procul ripa quam tenebat ipse non pedites modo sed etiam cum equis uiros poterat abscondere  igitur ut a custodia huius opportunitatis oculos hostium auerteret ptolomaeum omnibus turmis obequitare iussit procul insula et subinde indos clamore terrere quasi flumen transnaturus foret  per complures dies ptolomaeus id fecit eoque consilio porum quoque agmen suum ei parti quam se petere simulabat coegit aduertere  iam extra conspectum hostis insula erat alexander in diuersa parte ripae  statui suum tabernaculum iussit adsuetamque comitari ipsum cohortem ante id tabernaculum stare et omnem apparatum regiae magnificentiae hostium oculis de industria ostendi  attalum etiam aequalem sibi et haud disparem habitu oris et corporis utique cum procul uiseretur ueste regia exornat praebiturum speciem ipsum regem illi ripae praesidere nec agitare de transitu  huius consilii effectum primo morata tempestas est mox adiuuit incommoda quoque ad bonos euentus uertente fortuna traicere amnem cum ceteris copiis in regionem insulae de qua ante dictum est parabat auerso hoste in eos qui cum ptolomaeo inferiorem obsederant ripam cum procella imbrem uix sub tectis tolerabilem effundit obrutique milites nimbo in terram refugerunt nauigiis ratibusque desertis sed tumultuantium fremitus obstrepentibus uentis ab hoste non poterat audiri  deinde momento temporis repressus est imber ceterum adeo spissae intendere se nubes ut conderent lucem uixque conloquentium inter ipsos facies noscitarentur  terruisset alium obducta nox caelo cum ignoto amne nauigandum esset forsitan hoste eam ipsam ripam quam caeci atque improuidi petebant tenente  at rex periculo gloriam accersens et obscuritatem quae ceteros terrebat suam occasionem ratus dato signo ut omnes silentio escenderent in rates eam qua ipse uehebatur primam iussit expelli  uacua erat ab hostibus ripa quae petebatur quippe adhuc porus ptolomaeum tantum intuebatur una ergo naui quam petrae fluctus inliserat haerente ceterae  euadunt armaque capere milites et ire in ordines iussit iamque agmen in cornua diuisum ipse ducebat cum poro nuntiatur armis uirisque ripam obtineri et rerum adesse discrimen ac primo humani ingenii uitio spei suae indulgens abisaren belli sociumet ita conuenerataduentare credebat  mox liquidiore luce aperiente aciem hostium c quadrigas et iiii milia equitum uenienti agmini obiecit dux erat copiarum quas praemisit spitaces frater ipsius summa uirium in curribus  senos uiros singuli uehebant duos clipeatos duos sagittarios ab utroque latere dispositos aurigae erant ceteri haud sane inermes quippe iacula complura ubi comminus proeliandum erat omissis habenis in hostem ingerebant  ceterum uix ullus usus huius auxilii eo die fuit namque ut supra dictum est imber uiolentius quam alias fusus campos lubricos et inequitabiles fecerat grauesque et propemodum immobiles currus inluuie ac uoraginibus haerebant  contra alexander expedito ac leui agmine strenue inuectus est scythae et dahae primi omnium inuasere indos perdiccam deinde cum equitibus in dextrum cornu hostium emisit  iam undique pugna se mouerat cum ii qui currus agebant illud ultimum auxilium suorum rati effusis habenis in medium discrimen ruere coeperunt  anceps id malum utrisque erat nam et macedonum pedites primo impetu obterebantur et per lubrica atque inuia immissi currus excutiebant eos a quibus regebantur  aliorum turbati equi non in uoragines modo lacunasque sed etiam in am  nem praecipitauere curricula pauci telis hostium exacti penetrauere ad porum acerrime pugnam cientem  is ut dissipatos tota acie currus uagari sine rectoribus uidit proximis amicorum distribuit elephantos  post eos posuerat peditem ac sagittarios et tympana pulsare solitos id pro cantu tubarum indis erat nec strepitu eorum mouebantur olim ad notum sonum auribus mitigatis  herculis simulacrum agmini peditum praeferebatur id maximum erat bellantibus incitamentum et deseruisse gestantus militare flagitium habebatur  capitis etiam sanxerant poenam iis qui ex acie non rettulissent metu quem ex illo hoste quondam conceperant etiam in religionem uenerationemque conuerso macedonas non beluarum modo sed etiam ipsius regis aspectus parumper inhibuit  beluae dispositae inter armatos speciem turrium procul fecerant ipse porus humanae magnitudinis propemodum excesserat formam magnitudini pori adicere uidebatur belua qua uehebatur tantum inter ceteras eminens quanto aliis ipse praestabat  itaque alexander contemplatus et regem et agmen indorum tandem inquit par animo meo periculum uideo cum bestiis simul et cum egregiis uiris res est intuensque coenon cum ego inquit ptolomaeo perdiccaque et hephaestione comitatus in laeuum hostium cornu impetum fecero uiderisque me in medio ardore certaminis ipse dextrum moue et turbatis signa infer tu antigene et tu leonnate et tauron inuehemini in mediam aciem et urgebitis frontem  hastae nostrae praelongae et ualidae non alias magis quam aduersus beluas rectoresque earum usui esse poterunt deturbate eos qui uehuntur et ipsas confodite anceps genus auxilii est et in  suos acrius furit in hostem enim imperio in suos pauore agitur  haec elocutus concitat equum primus iamque ut destinatum erat inuaserat ordines hostium cum coenus ingenti ui in laeuum cornu inuehitur  phalanx quoque mediam indorum aciem uno impetu perrupit at porus qua equitem inuehi senserat beluas agi iussit sed tardum et paene immobile animal equorum uelocitatem aequare non poterat ne sagittarum quidem ullus erat barbaris usus quippe longas et praegraues nisi prius in terra statuerent arcum haud satis apte et commode imponunt tum humo lubrica et ob id impediente conatum molientes ictus celeritate hostium occupantur  ergo spreto regis imperio quod fere fit ubi turbatis acrius metus quam dux imperare coepittotidem erant imperatores quot agmina errabant  alius iungere aciem alius diuidere stare quidam et nonnulli circumuehi terga hostium iubebant nihil in medium consulebatur  porus tamen cum paucis quibus metu potior fuerat pudor colligere dispersos obuius hosti ire pergit elephantosque ante agmen suorum agi iubet  magnum beluae iniecere terrorem insolitusque stridor non equos modo tam pauidum ad omnia animal sed uiros quoque ordinesque turbauerat  iam fugae circumspiciebant locum paulo ante uictores cum alexander agrianos et thracas leuiter armatos meliorem concursatione quam comminus mili  tem emisit in beluas  ingentem hi uim telorum iniecere et elephantis et regentibus eos phalanx quoque instare constanter territis coepit  sed quidam auidius persecuti beluas in semet inritauere uulneribus obtriti ergo pedibus earum ceteris ut parcius instarent fuere documentum  praecipue terribilis illa facies erat cum manu arma uirosque corriperent et super se regentibus traderent  anceps ergo pugna nunc sequentium nunc fugientium elephantos in multum diei uarium certamen extraxit donec securibusid namque genus auxilii praeparatum eratpedes amputare coeperunt  copidas uocabant gladios leuiter curuatos falcibus similes quis adpetebant beluarum manus nec quicquam inexpertum non mortis modo sed etiam in ipsa morte noui supplicii timor omittebat  ergo elephanti uulneribus tandem fatigati suos impetu sternunt et qui rexerant eos praecipitati in terram ab ipsis obterebantur itaque pecorum modo magis pauidi quam infesti ultra aciem exigebantur cum porus destitutus a pluribus tela multa ante praeparata in circumfusos ex elephanto suo coepit ingerere multisque eminus uulneratis expositus ipse ad ictus undique petebatur  nouem iam uulnera hinc tergo illinc pectore exceperat multoque sanguine profuso languidis manibus magis elapsa quam excussa tela mittebat  nec segnius belua instincta rabie nondum saucia inuehebatur ordinibus donec rector beluae regem conspexit fluentibus membris  omissisque armis uix compotem mentis  tum beluam in fugam concitat sequente alexandro sed equus eius multis uulneribus confossus deficiensque procubuit posito magis rege quam effuso itaque dum equum mutat tardius insecutus est  interim frater taxilis regis indorum praemissus ab alexandro monere coepit porum ne ultima experiri perseueraret dederetque se uictori  at ille quamquam exhaustae erant uires deficiebatque sanguis tamen ad notam uocem excitatus agnosco inquit taxilis fratrem imperii regnique sui proditoris et telum quod unum forte non effluxerat contorsit in eum quod per medium pectus penetrauit ad tergum  hoc ultimo uirtutis opere edito fugere acrius coepit sed elephantus quoque qui multa exceperat tela deficiebat itaque sistit fugam peditemque sequenti hosti obiecit  iam alexander consecutus erat et pertinacia pori cognita uetabat resistentibus parci ergo undique et in pedites et in ipsum porum tela congesta sunt quis tandem grauatus labi ex belua coepit  indus qui elephantum regebat descendere eum ratus more solito elephantum procumbere iussit in genua qui ut se submisit ceteri quoqueita enim instituti erantdemisere corpora in terram ea res et porum et ceteros uictoribus tradidit  rex spoliari corpus pori interemptum esse credens iubet et qui detraherent loricam uestemque concurrere cum belua dominum tueri et spoliantes coepit adpetere leuatumque corpus eius rursus dorso suo  imponere ergo telis undique obruitur confossoque eo in uehiculum porus imponitur  quem rex ut uidit adleuantem oculos non odio sed miseratione commotus quae malum inquit amentia te coegit rerum mearum cognita fama belli fortunam experiri cum taxilis esset in deditos clementiae meae tam propinquum tibi exemplum  at ille quoniam inquit percontaris respondebo ea libertate quam interrogando fecisti neminem me fortiorem esse censebam meas enim noueram uires nondum expertus tuas fortiorem esse te belli docuit euentus sed ne sic quidem parum felix sum secundus tibi  rursus interrogatus quid ipse uictorem statuere debere censeret quod hic inquit dies tibi suadet quo expertus es quam caduca felicitas esset  plus monendo profecit quam si precatus esset quippe magnitudinem animi eius interritam ac ne fortuna quidem infractam non misericordia modo sed etiam honore excipere dignatus est  aegrum curauit haud secus quam si pro ipso pugnasset confirmatum contra spem omnium in amicorum numerum recepit mox donauit ampliore regno quam tenuit  nec sane quicquam ingenium eius solidius aut constantius habuit quam admirationem uerae laudis et gloriae simplicius tamen famam aestimabat in hoste quam in ciue quippe a suis credebat magnitudinem suam destrui posse eandem clariorem fore quo maiores fuissent quos ipse uicisset  liber ix alexander tam memorabili uictoria laetus qua sibi orientis finis apertos esse censebat soli uictimis caesis milites quoque quo promptioribus animis reliqua belli obirent pro contione laudatos docuit quicquid indis uirium fuisset illa dimicatione prostratum  cetera opimam praedam fore celebratasque opes in ea regione eminere quam peterent proinde iam uilia et obsoleta esse spolia de persis gemmis margaritisque et auro atque ebore macedoniam graeciamque non suas tantum domos repleturos  auidi milites et pecuniae et gloriae simul quia numquam eos adfirmatio eius fefellerat pollicentur operam dimissisque cum bona spe nauigia exaedificari iubet ut cum totam asiam percucurrisset finem terrarum mare inuiseret multa materia naualis in proximis montibus erat quam caedere adgressi magnitudinis inuisitatae repperere serpentes  rhinocerotes quoque rarum alibi animal in isdem montibus erant ceterum hoc nomen beluis inditum a graecis sermonis eius ignaris indi aliud lingua sua usurpant  rex duabus urbibus conditis in utraque fluminis quod superauerat ripa copiarum duces coronis et m aureis singulos donat ceteris quoque pro portione aut gradus quem in amicitia obtinebant aut nauatae operae honos habitus est  abisares qui priusquam cum poro dimicaretur legatos ad alexandrum miserat rursus alios misit pollicentes omnia facturum quae imperasset modo ne cogeretur cor  pus suum dedere neque enim aut sine regio imperio uicturum aut regnaturum esse captiuum cui alexander nuntiari iussit si grauaretur ad se uenire ipsum ad eum esse uenturum hinc poro amne superato ad interiora indiae processit  siluae erant prope in immensum spatium diffusae procerisque et in eximiam altitudinem editis arboribus umbrosae  plerique rami instar ingentium stipitum flexi in humum rursus qua se curuauerant erigebantur adeo ut species esset non rami resurgentis sed arboris ex sua radice generatae  caeli temperies salubris quippe et uim solis umbrae leuant et aquae large manant e fontibus  ceterum hic quoque serpentium magna uis erat squamis fulgorem auri reddentibus uirus haud ullum magis noxium est quippe morsum praesens mors sequebatur donec ab incolis remedium oblatum est  hinc per deserta uentum est ad flumen hyarotim iunctum erat flumini nemus opacum arboribus alibi inuisitatis agrestiumque pauonum multitudine frequens  castris inde motis oppidum haud procul positum corona capit obsidibusque acceptis stipendium imponit ad magnam deinde ut in ea regione urbem peruenit non muro solum sed etiam palude munitam  ceterum barbari uehiculis inter se iunctis dimicaturi occurrerunt tela aliis hastae aliis secures erant transiliebantque in uehicula strenuo saltu cum succurrere laborantibus suis uellent  ac primo insolitum genus pugnae macedonas terruit cum eminus uulnerarentur deinde spreto tam incondito auxilio ab utroque latere uehiculis circumfusi repugnantes fo  dere coeperunt  et uincula quis conserta erant iussit incidi quo facilius singula circumuenirentur itaque uiii milibus suorum amissis in oppidum refugerunt  postero die scalis undique admotis muri occupantur paucis pernicitas saluti fuit qui cognito urbis excidio paludem transnauere et in uicina oppida ingentem intulere terrorem inuictum exercitum et deorum profecto aduenisse memorantes alexander ad uastandam eam regionem perdicca cum expedita manu misso partem copiarum eumeni tradidit ut is quoque barbaros ad deditionem compelleret ipse ceteros ad urbem ualidam in quam aliarum quoque confugerant incolae duxit  oppidani missis qui regem deprecarentur nihilo minus bellum parabant quippe orta seditio in diuersa consilia diduxerat uulgum alii omnia deditione potiora quidam nullam opem in ipsis esse ducebant sed dum nihil in commune consulitur qui deditioni imminebant apertis portis hostem recipiunt  alexander quamquam belli auctoribus iure poterat irasci tamen omnibus uenia data et obsidibus acceptis ad proximam deinde urbem castra mouit  obsides ducebantur ante agmen quos cum ex muris agnouissent utpote gentis eiusdem in conloquium conuocauerunt illi clementiam regis simulque uim commemorando ad deditionem eos compulere ceterasque urbes simili modo domitas in fidem accepit hinc in regnum sophitis peruentum est gens ut barbari credunt sapientia excellet bonisque moribus regitur  genitos liberos non parentum arbitrio tollunt aluntque sed eorum  quibus spectandi infantum habitum cura mandata est si quos insignes aut aliqua parte membrorum inutiles notauerunt necari iubent nuptiis coeunt non genere ac nobilitate coniunctis sed electa corporum specie quia eadem aestimatur in liberis  huius gentis oppidum cui alexander admouerat copias ab ipso sophite obtinebatur clausae erant portae sed nulli in muris turribusque se armati ostendebant dubitabantque macedones deseruissent urbem incolae an fraude se occulerent  cum subito patefacta porta rex indus cum duobus adultis filiis occurrit multum inter omnes barbaros eminens corporis specie  uestis erat auro purpuraque distincta quae etiam crura uelabat aureis soleis inseruerat gemmas lacerti quoque et bracchia margaritis ornata erant pendebant ex auribus insignes candore ac magnitudine lapilli baculum aureum berylli distinguebant quo tradito precatus ut sospes acciperet se liberosque et gentem suam dedidit nobiles ad uenandum canes in ea regione sunt latratu abstinere dicuntur cum uiderunt feram leonibus maxime infesti  horum uim ut ostenderet alexandro in consaeptum leonem eximiae magnitudinis iussit emitti et quattuor omnino admoueri canes qui celeriter feram occupauerunt tum ex iis qui adsueuerant talibus ministeriis unus canis leoni cum aliis inhaerentis crus auellere et quia non sequebatur ferro amputare coepit  ne sic quidem pertinacia uicta rursus aliam partem secare institit et inde non segnius inhaerentem ferro subinde  caedebat ille in uulnere ferae dentes moribundus quoque infixerat tantam in illis animalibus ad uenandum cupiditatem ingenerasse naturam memoriae proditum est  equidem plura transcribo quam credo nam nec adfirmare sustineo de quibus dubito nec subducere quae accepi  relicto igitur sophite in suo regno ad fluuium hypasin processit hephaestione qui diuersam regionem subegerat coniuncto phegeus erat gentis proximae rex qui popularibus suis colere agros ut adsueuerant iussis alexandro cum donis occurrit nihil quod imperaret detrectans biduum apud eum substitit rex tertio die amnem superare decreuerat transitu difficilem non spatio solum aquarum sed etiam saxis impeditum  percontatus igitur phegea quae noscenda erant xi dierum ultra flumen per uastas solitudines iter esse cognoscit  excipere deinde gangen maximum totius indiae fluminum ulteriorem ripam colere gentes gangaridas et prasios eorumque regem esse aggrammen xx milibus equitum ducentisque peditum obsidentem uias  ad hoc quadrigarum ii milia trahere et praecipuum terrorem elephantos quos iii milium numerum explere dicebat  incredibilia regi omnia uidebantur igitur porumnam cum eo eratpercontatur an uera essent quae dicerentur  ille uires quidem gentis et regni haud falso iactari adfirmat ceterum qui regnaret non modo ignobilem esse sed etiam ultimae sortis quippe patrem eius tonsorem uix diurno quaestu propulsantem famem propter habitum haud indecorum cordi fuisse reginae  ab ea in propiorem eius qui  tum regnasset amicitiae locum admotum interfecto eo per insidias sub specie tutelae liberum eius inuasisse regnum necatisque pueris hunc qui nunc regnat generasse inuisum uilemque popularibus magis paternae fortunae quam suae memorem  adfirmatio pori multiplicem animo regis iniecerat curam hostem beluasque spernebat situm locorum et uim fluminum extimescebat  relegatos in ultimum paene rerum humanarum persequi terminum et eruere arduum uidebatur rursus auaritia gloriae et insatiabilis cupido famae nihil inuium nihil remotum uideri sinebat  et interdum dubitabat an macedones tot emensi spatia terrarum in acie et in castris senes facti per obiecta flumina per tot naturae obstantes difficultates secuturi essent abundantes onustosque praeda magis parta frui uelle quam adquirenda fatigari non idem sibi et militibus animi esse se totius orbis imperium mente complexum adhuc in operum suorum primordio stare militem labore defetigatum proximum quemque fructum finito tandem periculo expetere  uicit ergo cupido rationem et ad contionem uocatis militibus ad hunc maxime modum disseruit non ignoro milites multa quae terrere uos possent ab incolis indiae per hos dies de industria esse iactata  sed non est improuisa uobis mentientium uanitas sic ciliciae fauces sic mesopo  tamiae campos tigrim et euphraten quorum alterum uado transiimus alterum ponte terribiles fecerant persae  numquam ad liquidum fama perducitur omnia illa tradente maiora sunt uero nostra quoque gloria cum sit ex solido plus tamen habet nominis quam operis  modo quis beluas offerentes moenium speciem quis hydaspem amnem quis cetera auditu maiora quam uero sustineri posse credebat olim hercules fugissemus ex asia si nos fabulae debellare potuissent  creditisne elephantorum greges maiores esse quam usquam armentorum sunt cum et rarum sit animal nec facile capiatur multoque difficilius mitigetur atqui eadem uanitas copias peditum equitumque numerauit nam flumen quo latius fusum est hoc placidius stagnat quippe angustis ripis coercita et in angustiorem alueum elisa torrentes aquas inuehunt contra spatio aluei segnior cursus est  praeterea in ripa omne periculum est ubi adplicantes nauigia hostis expectat ita quantumcumque flumen interuenit idem futurum discrimen est euadentium in terram  sed omnia ista uera esse fingamus utrumne uos magnitudo beluarum an multitudo hostium terret quod pertinet ad elephantos praesens habemus exemplum in suos uehementius quam in nos incucurrerunt tam uasta corpora securibus falcibusque mutilata sunt  quid autem interest totidem sint quot porus habuit an iii milia cum uno aut altero uulneratis constet ceteros in fugam declinari  dein paucos quoque et incommode regunt congregata uero tot milia ipsa se elidunt ubi nec stare nec fugere potuerint inhabiles uastorum corporum moles equi  dem sic animalia ista contempsi ut cum haberem ipse non opposuerim satis gnarus plus suis quam hostibus periculi inferre  at enim equitum peditumque multitudo uos commouet cum paucis enim pugnare soliti estis et nunc primum inconditam sustinebitis turbam  testis aduersus multitudinem inuicti macedonum roboris granicus amnis et cilicia inundata cruore persarum et arbela cuius campi deuictorum a nobis ossibus strati sunt  sero hostium legiones numerare coepistis postquam solitudinem in asia uincendo fecistis cum per hellespontum nauigaremus de paucitate nostra cogitandum fuit nunc nos scythae sequuntur bactriana auxilia praesto sunt dahae sogdianique inter nos militant  nec tamen illi turbae confido uestras manus intueor uestram uirtutem rerum quas gesturus sum uadem praedemque habeo quamdiu uobiscum in acie stabo nec mei nec hostium exercitus numero uos modo animos mihi plenos alacritatis ac fiduciae adhibete  non in limine operum laborumque nostrorum sed in exitu stamus peruenimus ad solis ortum et oceanum nisi obstat ignauia inde uictores perdomito fine terrarum reuertemur in patriam nolite quod pigri agricolae faciunt maturos fructus per inertiam amittere e manibus  maiora sunt periculis praemia diues eadem et imbellis est regio itaque non tam ad gloriam uos duco quam ad praedam digni estis qui opes quas illud mare litoribus inuehit referatis in patriam digni qui  nihil inexpertum nihil metu omissum relinquatis  per uos gloriamque uestram qua humanum fastigium exceditis perque et mea in uos et in me uestra merita quibus inuicti contendimus oro quaesoque ne humanarum rerum terminos adeuntem alumnum commilitonemque uestrum ne dicam regem deseratis  cetera uobis imperaui hoc unum debiturus sum et is uos rogo qui nihil umquam uobis praecepi quin primus me periculis obtulerim qui saepe aciem clipeo meo texi ne infregeritis in manibus meis palmam qua herculem liberumque patrem si inuidia afuerit aequabo  date hoc precibus meis et tandem obstinatum silentium rumpite ubi est ille clamor alacritatis uestrae index ubi ille meorum macedonum uultus non agnosco uos milites nec agnosci uideor a uobis surdas iamdudum aures pulso auersos animos et infractos excitare conor cumque illi in terram demissis capitibus tacere perseuerarent nescio quid inquit in uos imprudens deliqui quod me ne intueri quidem uultis in solitudine mihi uideor esse nemo respondet nemo saltem negat  quos adloquor quid autem postulo uestram gloriam et magnitudinem uindicamus ubi sunt illi quorum certamen paulo ante uidi contendentium qui potissimum uulnerati regis corpus exciperent desertus destitutus sum hostibus deditus  sed solus quoque ire perseuerabo obicite me fluminibus et beluis et illis gentibus quarum nomina horretis inueniam qui desertum a uobis sequantur scythae bactrianique  erunt mecum hostes paulo ante nunc milites nostri  mori praestat quam precario imperatorem esse ite reduces domos ite deserto rege ouantes ego hic a uobis desperatae uictoriae aut honestae morti locum inueniam ne sic quidem ulli militum uox exprimi potuit expectabant ut duces principesque ad regem perferrent uulneribus et continuo labore militiae fatigatos non detrectare munia sed sustinere non posse ceterum illi metu attoniti in terram ora defixerant  igitur primo fremitus sua sponte deinde gemitus quoque oritur paulatimque liberius dolor erigi coepit manantibus lacrimis adeo ut rex ira in misericordiam uersa ne ipse quidem quamquam cupierat temperare oculis potuerit  tandem uniuersa contione effusius flente coenus ausus est cunctantibus ceteris propius tribunal accedere significans se loqui uelle  quem ut uidere milites detrahentem galeam capitiita enim regem adloqui mos esthortari coeperunt ut causam exercitus ageret  tum coenus dii prohibeant inquit a nobis impias mentes et profecto prohibent idem animus est tuis qui fuit semper ire quo iusseris pugnare periclitari sanguine nostro commendare posteritati tuum nomen proinde si perseueras inermes quoque et nudi et exangues utcumque tibi cordi est sequimur uel antecedimus  sed si audire uis non fictas tuorum militum uoces uerum neces  sitate ultima expressas praebe quaeso propitias aures imperium atque auspicium tuum constantissime secutis et quocumque pergis secuturis  uicisti rex magnitudine rerum non hostes modo sed etiam milites quicquid mortalitas capere poterat impleuimus emensis maria terrasque melius nobis quam incolis omnia nota sunt  paene in ultimo mundi fine consistimus in alium orbem paras ire et indiam quaeris indis quoque ignotam inter feras serpentesque degentes eruere ex latebris et cubilibus suis expetis ut plura quam sol uidet uictoria lustres  digna prorsus cogitatio animo tuo sed altior nostro uirtus enim tua semper in incremento erit nostra uis iam in fine est intuere corpora exanguia tot perfossa uulneribus tot cicatricibus putria iam tela hebetia sunt iam arma deficiunt uestem persicam induti quia domestica subuehi non potest in externum degenerauimus cultum  quoto cuique lorica est quis equum habet iube quaeri quam multos serui ipsorum persecuti sint quid cuique supersit ex praeda omnium uictores omnium inopes sumus nec luxuria laboramus sed bello instrumenta belli consumpsimus  hunc tu pulcherrimum exercitum nudum obicies beluis quarum ut multitudinem augeant de industria barbari magnum tamen esse numerum etiam ex mendacio intellego  quodsi adhuc penetrare  in indiam certum est regio a meridie minus uasta est qua subacta licebit decurrere in illud mare quod rebus humanis terminum uoluit esse natura  cur circuitu petis gloriam quae ad manum posita est hic quoque occurrit oceanus nisi mauis errare peruenimus quo tua fortuna ducit  haec tecum quam sine te cum his loqui malui non uti inirem circumstantis exercitus gratiam sed ut uocem loquentium potius quam gemitum murmurantium audires ut finem orationi coenus imposuit clamor undique cum ploratu oritur regem patrem dominum confusis appellantium uocibus  iamque et alii duces praecipueque seniores quis ob aetatem et excusatio honestior erat et auctoritas maior eadem precabantur  ille nec castigare obstinatos nec mitigari poterat iratus itaque inops consilii desiluit e tribunali claudique regiam iussit omnibus praeter adsuetos adire prohibitis  biduum irae datum est tertio die processit e regia erigique duodecim aras ex quadrato saxo monumentum expeditionis suae munimenta quoque castrorum iussit extendi cubiliaque amplioris formae quam pro corporum habitu relinqui ut speciem omnium augeret posteritati fallax miraculum praeparans hinc repetens quae emensus erat ad flumen acesinen locat castra ibi forte coenus  morbo extinctus est cuius morte ingemuit quidem rex adiecit tamen propter paucos dies longam orationem eum exorsum tamquam solus macedoniam uisurus esset  iam in aqua classis quam aedificari iusserat stabat inter haec memnon ex thracia in supplementum equitum u milia praeter eos ab harpalo peditum uii milia adduxerat armaque xxu milibus auro et argento caelata pertulerat  quis distributis uetera cremari iussit mille nauigiis aditurus oceanum discordesque et uetera odia retractantes porum et taxilen indiae reges firmatae per adfinitatem gratiae reliquit in suis regnis summo in aedificanda classe amborum studio usus  oppida quoque duo condidit quorum alterum nicaeam appellauit alterum bucephalum equi quem amiserat memoriae ac nomini dedicans urbem  elephantis deinde et impedimentis terra sequi iussis secundo amne defluxit quadraginta ferme stadia singulis diebus procedens ut opportunis locis exponi subinde copiae possent peruentum erat in regionem in qua hydaspes amnis acesini committitur hinc decurrit in fines siborum  hi de exercitu herculis maiores suos esse memorant aegros relictos esse cepisse sedem quam ipsi obtinebant pelles ferarum pro ueste clauae tela erant multaque etiam cum graeci mores exoleuissent stirpis ostendebant uestigia  hinc escensione facta cc et l stadia excessit depopulatusque regionem oppidum caput eius corona  cepit  xl milia peditum alia gens in ripa fluminum opposuerat quae amne superato in fugam compulit inclusosque moenibus expugnat puberes interfecti sunt ceteri uenierunt  alteram deinde urbem expugnare adortus magnaque ui defendentium pulsus multos macedonum amisit sed cum in obsidione perseuerasset oppidani desperata salute ignem subiecere tectis seque ac liberos coniugesque incendio cremant quod cum ipsi augerent hostes extinguerent noua forma pugnae erat delebant incolae urbem hostes defendebant adeo etiam naturae iura bellum in contrarium mutat  arx erat oppidi intacta in qua praesidium dereliquit ipse nauigiis circumuectus arcem quippe iii flumina tota india praeter gangen maxima munimento arcis adplicant undas a septentrione indus adluit a meridie acesines hydaspi confunditur  ceterum amnium coetus maritimis similes fluctus mouet multoque ac turbido limo quod aquarum concursu subinde turbatur iter qua meatur nauigiis in tenuem alueum cogitur  itaque cum crebri fluctus se inueherent et nauium hinc proras hinc latera pulsarent subducere nautae uela coeperunt sed ministeria eorum hinc aestu hinc praerapida celeritate fluminum occupantur  in oculis omnium duo maiora nauigia submersa sunt leuiora cum et ipsa nequirent regi in ripam tamen innoxia expulsa sunt ipse rex in rapidissimos uertices incidit quibus intorta nauis obliqua et gubernaculi impatiens agebatur  iam uestem detraxerat corpori proiecturus semet in flumen  amicique ut exciperent eum haud procul nabant apparebatque anceps periculum tam nataturi quam nauigare perseuerantis  ergo ingenti certamine concitant remos quantaque uis humana esse poterat admota est ut fluctus qui se inuehebant euerberarentur  findi crederes undas et retro gurgites cedere quibus tandem nauis erepta non tamen ripae adplicatur sed in proximum uadum inliditur cum amne bellum fuisse crederes ergo aris pro numero fluminum positis sacrificioque facto xxx stadia processit inde uentum est in regionem sudracarum mallorumque quos alias bellare inter se solitos tunc periculi societas iunxerat nonaginta milia iuniorum peditum in armis erant praeter hos equitum x milia nongentaeque quadrigae  at macedones qui omni discrimine iam defunctos se esse crediderant postquam integrum bellum cum ferocissimis indiae gentibus superesse cognouerunt improuiso metu territi rursus seditiosis uocibus regem increpare coeperunt  gangen amnem et quae ultra essent coactum transmittere non tamen finisse sed mutasse bellum indomitis gentibus se obiectos ut sanguine suo aperirent ei oceanum  trahi extra sidera et solem cogique adire quae mortalium oculis natura subduxerit nouis identidem armis nouos hostes existere quos ut omnes fundant fugentque quod praemium ipsos manere caliginem ac tenebras et perpetuam noctem profundo incubantem mari repletum immanium beluarum gregibus fretum immobiles undas in quibus emoriens natura defecerit  rex non sua sed  militum sollicitudine anxius contione aduocata docet imbelles esse quos metuant nihil deinde praeter has gentes obstare quominus terrarum spatia emensi ad finem simul mundi laborumque perueniant  cessisse se illis metuentibus gangen et multitudinem nationum quae ultra amnem essent declinasse iter eo ubi par gloria minus periculum esset  iam prospicere se oceanum iam perflare ad ipsos auram maris ne inuiderent sibi laudem quam peteret herculis et liberi patris terminos transituros illos regi suo paruo impendio immortalitatem famae daturos paterentur se ex india redire non fugere  omnis multitudo et maxime militaris mobili impetu effertur ita seditionis non remedia quam principia maiora sunt  non alias tam alacer clamor ab exercitu est redditus iubentium duceret dis secundis aequaretque gloria quos aemularetur laetus his adclamationibus ad hostes protinus castra mouit  ualidissimae indorum gentes erant et bellum impigre parabant ducemque ex natione sudracarum spectatae uirtutis elegerant qui sub radicibus montis castra posuit lateque ignes ut speciem multitudinis augeret ostendit clamore quoque ac sui moris ululatu identidem adquiescentes macedonas frustra terrere conatus  iam lux adpetebat cum rex fiduciae ac spei plenus  alacres milites arma capere et exire in aciem iubet sedhaud traditur metune an oborta seditione inter ipsossubito profugerunt barbari  certe auios montes et impeditos occupauerunt quorum agmen rex frustra persecutus impedimenta cepit peruentum deinde est ad oppidum sudracarum in quod plerique confugerant haud maiore fiducia moenium quam armorum  iam admouebat rex cum uates monere eum coepit ne committeret aut certe differret obsidionem uitae eius periculum ostendi  rex demophontemis namque uates eratintuens si quis inquit te arti tuae intentum et exta spectantem sic interpellet non dubitem quin incommodus ac molestus uideri tibi possit  et cum ille ita prorsus futurum respondisset censesne inquit tantas res non pecudum fibras ante oculos habenti ullum esse maius impedimentum quam uatem superstitione captum nec diutius quam respondit moratus admoueri iubet scalas cunctantibusque ceteris euadit in murum angusta muri corona erat non pinnae sicut alibi fastigium eius distinxerant sed perpetua lorica obducta transitum saepserat itaque rex haerebat magis quam stabat in margine clipeo undique incidentia tela propulsans  nam undique eminus ex turribus petebatur nec subire milites poterant quia superne ui telorum obruebantur tandem magnitudinem telorum periculi pudor uicit quippe cernebant cunctatione sua dedi hostibus regem  sed festinando morabantur auxilia nam dum pro se quisque certat euadere onera  uere scalas quis non sufficientibus deuoluti unicam spem regis fefellerunt stabat enim in conspectu tanti exercitus uelut in solitudine destitutus iamque laeuam qua clipeum ad ictus circumferebat lassauerat clamantibus amicis ut ad ipsos desiliret stabantque excepturi cum ille rem ausus est incredibilem atque inauditam multoque magis ad famam temeritatis quam gloriae insignem  namque in urbem hostium plenam praecipiti saltu semet ipse immisit cum uix sperare posset dimicantem certe et non inultum esse moriturum quippe antequam adsurgeret opprimi poterat et capi uiuus  sed forte ita librauerat corpus ut se pedibus exciperet itaque stans init pugnam et ne circumiri posset fortuna prouiderat  uetusta arbor haud procul muro ramos multa fronde uestitos uelut de industria regem protegentes obiecerat huius spatioso stipiti corpus ne circumiri posset adplicuit clipeo tela quae ex aduerso ingerebantur excipiens  nam cum comminus unum procul tot manus peterent nemo tamen audebat propius accedere missilia ramis plura quam clipeo incidebant  pugnabat pro rege primum celebrati nominis fama deinde desperatio magnum ad honeste moriendum incitamentum sed cum subinde hostis adflueret iam ingentem uim telorum exceperat clipeo iam galeam saxa perfregerant iam continuo labore grauata  genua succiderant  itaque contemptim et incaute qui proximi steterant incurrerunt e quibus duos gladio ita excepit ut ante ipsum exanimes procumberent nec cuiquam deinde propius incessendi eum animus fuit procul iacula sagittasque mittebant  ille ad omnes ictus expositus non aegre tamen exceptum poplitibus corpus tuebatur donec indus duorum cubitorum sagittamnamque indis ut antea diximus huius magnitudinis sagittae erantita excussit ut per thoracem paulum super latus dexterum infigeret  quo uulnere adflictus magna ui sanguinis emicante remisit arma moribundo similis adeoque resolutus ut ne ad uellendum quidem telum sufficeret dextra  itaque ad spoliandum corpus qui uulnerauerat alacer gaudio accurrit quem ut inicere corpori suo manus sensit credo ultimi dedecoris indignitate commotus linquentem reuocauit animum et nudum hostis latus subiecto mucrone hausit iacebant circa regem tria corpora procul stupentibus ceteris ille ut antequam ultimus spiritus deficeret dimicans tamen extingueretur clipeo se adleuare conatus est  et postquam ad conitendum nihil supererat uirium dextera impendentes ramos complexus temptabat adsurgere sed ne sic quidem potens corporis rursus in genua procumbit manu prouocans hostes si quis congredi auderet  tandem peucestes per aliam oppidi partem deturbatis propugnatoribus muri uestigia persequens regis superuenit  quo conspecto alexander iam non uitae suae sed mortis solacium superuenisse ratus clipeo fatigatum corpus excepit subinde timaeus  et paulo post leonnatus huic aristonus superuenit  indi quoque cum intra moenia regem esse comperissent omissis ceteris illuc concurrerunt urgebantque protegentes ex quibus timaeus multis aduerso corpore uulneribus acceptis egregiaque edita pugna cecidit  peucestes quoque tribus iaculis confossus non se tamen scuto sed regem tuebatur leonnatus dum auide ruentes barbaros submouet ceruice grauiter icta semianimis procubuit ante regis pedes  iam et peucestes uulneribus fatigatus submiserat clipeum in aristono spes ultima haerabat hic quoque grauiter saucius tantam uim hostium ultra sustinere non poterat  inter haec ad macedonas regem cecidisse fama perlata est terruisset alios quod illos incitauit namque periculi omnis immemores dolabris perfregere murum et qua moliti erant aditum inrupere in urbem indosque plures fugientes quam congredi ausos ceciderunt  non senibus non feminis non infantibus parcitur quisquis occurrerat ab illo uulneratum regem esse credebant tandemque internecione hostium iustae irae parentatum est  ptolomaeum qui postea regnauit huic pugnae adfuisse auctor est clitarchus et timagenes sed ipse scilicet gloriae suae non refragatus afuisse se missum in expeditionem memoriae tradidit tanta componentium uetusta rerum monumenta uel securitas uel par huic uitium credulitas fuit rege in tabernaculum relato medici lignum sagittae corpori infixae ita ne spiculum moueretur abscidunt  corpore deinde nudato anim  aduertunt hamos inesse telo nec aliter id sine pernicie corporis extrahi posse quam ut secando uulnus augerent  ceterum ne secantes profluuium sanguinis occuparet uerebantur quippe ingens telum adactum erat et penetrasse in uiscera uidebatur  critobulus inter medicos artis eximiae sed in tanto periculo territus manus admouere metuebat ne in ipsius caput parum prosperae curationis reccideret euentus lacrimantem eum ac metuentem et sollicitudine propemodum exanguem rex conspexerat quid inquit quodue tempus expectas et non quam primum hoc dolore me saltem moriturum liberas an times ne reus sis cum insanabile uulnus acceperim  at critobulus tandem uel finito uel dissimulato metu hortari eum coepit ut se continendum praeberet dum spiculum euelleret etiam leuem corporis motum noxium fore  rex cum adfirmasset nihil opus esse iis qui semet continerent sicut praeceptum erat sine motu praebuit corpus igitur patefacto latius uulnere et spiculo euolso ingens uis sanguinis manare coepit linquique animo rex et caligine oculis offusa uelut moribundus extendi  cumque profluuium medicamentis frustra inhiberent clamor simul atque ploratus amicorum oritur regem expirasse credentium tandem constitit sanguis paulatimque animum recepit et circumstantes coepit agnoscere  toto eo die ac nocte quae secuta est armatus exercitus regiam obsedit confessus omnes unius spiritu uiuere nec prius recesserunt quam com  pertum est somno paulisper adquiescere hinc certiorem spem salutis eius in castra rettulerunt rex uii diebus curato uulnere necdum obducta cicatrice cum audisset conualuisse apud barbaros famam mortis suae duobus nauigiis iunctis statui in medium undique conspicuum tabernaculum iussit ex quo se ostenderet perisse credentibus conspectusque ab incolis spem hostium falso nuntio conceptam inhibuit secundo deinde amne defluxit aliquantum interualli a cetera classe praecipiens ne quies perinualido adhuc necessaria pulsu remorum impediretur quarto postquam nauigare coeperat die peruenit in regionem desertam quidem ab incolis sed frumento et pecoribus abundantem placuit is locus et ad suam et ad militum requiem  mos erat principibus amicorum et custodibus corporis excubare ante praetorium quotiens aduersa regi ualetudo incidisset hoc tum quoque more seruato uniuersi cubiculum eius intrant  ille sollicitus ne quid noui adferrent quia simul uenerant percontatur num hostium repens nuntiaretur aduentus  at craterus cui mandatum erat ut amicorum preces perferret ad eum credisne inquit aduentu magis hostium ut iam in uallo consisterentsollicitos esse quam cura salutis tuae ut nunc est tibi uilis quantalibet uis omnium gentium conspiret in nos impleat armis uirisque totum orbem classibus maria consternat inuisitatas beluas inducat tu nos praestabis inuictos  sed quis deo  rum hoc macedoniae columen ac sidus diuturnum fore polliceri potest cum tam auide manifestis periculis offeras corpus oblitus tot ciuium animas trahere te in casum  quis enim tibi superstes aut optat esse aut potest eo peruenimus auspicium atque imperium secuti tuum unde nisi te reduce nulli ad penates suos iter est  quodsi adhuc de persidis regno cum dareo dimicares etsi nemo uellet tamen ne admirari quidem posset tam promptae esse te ad omne discrimen audaciae nam ubi paria sunt periculum ac praemium et secundis rebus amplior fructus est et aduersis solacium maius tuo uero capite ignobilem uicum emi quis ferat non tuorum modo militum sed ullius gentis barbarae ciuis qui tuam magnitudinem nouit  horret animus cogitationem rei quam paulo ante uidimus eloqui timeo inuicti corporis spolia inertissimas manus fuisse infecturas nisi te interceptum misericors in nos fortuna seruasset  totidem proditores totidem desertores sumus quot te non potuimus persequi uniuersos licet milites ignominia notes nemo recusabit luere id quod ne admitteret praestare non potuit  patere nos quaeso alio modo esse uiles tibi quocumque iusseris ibimus obscura pericula et ignobiles pugnas nobis deposcimus temetipsum ad ea serua quae magnitudinem tuam capiunt cito gloria obsolescit in sordidis hostibus nec quicquam indignius est quam consumi eam ubi non possit ostendi  eadem fere ptolomaeus et similia his ceteri iamque confusis uocibus flentes eum orabant ut tandem exatiatus laudi modum faceret ac saluti suae id est publicae parceret  grata erat regi pietas amicorum itaque singulos familiarius amplexus considere iubet  altiusque sermone repetito uobis quidem inquit o fidissimi piissimique ciuium atque amicorum grates ago habeoque non solum eo nomine quod hodie salutem meam uestrae praeponitis sed quod a primordiis belli nullum erga me beneuolentiae pignus atque indicium omisistis adeo ut confitendum sit numquam mihi uitam meam fuisse tam caram quam esse coepit ut uobis diu frui possim  ceterum non eadem est cogitatio eorum qui pro me mori optant et mea qui quidem hanc beneuolentiam uestram uirtute meruisse me iudico uos enim diuturnum fructum ex me forsitan etiam perpetuum percipere cupiatis ego me metior non aetatis spatio sed gloriae  licuit paternis opibus contento intra macedoniae terminos per otium corporis expectare obscuram et ignobilem senectutem quamquam ne pigri quidem sibi fata disponunt sed unicum bonum diuturnam uitam existimantes saepe acerba mors occupat uerum ego qui non annos meos sed uictorias numero si munera fortunae bene computo diu uixi  orsus a macedonia imperium graeciae teneo thraciam et illyrios subegi triballis maedisque imperito  asiam qua hellesponto qua rubro mari subluitur possideo iamque haud procul absum fine mundi quem egressus aliam naturam alium orbem aperire mihi statui  ex asia in europae terminos momento unius horae transiui uictor utriusque regionis post nonum regni mei post uicesimum atque octauum annum uitae uideorne uobis in excolenda gloria cui me uni deuoui posse cessare ego uero non deero et ubicumque pugnabo in theatro terrarum orbis esse me credam  dabo nobilitatem ignobilibus locis aperiam cunctis gentibus terras quas natura longe submouerat in his operibus extingui mihi si fors ita feret pulchrum est ea stirpe sum genitus ut multam prius quam longam uitam debeam optare  obsecro uos cogitate nos peruenisse in terras quibus feminae ob uirtutem celeberrimum nomen est quas urbes samiramis condidit quas gentis redegit in potestatem quanta opera molita est nondum feminam aequauimus gloria et iam nos laudis satietas cepit  di faueant maiora adhuc restant sed ita nostra erunt quae nondum adiimus si nihil paruum duxerimus in quo magnae gloriae locus est uos modo me ab intestina fraude et domesticorum insidiis praestate securum belli martisque discrimen impauidus subibo  philippus in acie tutior quam in theatro fuit hostium manus saepe uitauit suorum effugere non ualuit aliorum quoque regum exitus si reputaueritis plures a suis quam ab hoste in  teremptos numerabitis  ceterum quoniam olim rei agitatae in animo meo nunc promendae occasio oblata est mihi maximus laborum atque operum meorum erit fructus si olympias mater immortalitati consecretur quandoque excesserit uita hoc si licuerit ipse praestabo hoc si me praeceperit fatum uos mandasse me mementote ac tum quidem amicos dimisit ceterum per complures dies ibi statiua habuit haec dum in india geruntur graeci milites nuper in colonias a rege deducti circa bactra orta inter ipsos seditione defecerant non tam alexandro infensi quam metu supplicii quippe occisis quibusdam popularium qui ualidiores erant arma spectare coeperunt et bactriana arce quae casu neglegentius adseruata erat occupata barbaros quoque in societatem defectionis impulerant  athenodorus erat princeps eorum qui regis quoque nomen adsumpserat non tam imperii cupidine quam in patriam reuertendi cum iis qui auctoritatem ipsius sequebantur  huic biton quidam nationis eiusdem sed ob aemulationem infestus comparauit insidias inuitatumque ad epulas per boxum quendam bactrianum in conuiuio occidit postero die contione aduocata bito ultro insidiatum sibi athenodorum plerisque persuaserat sed aliis suspecta erat fraus bitonis et paulatim in plures coepit manare suspicio  itaque graeci milites arma capiunt occisuri bitonem si daretur occasio ceterum principes eorum iram multitudinis mitigauerunt  praeter spem  suam biton praesenti periculo ereptus paulo post insidiatus auctoribus salutis suae cuius dolo cognito et ipsum comprehenderunt et boxum  ceterum boxum protinus placuit interfici bitonem etiam per cruciatum necari iamque corpori tormenta admouebantur cum graeciincertum ob quam causamlymphatis similes ad arma discurrunt  quorum fremitu exaudito qui torquere bitonem iussi erant omisere ueriti ne id facere tumultuantium uociferatione prohiberentur  ille sicut nudatus erat peruenit ad graecos et miserabilis facies supplicio destinati in diuersum animos repente mutauit dimittique eum iusserunt  hoc modo poena bis liberatus cum ceteris qui colonias a rege attributas reliquerunt reuertit in patriam haec circa bactra et scytharum terminos gesta interim regem duarum gentium de quibus ante dictum est c legati adeunt omnes curru uehebantur eximia magnitudine corporum decoro habitu lineae uestes intexto auro purpuraque distinctae  ei se dedere ipsos urbes agrosque referebant per tot aetates inuiolatam libertatem illius primum fidei dicionique permissuros deos sibi deditionis auctores non metum quippe intactis uiribus iugum excipere  rex consilio habito deditos in fidem accepit stipendio quod arachosiis utraque natio pensitabat imposito praeterea ii milia et d equites imperat et omnia oboedienter a barbaris facta  inuitatis deinde ad epulas legatis gentium regulisque exornari conuiuium iussit c aurei lecti modicis interuallis positi erant lectis circum  dederat aulaea purpura auroque fulgentia quicquid aut apud persas uetere luxu aut apud macedonas noua immutatione corruptum erat confusis utriusque gentis uitiis in illo conuiuio ostendens intererat epulis dioxippus atheniensis pugil nobilis et ob eximiam uirtutem uirium iam et regi pernotus et gratus inuidi malignique increpabant per seria et ludum saginati corporis sequi inutilem beluam cum ipsi proelium inirent oleo madentem praeparare uentrem epulis  eadem igitur in conuiuio horratas macedo iam temulentus exprobrare ei coepit et postulare ut si uir esset postero die secum ferro decerneret regem tandem uel de sua temeritate uel de illius ignauia iudicaturum et a dioxippo contemptim militarem eludente ferociam accepta condicio est ac postero die rex cum etiam acrius certamen exposcerent quia deterrere non poterat destinata exequi passus est  ingens uis militum inter quos erant graeci dioxippo studebant macedo iusta arma sumpserat aereum clipeum hastamque sarisam uocantlaeua tenens dextera lanceam gladioque cinctus uelut cum pluribus simul dimicaturus  dioxippus oleo nitens et coronatus laeua puniceum amiculum dextra ualidum nodosumque stipitem praeferebat ea ipsa res omnium animos expectatione suspenderat quippe armato congredi nudum dementia non temeritas uidebatur  igitur macedo haud dubius eminus interfici posse lanceam  emisit quam dioxippus cum exigua corporis declinatione uitasset antequam ille hastam transferret in dextram adsiluit et stipite mediam eam fregit  amisso utroque telo macedo gladium coeperat stringere quem occupatum complexu pedibus repente subductis dioxippus arietauit in terram ereptoque gladio pedem super ceruicem iacenti imposuit stipitem intentans elisurusque eo uictum ni prohibitus esset a rege  tristis spectaculi euentus non macedonibus modo sed etiam alexandro fuit maxime quia barbari adfuerant quippe celebratam macedonum fortitudinem ad ludibrium reccidisse uerebatur  hinc ad criminationem inuidorum adapertae sunt regis aures et post paucos dies inter epulas aureum poculum ex composito subducitur ministrique quasi amisissent quod amouerant regem adeunt  saepe minus est constantiae in rubore quam in culpa coniectum oculorum quibus ut fur destinabatur dioxippus ferre non potuit et cum excessisset conuiuio litteris conscriptis quae regi redderentur ferro se interemit  grauiter mortem eius tulit rex existimans indignationis esse non paenitentiae testem utique postquam falso insimulatum eum nimium inuidorum gaudium ostendit indorum legati dimissi domos paucis post diebus cum donis reuertuntur ccc erant equites mxxx currus quos quadriiugi equi ducebant lineae uestis aliquantum mille scuta  indica et ferri candidi talenta c  leonesque rarae magnitudinis et tigres utrumque animal ad mansuetudinem domitum lacertarum quoque ingentium pelles et dorsa testudinum  cratero deinde imperat rex haud procul amne per quem erat ipse nauigaturus copias duceret eos autem qui comitari eum solebant imponit in naues et in fines mallorum secundo amne deuehitur inde sabarcas adiit ualidam indiae gentem quae populi non regum imperio regebatur lx milia peditum habebant equitum ui milia has copias currus d sequebantur iii duces spectatos uirtute bellica elegerant  at qui in agris erant proximi fluminifrequentes autem uicos maxime in ripa habebantut uidere totum amnem qua prospici poterat nauigiis constratum et tot militum arma fulgentia territi noua facie deorum exercitum et alium liberum patrem celebre in illis gentibus nomen aduentare credebant  hinc militum clamor hinc remorum pulsus uariaeque nautarum uoces hortantium pauidas aures impleuerant  ergo uniuersi ad eos qui in armis erant currunt furere clamitantes et cum dis proelium inituros nauigia non posse numerari quae inuictos uiros ueherent tantumque in exercitum suorum intulere terroris ut legatos mitterent gentem dedituros his in fidem acceptis ad alias deinde gentes quarto die peruenit nihilo plus animi his fuit quam ceteris fuerat itaque oppido ibi condito quod alexandream appellari iusserat fines eorum qui musicani appellantur intrauit  hic de teriolte satrape quem parapamisadis prae  fecerat isdem arguentibus cognouit multaque auare ac superbe fecisse conuictum interfici iussit  oxyartes praetor bactrianorum non absolutus modo sed etiam iure amoris amplioris imperii donatus est finibus musicanis deinde in dicionem redactis urbi eorum praesidium imposuit inde praestos et ipsam indiae gentem peruentum est porticanus rex erat qui se munitae urbi cum magna manu popularium incluserat hanc alexander tertio die quam coeperat obsidere expugnauit  et porticanus cum in arcem confugisset legatos de condicione deditionis misit ad regem sed antequam adirent eum duae turres cum ingenti fragore prociderant per quarum ruinas macedones euasere in arcem qua capta porticanus cum paucis repugnans occiditur diruta igitur arce et omnibus captiuis uenundatis sambi regis fines ingressus est multisque oppidis in fidem acceptis ualidissimam gentis urbem cuniculo cepit  barbaris simile monstri uisum est rudibus militarium operum quippe in media ferme urbe armati terra existebant nullo suffossi specus ante uestigio facto lxxx milia indorum in ea regione caesa clitarchus est auctor multosque captiuos sub corona uenisse  rursus musicani defecerunt ad quos opprimendos missus est pithon qui captum principem gentis eundemque defectionis auctorem adduxit ad regem quo alexander in crucem sublato rursus amnem in quo classem expectare se iusserat repetit  quarto deinde die secundo amne peruenit ad oppidum quod in regno erat sambi nuper se ille dediderat sed oppidani detrectabant imperium et clauserant portas  quorum paucitate contempta rex d agrianos moenia subire iussit et sensim recedentes elicere extra muros hostem secuturum profecto si fugere eos crederet  agriani sicut imperatum erat lacessito hoste subito terga uerterunt quos barbari effuse sequentes in alios inter quos ipse rex erat incidunt renouato ergo proelio ex iii milibus barbarorum dc caesi sunt m capti ceteri moenibus urbis inclusi  sed non ut prima specie laeta uictoria ita euentu quoque fuit quippe barbari ueneno tinxerant gladios itaque saucii subinde expirabant nec causa tam strenuae mortis excogitari poterat a medicis cum etiam leues plagae insanabiles essent  barbari autem sperauerant incautum et temerarium regem excipi posse et forte inter promptissimos dimicans intactus euaserat  praecipue ptolomaeus laeuo humero leuiter quidem saucius sed maiore periculo quam uulnere adfectus regis sollicitudinem in se conuerterat sanguine coniunctus erat et quidam philippo genitum esse credebant certe paelice eius ortum constabat idem corporis custos promptissimusque bellator et pacis artibus quam militiae maior et clarior modico ciuilique cultu liberalis imprimis adituque facili nihil ex fastu regiae adsumpserat  ob haec regi an popularibus carior esset dubitari poterat tum certe primum exper  tus suorum animos adeo ut fortunam in quam postea ascendit in illo periculo macedones ominati esse uideantur  quippe non leuior illis ptolomaei fuit cura quam regis qui et proelio et sollicitudine fatigatus cum ptolomaeo adsideret lectum in quo ipse adquiesceret iussit inferri  in quem ut se recepit protinus altior insecutus est somnus ex quo excitatus per quietem uidisse se exponit speciem draconis oblatam herbam ferentis ore quam ueneni remedium esse monstrasset  colorem quoque herbae referebat agniturum si quis repperisset adfirmans inuentam deindequippe a multis simul erat requisitauulneri imposuit protinusque dolore finito intra breue spatium cicatrix quoque obducta est  barbaros ut prima spes fefellerat se ipsos urbemque dediderunt hinc in proximam gentem pataliam peruentum est rex erat moeris qui urbe deserta in montes profugerat  itaque alexander oppido potitur agrosque populatur magnae inde praedae actae sunt pecorum armentorumque magna uis reperta frumenti  ducibus deinde sumptis amnis peritis defluxit ad insulam medio ferme alueo enatam ibi diutius subsistere coactus quia duces socordius adseruati profugerant misit qui conquirerent alios nec repertis peruicax cupido uisendi oceanum adeundique terminos mundi sine regionis peritis flumini ignoto compulit caput suum totque fortissimorum uirorum salutem permittere  nauigabant ergo omnium per quae ferebantur ignari quantum inde  abesset mare quae gentes colerent quam placidum amnis os quam patiens longarum nauium esset anceps et caeca aestimatio augurabatur unum erat temeritatis solacium perpetua felicitas  iam cccc stadia processerant cum gubernatores agnoscere ipsos auram maris et haud procul uideri sibi oceanum abesse indicant regi laetus ille hortari nauticos coepit incumberent remis adesse finem laboris omnibus uotis expetitum iam nihil gloriae deesse nihil obstare uirtuti sine ullo martis discrimine sine sanguine orbem terrae ab illis capi ne naturam quidem longius posse procedere breui incognita nisi immortalibus esse uisuros  paucos tamen nauigio emisit in ripam qui agrestes uagos exciperent e quibus certiora nosci posse sperabat illi scrutati omnia tuguria tandem latentes repperere  qui interrogati quam procul abessent mari responderunt nullum ipsos mare ne fama quidem accepisse ceterum tertio die perueniri posse ad aquam amaram quae corrumperet dulcem intellectum est mare destinari ab ignaris naturae eius  itaque ingenti alacritate nautici remigant et proximo quoque die quo propius spes admouebatur crescebat ardor animorum tertio iam die mixtum flumini subibat mare leni adhuc aestu confundente dispares undas  tum aliam insulam medio amni sitam  euecti paulo lentius quia cursus aestu reuerberabatur adplicant classem et ad commeatus petendos discurrunt securi casus eius qui superuenit ignaris tertia ferme hora erat cum stata uice oceanus exaestuans inuehi coepit et retro flumen urgere quod primo coercitum deinde uehementius pulsum maiore impetu aduersum agebatur quam torrentia praecipiti alueo incurrunt  ignota uulgo freti natura erat monstraque et irae deum indicia cernere uidebantur identidem intumescens mare et in campos paulo ante siccos descendere superfusum  iamque leuatis nauigiis et tota classe dispersa qui expositi erant undique ad naues trepidi et improuiso malo attoniti recurrunt  sed in tumultu festinatio quoque tarda est hi contis nauigia pellebant hi dum remos aptari prohibebant consederant  quidam enauigare properantes sed non expectatis qui simul esse debebant clauda et inhabilia nauigia languide moliebantur aliae nauium inconsulte ruentes non receperant pariterque et multitudo et paucitas festinantes morabatur  clamor hinc expectare hinc ire iubentium dissonaeque uoces nusquam idem atque unum tendentium non oculorum modo usum sed etiam aurium abstulerant  ne in gubernatoribus quidem quicquam opis erat quorum nec exaudiri uox a tumultuantibus poterat nec imperium a territis incompositisque  seruari  ergo conlidi inter se naues abstergerique inuicem remi et alii aliorum nauigia urgere coeperunt crederes non unius exercitus classem uehi sed duorum nauale inisse certamen  incutiebantur puppibus prorae premebantur a sequentibus qui antecedentes turbauerant iurgantium ira perueniebat etiam ad manus  iamque aestus totos circa flumen campos inundauerat tumulis dumtaxat eminentibus uelut insulis paruis in quos plerique trepidi omissis nauigiis enare properant  dispersa classis partim in praealta aqua stabat qua subsederant ualles partim in uado haerebat utcumque inaequale terrae fastigium occupauerant undae cum subito nouus et pristino maior terror incutitur  reciprocari coepit mare magno tractu aquis in suum fretum recurrentibus reddebatque terras paulo ante profundo salo mersas igitur destituta nauigia alia praecipitantur in proras alia in latera procumbunt strati erant campi sarcinis armis auulsarum tabularum remorumque fragmentis  miles nec egredi in terram nec in naue subsistere audebat identidem praesentibus grauiora quae sequerentur expectans uix quae perpetiebantur uidere ipsos credebant in sicco naufragia in amni mare  nec finis malorum quippe aestum paulo post mare relaturum quo nauigia adleuarentur ignari famem et ultima sibimet ominabantur beluae quoque fluctibus destitutae terribiles uagabantur  iamque nox adpetebat et  regem quoque desperatio salutis aegritudine adfecerat non tamen inuictum animum curae obruunt quin tota nocte persederet in speculis equitesque praemitteret ad os amnis ut cum mare rursus exaestuare sensissent praecederent nauigia quoque et lacerata refici et euersa fluctibus erigi iubet paratosque esse et intentos cum rursus mare terras inundasset  tota ea nocte inter uigilias adhortationesque consumpta celeriter et equites ingenti cursu refugere et secutus est aestus qui primo aquis leni tractu subeuntibus coepit leuare nauigia mox totis campis inundatis etiam impulit classem  plaususque militum nauticorum insperatam salutem immodico celebrantium gaudio litoribus ripisque resonabat unde tantum redisset subito mare quo pridie refugisset quaenam esset eius elementi natura modo discors modo imperio temporum obnoxia mirabundi requirebant rex cum ex eo quod acciderat coniectaret post solis ortum statum tempus esse media nocte ut aestum occuparet cum paucis nauigiis secundo amne defluxit euectusque os eius cccc stadia processit in mare tandem uoti sui compos praesidibusque et maris et locorum dis sacrificio facto ad classem rediit hinc aduersum flumen subit classis et altero die adpulsa est haud procul lacu salso cuius incognita natura plerosque decepit temere ingressos aquam quippe scabies corpora inuasit et contagium morbi etiam in alios uulga  tum est oleum remedio fuit  leonnato deinde praemisso ut puteos foderet qua terrestri itinere ducturus exercitum uidebaturquippe sicca erat regio ipse cum copiis subsistit uernum tempus expectans  interim et urbes plerasque condidit et nearcho atque onesicrito nauticae rei peritis imperauit ut ualidissimas nauium deducerent in oceanum progressique quoad tuto possent naturam maris noscerent uel eodem amne uel euphrate subire eos posse cum reuerti ad se uellent iamque mitigata hieme et nauibus quae inutiles uidebantur crematis terra ducebat exercitum  nonis castris in regionem arabiton inde totidem diebus in cedrosiorum peruentum est liber hic populus concilio habito dedidit se nec quicquam deditis praeter commeatus imperatum est  quinto hinc die uenit ad flumen arabum incolae appellant regio deserta et aquarum inops excipit quam emensus in horitas transit ibi maiorem exercitus partem hephaestioni tradidit leuem armaturam cum ptolomaeo leonnatoque partitus est  tria simul agmina populabantur indos magnaeque praedae actae sunt maritimos ptolomaeus ceteros ipse rex et ab alia parte leonnatus urebant in hac quoque regione urbem condidit deductique sunt in eam arachosii hinc peruenit ad maritimos indos desertam uastamque regionem late tenent ac ne cum finitimis quidem ullo commercii iure miscentur ipsa solitudo natura quoque immitia efferauit ingenia prominent ungues numquam recisi comae hirsutae et intonsae sunt  tuguria conchis  et ceteris purgamentis maris instruunt ferarum pellibus tecti piscibus sole duratis et maiorum quoque beluarum quas fluctus eiecit carne uescuntur  consumptis igitur alimentis macedones primo inopiam deinde ad ultimum famem sentire coeperunt radices palmarumnamque sola ea arbor gigniturubique rimantes  sed cum haec quoque alimenta defecerant iumenta caedere adgressi ne equis quidem abstinebant et cum deessent quae sarcinas ueherent spolia de hostibus propter quae ultima orientis peragrauerant cremabant incendio  famem deinde pestilentia secuta est quippe insalubrium ciborum noui suci ad hoc itineris labor et aegritudo animi uulgauerant morbos et nec manere sine clade nec progredi poterant manentes fames progressos acrior pestilentia urgebat  ergo strati erant campi paene pluribus semiuiuis quam cadaueribus ac ne leuius quidem aegri sequi poterant quippe agmen raptim agebatur tantum singulis ad spem salutis ipsos proficere credentibus quantum itineris festinando praeciperent  igitur qui defecerant notos ignotosque ut adleuarentur orabant sed nec iumenta erant quibus excipi possent et miles uix arma portabat imminentisque et ipsis facies mali ante oculos erat ergo saepius reuocati ne respicere quidem suos sustinebant misericordia in formidinem uersa  illi relicti deos testes et sacra communia regisque implorabant opem cumque frustra surdas aures fatigarent in rabiem desperatione uersi parem suo exitum similesque ipsis amicos et contubernales precaban  tur  rex dolore simul ac pudore anxius quia causa tantae cladis ipse esset ad phrataphernen parthyaeorum satrapen misit qui iuberet camelis cocta cibaria adferri aliosque finitimarum regionum praefectos certiores necessitatis suae fecit nec cessatum est ab his  itaque fame dumtaxat uindicatus exercitus tandem in cedrosiae fines perducitur omnium rerum sola fertilis regio est in qua statiua habuit ut uexatos milites quiete firmaret  hic leonnati litteras accepit conflixisse ipsum cum uiii milibus peditum et cccc equitibus horitarum prospero euentu a cratero quoque nuntius uenit ozinen et zariaspen nobilis persas defectionem molientes oppressos a se in uinculis esse  praeposito igitur regioni sibyrtionamque menon praefectus eius nuper interierat morboin carmaniam ipse processit  astaspes erat satrapes gentis suspectus res nouare uoluisse dum in india rex est quem occurrentem dissimulata ira comiter adlocutus dum exploraret quae delata erant in eodem honore habuit  cum inde praefecti sicut imperatum erat equorum iumentorumque iugalium uim ingentem ex omni quae sub imperio erat regione misissent quibus deerant impedimenta restituit  arma quoque ad pristinum refecta sunt cultum quippe haud procul a perside aberant non pacata modo sed etiam opulenta  igitur ut supra dictum est aemulatus patris liberi non gloriam solum quam ex illis gentibus deportauerat sed etiam famam siue illud triumphus fuit ab eo primum institutus siue  bacchantium lusus statuit imitari animo super humanum fastigium elato  uicos per quos iter erat floribus coronisque sterni iubet liminibus aedium creterras uino repletas et alia eximiae magnitudinis uasa disponi uehicula deinde constrata ut plures capere milites possent in tabernaculorum modum ornari alia candidis uelis alia ueste pretiosa  primi ibant amici et cohors regia uariis redimita floribus coronisque alibi tibicinum cantus alibi lyrae sonus audiebaturitem uehiculis pro copia cuiusque adornatis comissabundus exercitus armis quae maxime decora erant circumpendentibus ipsum conuiuasque currus uehebat creterris aureis eiusdemque materiae ingentibus poculis praegrauis  hoc modo per dies uii bacchabundum agmen incessit parata praeda si quid uictis saltem aduersus comissantes animi fuisset mille hercule uiri modo et sobrii uii dierum crapula graues in suo triumpho capere potuerunt  sed fortuna quae rebus famam pretiumque constituit hoc quoque militiae probrum uertit in gloriam et praesens aetas et posteritas deinde mirata est per gentes nondum satis domitas incessisse temulentos barbaris quod temeritas erat fiduciam esse credentibus hunc apparatum carnifex sequebatur quippe satrapes astaspes de quo ante dictum est interfici iussus est adeo nec luxuriae quicquam crudelitas nec crudelitati luxuria obstat  liber x isdem fere diebus cleander et sitalces et cum agathone heracon superueniunt qui parmenionem iussu regis occiderant  u milia peditum cum equitibus m sed et accusatores eos e prouincia cui praefuerant sequebantur nec tot facinora quot admiserant compensare poterat caedis perquam gratae regi ministerium quippe cum omnia profana spoliassent ne sacris quidem abstinuerant uirginesque et principes feminarum stupra perpessae corporum ludibria deflebant  inuisum macedonum nomen auaritia eorum ac libido barbaris fecerat inter omnes tamen eminebat cleandri furor qui nobilem uirginem constupratam seruo suo paelicem dederat  plerique amicorum alexandri non tam criminum quae palam obiciebantur atrocitatem quam memoriam occisi per illos parmenionis quod tacitum prodesse reis apud regem poterat intuebantur laeti reccidisse iram in irae ministros nec ullam potentiam scelere quaesitam cuiquam esse diuturnam rex cognita causa pronuntiauit ab accusatoribus unum et id maximum crimen esse praeteritum desperationem salutis suae numquam enim talia ausuros qui ipsum ex india sospitem aut optassent reuerti aut credidissent reuersurum  igitur hos quidem uinxit dc autem mi  litum qui saeuitiae eorum ministri fuerant interfici iussit  eodem die sumptum est supplicium de iis quoque quos auctores defectionis persarum craterus adduxerat haud multo post nearchus et onesicritus quos longius in oceanum procedere iusserat superueniunt  nuntiabant autem quaedam audita alia comperta insulam ostio amnis obiectam auro abundare inopem equorum esse singulos eos compererant ab iis qui ex continenti traicere auderent singulis talentis emi plenum esse beluarum mare aestu secundo eas ferri magnarum nauium corpora aequantes truci cantu deterritas sequi classem cum magno aequoris strepitu uelut demersa nauigia subisse aquas  cetera incolis crediderant inter quae rubrum mare non a colore undarum ut plerique crederent sed ab erythro rege appellari esse haud procul a continenti insulam palmetis frequentibus consitam et in medio fere nemore columnam eminere erythri regis monumentum litteris gentis eius scriptam  adiciebant nauigia quae lixas mercatoresque uexissent famam auri secutis gubernatoribus in insulam esse transmissa nec deinde ab iis postea uisa  rex cognoscendi plura cupidine accensus rursus eos terram legere iubet donec ad euphratis os adpellerent classem inde aduerso amne babylona subituros ipse animo infinita complexus statuerat omni ad orientem maritima regione perdomita ex syria petere africam carthagini infensus inde numidiae solitudinibus peragratis cursum  gadis dirigereibi namque columnas herculis esse fama uulgauerat  hispanias deinde quas hiberiam graeci a flumine hibero uocabant adire et praeteruehi alpes italiaeque oram unde in epirum breuis cursus est  igitur mesopotamiae praetoribus imperauit ut materia in libano monte caesa deuectaque ad urbem syriae thapsacum septingentarum carinas nauium ponere septiremis omnes esse deducique babylona cypriorum regibus imperatum ut aes stuppamque et uela praeberent  haec agenti pori et taxilis regum litterae traduntur abisaren morbo philippum praefectum ipsius ex uulnere interisse oppressosque qui uulnerassent eum  igitur philippo substituit eudaemonemdux erat thracum abisaris regnum filio eius attribuit uentum est deinde parsagada persica est gens cuius satrapes orsines erat nobilitate ac diuitiis inter omnes barbaros eminens  genus ducebat a cyro quondam rege persarum opes et a maioribus traditas habebat et ipse longa imperii possessione cumulauerat  is regi cum omnis generis donis non ipsi modo ea sed etiam amicis eius daturus occurrit equorum domiti greges sequebantur currusque argento et auro adornati pretiosa supellex et nobiles gemmae aurea magni ponderis uasa uestesque purpureae et signati argenti talentum iii milia ceterum tanta benignitas barbaro causa mortis fuit nam cum omnes amicos regis donis super ipsorum uota coluisset bagoae spadoni qui alexandrum obsequio corporis deuinxerat sibi nullum honorem habuit  admonitusque a  quibusdam aeque alexandro cordi esse respondit amicos regis non scorta se colere nec moris esse persis mares ducere qui stupro effeminarentur  his auditis spado potentiam flagitio et dedecore quaesitam in caput nobilissimi et insontis exercuit namque gentis eiusdem leuissimos falsis criminibus adstruxit monitos tum demum ea deferre cum ipse iussisset  interim quotiens sine arbitris erat credulas regis aures implebat dissimulans causam irae quo grauior criminantis auctoritas esset  nondum suspectus erat orsines iam tamen uilior reus enim in secreto agebatur latentis periculi ignarus et importunissimum scortum ne in stupro quidem et dedecoris patientia fraudis oblitum quotiens amorem regis in se accenderat orsinen modo auaritiae interdum etiam defectionis arguebat iam matura erant in perniciem innocentis mendacia et fatum cuius ineuitabilis sors est adpetebat forte enim sepulchrum cyri alexander iussit aperiri in quo erat conditum eius corpus cui dare uolebat inferias  auro argentoque conditum repletum esse crediderat quippe ita fama persae uulgauerant sed praeter clipeum eius putrem et arcus duos scythicos et acinacem nihil repperit  ceterum corona aurea imposita amiculo cui adsuerat ipse solium in quo corpus iacebat uelauit miratus tanti nominis regem tantis praeditum opibus haud pretiosius sepultum esse quam si fuisset e plebe  proximus erat lateri spado qui re  gem intuens quid mirum inquit est inania sepulchra esse regum cum satraparum domus aurum inde egestum capere non possint  quod ad me attinet ipse hoc bustum antea non uideram sed ex dareo ita accepi iii milia talentum condita esse cum cyro  hinc illa benignitas in te ut quod impune habere non poterat orsines donando etiam gratiam iniret  concitauerat iam animum in iram cum ii quibus negotium idem dederat superueniunt hinc bagoas hinc ab eo subornati falsis criminibus occupant aures  antequam accusari se suspicaretur orsines in uincula est traditus non contentus supplicio insontis spado ipse morituro manum iniecit quem orsines intuens audieram inquit in asia olim regnasse feminas hoc uero nouum est regnare castratum  hic fuit exitus nobilissimi persarum nec insontis modo sed eximiae quoque benignitatis in regem  eodem tempore phradates regnum adfectasse suspectus occiditur coeperat esse praeceps ad repraesentanda supplicia item ad deteriora credenda  scilicet res secundae ualent commutare naturam et raro quisquam erga bona sua satis cautus est idem enim paulo ante lyncestem alexandrum delatum a duobus indicibus damnare non sustinuerat  humiliores quoque reos contra suam uoluntatem quia ceteris uidebantur insontes passus absolui hostibus uictis regna reddiderat  ad ultimum ta  men ita ab semetipso degenerauit ut inuicti quondam aduersus libidinem animi arbitrio scorti aliis regna daret aliis adimeret uitam isdem fere diebus litteras a coeno accipit de rebus in europa et asia gestis dum ipse indiam subegit  zopyrio thraciae praepositus cum expeditionem in getas faceret tempestatibus procellisque subito coortis cum toto exercitu oppressus erat  qua cognita clade seuthes odrysas populares suos ad defectionem compulerat amissa propemodum thracia ne graecia quidem    igitur xxx nauibus sunium transmittuntpromunturium est atticae terraeunde portum urbis petere decreuerant  his cognitis rex harpalo atheniensibusque iuxta infestus classem parari iubet athenas protinus petiturus  quod consilium clam agitanti litterae redduntur harpalum intrasse quidem athenas pecunia conciliasse sibi principum animos mox concilio plebis habito iussum urbe excedere ad graecos milites peruenisse quibus in cretam traiectis amico quodam auctore interemptum per insidias  his laetus in europam traiciendi consilium omisit sed exules praeter eos qui ciuili sanguine aspersi erant recipi ab omnibus graecorum ciuitatibus quis pulsi erant iussit et graeci haud ausi imperium aspernari quamquam soluendarum legum id principium esse censebant bona quoque quae extarent  restituere damnatis  soli athenienses non suae modo sed etiam publicae uindices libertatis colluuionem ordinum hominumque aegre ferebant non regio imperio sed legibus moribusque patriis regi adsueti  prohibuere igitur exules finibus omnia potius toleraturi quam purgamenta quondam urbis suae tunc etiam exilii admitterent alexander senioribus militum in patriam remissis xiii milia peditum et ii milia equitum quae in asia retineret eligi iussit existimans modico exercitu continere posse asiam quia pluribus locis praesidia disposuisset nuperque conditas urbes colonis replesset res nouare cupientes coercentibus  ceterum priusquam excerneret quos erat retenturus edixit ut omnes milites aes alienum profiterentur graue plerisque esse compererat et quamquam ipsorum luxu contractum erat dissoluere tamen ipse decreuerat  illi temptari ipsos rati quo facilius ab integris sumptuosos discerneret prolatando aliquantum extraxerant temporis et rex satis gnarus professioni aeris pudorem non contumaciam obstare mensas totis castris poni iussit et x milia talentum proferri  tum demum cum fide facta professio est nec amplius ex tanta pecunia quam c et xxx talenta superfuere adeo ille exercitus tot diuitissimarum gentium uictor plus tamen uictoriae quam praedae deportauit ex asia  ceterum ut cognitum est alios remitti domos alios retineri perpetuam eum regni sedem in asia habiturum rati  uaecordes et disciplinae militaris immemores seditiosis uocibus castra complent regemque ferocius quam alias adorti omnes simul missionem postulare coeperunt deformia ora cicatricibus canitiemque capitum ostentantes  nec aut praefectorum castigatione aut uerecundia regis deterriti tumultuoso clamore et militari uiolentia uolentem loqui inhibebant palam professi nusquam inde nisi in patriam uestigium esse moturos  tandem silentio facto magis quia motum esse credebant quam quia ipsi moueri poterant quidnam acturus esset expectabant ille quid haec inquit repens consternatio et tam procax atque effusa licentia denuntiat eloqui metuo palam certe rupistis imperium et precario rex sum cui non adloquendi non noscendi monendique aut intuendi uos ius reliquistis  equidem cum alios dimittere in patriam alios mecum paulo post deportare statuerim tam illos adclamantes uideo qui abituri sunt quam hos cum quibus praemissos subsequi statui  quid hoc est rei dispari in causa idem omnium clamor est peruelim scire utrum qui discedunt an qui retinentur de me querantur  crederes uno ore omnes sustulisse clamorem ita pariter ex tota contione responsum est omnes queri  tum ille non hercule inquit potest fieri ut adducar querendi simul  omnibus hanc causam esse quam ostenditis in qua maior pars exercitus non est utpote cum plures dimiserim quam retenturus sum  subest nimirum altius malum quod omnes auertit a me quando enim regem uniuersus deseruit exercitus ne serui quidem uno grege profugiunt dominos sed est quidam in illis pudor a ceteris destitutos relinquendi  uerum ego tam furiosae consternationis oblitus remedia insanabilibus conor adhibere omnem hercule spem quam ex uobis conceperam damno nec ut cum militibus meisiam enim esse desistissed ut cum ingratissimis operis agere decreui  secundis rebus quae circumfluunt uos insanire coepistis obliti status eius quem beneficio exuistis meo digni hercule qui in eodem consenescatis quoniam facilius est uobis aduersam quam secundam regere fortunam  en tandem illyriorum paulo ante et persarum tributariis asia et tot gentium spolia fastidio sunt modo sub philippo seminudis amicula ex purpura sordent aurum et argentum oculi ferre non possunt lignea enim uasa desiderant et ex cratibus scuta rubiginemque gladiorum  hoc cultu nitentes uos accepi et d talenta aeris alieni cum omnis regia supellex haud amplius quam lx talenta esset tantorum mox operum fundamenta quibus tamenabsit inuidiaimperium maximae terrarum partis imposui  asiaene pertaesum est quae uos gloria rerum gestarum dis pares  fecit in europam ire properatis rege deserto cum pluribus uestrum defuturum uiaticum fuerit ni aes alienum luissem nempe in asiatica praeda  nec pudet profundo uentre deuictarum gentium spolia circumferentes reuerti uelle ad liberos coniugesque quibus pauci praemia uictoriae potestis ostendere nam ceterorum dum etiam spei uestrae obuiam istis arma quoque pignori sunt  bonis uero militibus cariturus sum paelicum suarum concubinis quibus hoc solum ex tantis opibus superest in quod impenditur proinde fugientibus me pateant limites facessite hinc ocius ego cum persis abeuntium terga tutabor neminem teneo liberate oculos meos ingratissimi ciues  laeti uos excipient parentes liberique sine uestro rege redeuntes obuiam ibunt desertoribus transfugisque  triumphabo mehercule de fuga uestra et ubicumque ero expetam poenas hos cum quibus me relinquitis colendo praeferendoque uobis iam autem scietis et quantum sine rege ualeat exercitus et quid opis in me uno sit desiluit deinde frendens de tribunali et in medium armatorum agmen se immisit notatos quoque qui ferocissime oblocuti erant singulos manu corripit nec ausos repugnare xiii adseruandos custodibus corporis tradidit quis crederet saeuam paulo ante contionem obtorpuisse subito metu  et cum ad  supplicium uideret trahi nihilo ausos grauiora quam ceteros  siue nominis quod gentes quae sub regibus uiuunt reges inter deos colunt siue propria ipsius ueneratio siue fiducia tanta ui exercentis imperium conterruit eos  singulare certe ediderunt patientiae exemplum adeoque non sunt accensi supplicio commilitonum cum sub noctem interfectos esse cognossent ut nihil omiserint quod singuli magis oboedienter et pie facerent  nam cum postero die prohibiti aditu uenissent asiaticis modo militibus admissis lugubrem totis castris edidere clamorem denuntiantes protinus esse morituros si rex perseueraret irasci  at ille peruicacis ad omnia quae agitasset animi peregrinorum militum contionem aduocari iubet macedonibus intra castra cohibitis et cum frequentes coissent adhibito interprete talem orationem habuit cum ex europa traicerem in asiam multas nobiles gentes magnam uim hominum imperio meo me additurum esse sperabam nec deceptus sum quod de his credidi famae  sed ad illa hoc quoque accessit quod uideo fortes uiros et erga reges suos pietatis inuictae  luxu omnia fluere credideram et nimia felicitate mergi in uoluptates at hercules munia militiae hoc animorum corporumque robore aeque impigre toleratis et cum fortes uiri sitis non fortitudinem magis quam fidem colitis  hoc ego non nunc primum profiteor sed olim scio itaque et dilectum e uobis iuniorum habui  et uos meorum militum corpori immiscui idem habitus eadem arma sunt uobis obsequium uero et patientia imperii longe praestantior est quam ceteris  ergo ipse oxyartis persae filiam mecum in matrimonio iunxi non dedignatus ex captiua liberos tollere  mox deinde cum stirpem generis mei latius propagare cuperem uxorem darei filiam duxi proximisque amicorum auctor fui ex captiuis generandi liberos ut hoc sacro foedere omne discrimen uicti et uictoris excluderem  proinde genitos esse uos mihi non ascitos milites credite asiae et europae unum atque idem regnum est macedonum uobis arma do inueteraui peregrinam nouitatem et ciues mei estis et milites  omnia eundem ducunt colorem nec persis macedonum morem adumbrare nec macedonibus persas imitari indecorum eiusdem iuris esse debent qui sub eodem rege uicturi sunt    quousque inquit animo tuo etiam per supplicia et quidem externi moris obsequeris milites tui ciues tui incognita causa et captiuis suis ducentibus trahuntur ad poenam si mortem meruisse iudicas saltem ministros supplicii muta  amico animo si ueri patiens fuisset admonebatur sed in rabiem ira peruenerat itaque rursusnam parumper quibus imperatum erat dubitauerantmergi in amnem sicut uincti erant iussit  nec hoc quidem  supplicium seditionem militum mouit namque copiarum duces atque amicos eius manipuli adeunt petentes ut si quos adhuc pristina noxa iudicaret esse contactos iuberet interfici offerre se corpora irae trucidaret    intuentibus lacrimae obortae praebuere speciem iam non regem sed funus eius uisentis exercitus  maeror tamen circumstantium lectum eminebat quos ut rex aspexit inuenietis inquit cum excessero dignum talibus uiris regem  incredibile dictu audituque in eodem habitu corporis in quem se composuerat cum admissurus milites esset durasse donec a toto exercitu illud ultimum persalutatus est dimissoque uulgo uelut omni uitae debito liberatus fatigata membra reiecit  propiusque adire iussis amicisnam et uox deficere iam coeperatdetractum anulum digito perdiccae tradidit adiectis mandatis ut corpus suum ad hammonem ferri iuberent  quaerentibusque his cui relinqueret regnum respondit ei qui esset optimus ceterum prouidere iam se ob id certamen magnos funebres ludos parari sibi  rursus perdicca interrogante quando caelestes honores haberi sibi uellet dixit tum uelle cum ipsi felices essent suprema haec uox fuit regis et paulo post extinguitur ac primo ploratu lamentisque et planctibus tota regia personabat mox uelut in uasta solitudine omnia tristi silentio muta torpebant ad cogitationes quid deinde futurum esset dolore conuerso  nobiles pueri custodiae corporis eius adsueti nec doloris magnitudinem capere nec  se ipsos intra uestibulum regiae tenere potuerunt uagique et furentibus similes tantam urbem luctu ac maerore compleuerant nullis questibus omissis quos in tali casu dolor suggerit  ergo qui extra regiam adstiterant macedones pariter barbarique concurrunt nec poterant uicti a uictoribus in communi dolore discerni persae iustissimum ac mitissimum dominum macedones optimum ac fortissimum regem inuocantes certamen quoddam maeroris edebant  nec maestorum solum sed etiam indignantium uoces exaudiebantur tam uiridem et in flore aetatis fortunaeque inuidia deum ereptum esse rebus humanis uigor eius et uultus educentis in proelium milites obsidentis urbes euadentis in muros fortes uiros pro contione donantis occurrebant oculis  tum macedones diuinos honores negasse ei paenitebat impiosque et ingratos fuisse se confitebantur quod aures eius debita appellatione fraudassent et cum diu nunc in ueneratione nunc in desiderio regis haesissent in ipsos uersa miseratio est  macedonia profecti ultra euphraten in mediis hostibus nouum imperium aspernantibus destitutos se esse cernebant sine certo regis herede sine herede regni publicas uires ad se quemque tracturum  bella deinde ciuilia quae secuta sunt mentibus augurabantur iterum non de regno asiae sed de rege ipsis sanguinem esse fundendum nouis uulneribus ueteres rumpendas cicatrices  senes debiles modo  petita missione a iusto rege nunc morituros pro potentia forsitan satellitis alicuius ignobilis has cogitationes uoluentibus nox superuenit terroremque auxit milites in armis uigilabant babylonii alius e muris alius culmine sui quisque tecti prospectabant quasi certiora uisuri  nec quisquam lumina audebat accendere et quia oculorum cessabat usus fremitus uocesque auribus captabant ac plerumque uano metu territi per obscuras semitas alius alii occursantes inuicem suspecti ac solliciti ferebantur  persae comis suo more detonsis in lugubri ueste cum coniugibus ac liberis non ut uictorem et modo ut hostem sed ut gentis suae iustissimum regem uero desiderio lugebant adsueti sub rege uiuere non alium qui imperaret ipsis digniorem fuisse confitebantur  nec muris urbis luctus continebatur sed proximam regionem ab ea deinde magnam partem asiae cis euphraten tanti mali fama peruaserat  ad darei quoque matrem celeriter perlata est abscissa ergo ueste quam induta erat lugubrem sumpsit laceratisque crinibus humi corpus abiecit  adsidebat ei altera ex neptibus nuper amissum hephaestionem cui nupserat lugens propriasque causas doloris in communi maestitia retractabat  sed omnium suorum mala sisigambis una capiebat illa suam illa neptium uicem flebat recens dolor etiam praeterita reuocauerat crederes modo amissum dareum et pariter miserae duorum filiorum exequias esse ducendas flebat simul mortuos uiuosque  quem enim puellarum acturum esse curam quem alium futurum alexandrum iterum esse se captas iterum excidisse regnum qui mortuo dareo ipsas tueretur repperisse qui post alexandrum respiceret utique non reperturas subibat inter haec animum lxxx fratres suos eodem die ab ocho saeuissimo regum trucidatos adiectumque stragi tot filiorum patrem e septem liberis quos genuisset ipsa unum superesse ipsum dareum floruisse paulisper ut crudelius posset extingui  ad ultimum dolori succubuit obuolutoque capite accidentes genibus suis neptem nepotemque auersata cibo pariter abstinuit et luce quinto postquam mori statuerat die extincta est  magnum profecto alexandri indulgentiae in eam iustitiaeque in omnes captiuos documentum est mors huius quae cum sustinuisset post dareum uiuere alexandro esse superstes erubuit et hercule iuste aestimantibus regem liquet bona naturae eius fuisse uitia uel fortunae uel aetatis  uis incredibilis animi laboris patientia propemodum nimia fortitudo non inter reges modo excellens sed inter illos quoque quorum haec sola uirtus fuit  liberalitas saepe maiora tribuentis quam a dis petuntur clementia in deuictostot regna aut reddita quibus ea ademerat bello aut dono data  mortis cuius metus ceteros exanimat perpetua contemptio gloriae laudisque ut iusto maior cupido ita ut iuueni et in tantis sane remittenda  rebus  iam pietas erga parentes quorum olympiada immortalitati consecrare decreuerat philippum ultus erat  iam in omnes fere amicos benignitas erga milites beneuolentia consilium par magnitudini animi et quantam uix poterat aetas eius capere sollertia  modus immodicarum cupiditatum ueneris intra naturale desiderium usus nec ulla nisi ex permisso uoluptasingenii profecto dotes erant  illa fortunae dis aequare se et caelestes honores accersere et talia suadentibus oraculis credere et dedignantibus uenerari ipsum uehementius quam par esset irasci in externum habitum mutare corporis cultum imitari deuictarum gentium mores quos ante uictoriam spreuerat nam iracundiam et cupidinem uini sicuti iuuenta inritauerat ita senectus mitigare potuisset  fatendum est tamen cum plurimum uirtuti debuerit plus debuisse fortunae quam solus omnium mortalium in potestate habuit quotiens illum a morte reuocauit quotiens temere in pericula uectum perpetua felicitate protexit  uitae quoque finem eundem illi quem gloriae statuit expectauere eum fata dum oriente perdomito aditoque oceano quicquid mortalitas capiebat impleret huic regi ducique successor quaerebatur sed maior moles erat quam ut unus subire eam posset itaque nomen quoque eius et fama rerum in totum propemodum orbem reges ac regna diffudit clarissimique sunt habiti qui etiam minimae parti tantae fortunae adhaeserunt  ceterum babyloneinde enim deuertit oratiocorporis eius custodes in regiam principes amicorum ducesque copiarum aduocauere secuta est militum turba cupientium scire in quem alexandri fortuna esset transitura  multi duces frequentia militum exclusi regiam intrare non poterant cum praeco exceptis qui nominatim citarentur adire prohiberet sed precarium spernebatur imperium  ac primum eiulatus ingens ploratusque renouatus est deinde futuri expectatio inhibitis lacrimis silentium fecit  tunc perdicca regia sella in conspectum uolgi data in qua diadema uestisque alexandri cum armis erant anulum sibi pridie traditum a rege in eadem sede posuit quorum aspectu rursus obortae omnibus lacrimae integrauere luctum  et perdicca ego quidem inquit anulum quo ille regni atque imperii uires obsignare erat solitus traditum ab ipso mihi reddo uobis  ceterum quamquam nulla clades huic qua adfecti sumus par ab iratis dis excogitari potest tamen magnitudinem rerum quas egit intuentibus credere licet tantum uirum deos adcommodasse rebus humanis quarum sorte completa cito repeterent eum suae stirpi  proinde quoniam nihil aliud ex eo superest quam quod semper ab immortalitate seducitur corpori nominique quam primum iusta soluamus haud obliti in qua urbe inter quos simus quali praeside ac rege spoliati tractandum est commilitones cogitandumque ut uictoriam partam inter hos de quibus  parta est obtinere possimus capite opus est hocine uno an pluribus in uestra potestate est illud scire debetis militarem sine duce turbam corpus esse sine spiritu  sextus mensis est ex quo roxane praegnans est optamus ut marem enitatur cuius regnum dis adprobantibus futurum quandoque adoleuerit interim a quot quibusque regi uelitis destinate haec perdicca  tum nearchus alexandri modo sanguinem ac stirpem regiae maiestati conuenire neminem ait posse mirari  ceterum expectari nondum ortum regem et qui iam sit praeteriri nec animis macedonum conuenire nec tempori rerum esse e barsine filium regis huic diadema dandum  nulli placebat oratio itaque suo more hastis scuta quatientes obstrepere perseuerabant iamque prope ad seditionem peruenerant nearcho peruicacius tuente sententiam tum ptolomaeus digna prorsus est suboles inquit quae macedonum imperet genti roxanes uel barsines filius cuius nomen quoque europam dicere pigebit maiore ex parte captiui  est cur persas uicerimus ut stirpi eorum seruiamus quod iusti illi reges dareus et xerxes tot milium agminibus tantisque classibus nequiquam petiuerunt  mea sententia haec est ut sede alexandri in regia posita qui consiliis eius adhibebantur coeant quotiens in commune consulto opus fuerit eoque quod maior pars eorum decreuerit stetur duces prae  fectique copiarum his pareant  ptolomaeo quidam pauciores perdiccae adsentiebantur tum aristonus orsus est dicere alexandrum consultum cui relinqueret regnum uoluisse optimum deligi iudicatum autem ab ipso optimum perdiccam cui anulum tradidisset  neque enim unum eum adsedisse morienti sed circumferentem oculos ex turba amicorum delegisse cui traderet placere igitur summam imperii ad perdiccam deferri  nec dubitauere quin uera censeret itaque uniuersi procedere in medium perdiccam et regis anulum tollere iubebant haerebat inter cupiditatem pudoremque et quo modestius quod expectabat adpeteret peruicacius oblaturos esse credebat itaque cunctatus diuque quid ageret incertus ad ultimum tamen recessit et post eos qui sederant proximi constitit  at meleager unus e ducibus confirmato animo quem perdiccae cunctatio erexerat nec di sierint inquit ut alexandri fortuna tantique regni fastigium in istos humeros ruat homines certe non ferent nihil dico de nobilioribus quam hic est sed de uiris tantum quibus inuitis nihil perpeti necesse est  nec uero interest roxanes filium quandoque genitus erit an perdiccan regem habeatis cum iste sub tutelae specie regnum occupaturus sit itaque nemo ei rex placet nisi qui nondum natus est et in tanta omnium festina  tione non iusta modo sed etiam necessaria exactos menses solus expectat et iam diuinat marem esse conceptum quem uos dubitetis paratum esse uel subdere  si mediusfidius alexander hunc nobis regem pro se reliquisset id solum ex iis quae imperasset non faciendum esse censerem  quin igitur ad diripiendos thesauros discurritis harum enim opum regiarum utique populus est heres  haec elocutus per medios armatos erupit et qui abeunti uiam dederant ipsum ad pronuntiatam praedam sequebantur iamque armatorum circa meleagrum frequens globus erat in seditionem ac discordiam uersa contione cum quidam plerisque macedonum ignotus ex infima plebe  quid opus est inquit armis ciuilique bello habentibus regem quem quaeritis arrhidaeus philippo genitus alexandri paulo ante regis frater sacrorum caerimoniarumque consors modo nunc solus heres praeteritur a uobis quo suo merito quidue fecit cur etiam gentium communi iure fraudetur si alexandro similem quaeritis numquam reperietis si proximum hic solus est  his auditis contio primo silentium uelut iussa habuit conclamant deinde pariter arrhidaeum uocandum esse mortemque meritos qui contionem sine eo habuissent tum pithon plenus lacrimarum orditur dicere nunc uel maxime miserabilem esse alexandrum qui tam bonorum ciuium militumque fructu et  praesentia fraudatus esset nomen enim memoriamque regis sui tantum intuentes ad cetera caligare eos  haud ambigue iuuenem cui regnum destinabatur inpense probra quae obiecerat magis ipsi odium quam arrhidaeo contemptum attulerunt quippe dum miserentur etiam fauere coeperunt  igitur non alium regem se quam eum qui ad hanc spem genitus esset passuros pertinaci adclamatione declarant uocarique arrhidaeum iubent  quem meleager infestus inuisusque perdiccae strenue perducit in regiam et milites philippum consalutatum regem appellant ceterum haec uulgi erat uox principum alia sententia e quibus pithon consilium perdiccae exequi coepit tutoresque destinat filio ex roxane futuro perdiccam et leonnatum stirpe regia genitos  adiecit ut in europa craterus et antipater res administrarent tum iusiurandum a singulis exactum futuros in potestate regis geniti alexandro  meleagerhaud iniuria metu supplicii territus cum suis secesseratrursus philippum trahens secum inrupit regiam clamitans suffragari spei publicae de nouo rege paulo ante conceptae robur aetatis experirentur modo stirpem philippi et filium ac fratrem regum duorum sibimet ipsis potissimum crederent  nullum profundum mare nullum uastum fretum et procellosum tantos ciet fluctus quantos multitudo motus habet utique si noua et breui duratura libertate luxu  riat  pauci perdiccae modo electo plures philippo quem spreuerant imperium dabant nec uelle nec nolle quicquam diu poterant paenitebatque modo consilii modo paenitentiae ipsius ad ultimum tamen in stirpem regiam inclinauere studiis  cesserat ex contione arrhidaeus principum auctoritate conterritus et abeunte illo conticuerat magis quam elanguerat militaris fauor itaque reuocatus uestem fratris eam ipsam quae in sella posita fuerat induitur  et meleager thorace sumpto capit arma noui regis satelles sequitur phalanx hastis clipeos quatiens expletura se sanguine illorum qui adfectauerant nihil ad ipsos pertinens regnum  in eadem domo familiaque imperii uires remansuras esse gaudebant hereditarium imperium stirpem regiam uindicaturam adsuetos esse nomen ipsum colere uenerarique nec quemquam id capere nisi genitum ut regnaret  igitur perdicca territus conclaue in quo alexandri corpus iacebat obserari iubet dc cum ipso erant spectatae uirtutis ptolomaeus quoque se adiunxerat ei puerorumque regia cohors  ceterum haud difficulter a tot milibus armatorum claustra perfracta sunt et rex quoque inruperat stipatus satellitum turba quorum princeps meleager  iratusque perdicca hos qui alexandri corpus tueri uellent seuocat sed qui inruperant eminus tela in ipsum iaciebant multisque uulneratis tandem seniores demptis galeis quo facilius nosci possent precari eos qui cum perdicca erant coepere ut absisterent bello  regique et pluribus cederent  primus perdicca arma deposuit ceterique idem fecere meleagro deinde suadente ne a corpore alexandri discederent insidiis locum quaeri rati diuersa regiae parte ad euphraten fugam intendunt  equitatus qui ex nobilissimis iuuenum constabat perdiccam et leonnatum frequens sequebatur placebatque excedere urbe et tendere in campis sed perdicca ne pedites quidem secuturos ipsum desperabat itaque ne abducendo equites abrupisse a cetero exercitu uideretur in urbe subsistit at meleager regem monere non destitit ius imperii perdiccae morte sanciendum esse ni occupetur impotens animus res nouaturum meminisse eum quid de rege meruisset neminem autem ei satis fidum esse quem metuat  rex patiebatur magis quam adsentiebatur itaque meleager silentium pro imperio habuit misitque regis nomine qui perdiccam accerserent isdem mandatum ut occiderent si uenire dubitaret  perdicca nuntiato satellitum aduentu sedecim omnino pueris regiae cohortis comitatus in limine domus suae constitit castigatosque et meleagri mancipia identidem appellans sic animi uultusque constantia terruit ut uix mentis compotes fugerint  perdicca pueros equos iussit conscendere et cum paucis amicorum ad leonnatum peruenit iam firmiore praesidio uim propulsaturus si quis inferret postera die indigna res macedonibus uidebatur perdiccam ad mortis periculum adductum et  meleagri temeritatem armis ultum ire decreuerant  atque ille seditione prouisa    cum regem adisset interrogare eum coepit an perdiccam comprehendi ipse iussisset ille meleagri instinctu se iussisse respondit ceterum non debere tumultuari eos perdiccam enim uiuere igitur contione dimissa meleager equitum maxime defectione perterritus inopsque consilii quippe in ipsum periculum recciderat quod inimico paulo ante intenderattriduum fere consumpsit incerta consilia uoluendo  et pristina quidem regiae species manebat nam et legati gentium regem adibant et copiarum duces aderant et uestibulum satellites armatique compleuerant  sed ingens sua sponte maestitia ultimae desperationis index erat suspectique inuicem non adire propius non conloqui audebant secretas cogitationes intra se quoque uoluente et ex comparatione regis noui desiderium excitabatur amissi  ubi ille esset cuius imperium cuius auspicium secuti erant requirebant destitutos se inter infestas indomitasque gentes expetituras tot suarum cladium poenas quandoque oblata esset occasio  his cogitationibus animos exedebant cum adnuntiatur equites qui sub perdicca essent occupatis circa babylona campis frumentum quod in urbem uehebatur retinuisse  itaque inopia primum deinde fames esse coepit et qui in urbe erant aut reconciliandam cum perdicca gratiam aut armis certandum esse censebant  forte ita acciderat ut qui in agris erant populationem uillarum uicorumque ueriti confugerent in urbem oppidani cum ipsos alimenta deficerent excederent urbe et utrique generi tutior aliena  sedes quam sua uideretur  quorum consternationem macedones ueriti in regiam coeunt quaeque ipsorum sententia esset exponunt placebat autem legatos ad equites mitti et de finienda discordia armisque ponendis  igitur a rege legatur pasas thessalus et amissus megalopolitanus et perilaus qui cum mandata regis edidissent non aliter posituros arma equites quam si rex discordiae auctores dedidisset tulere responsum  his renuntiatis sua sponte arma milites capiunt quorum tumultu e regia philippus excitus nihil inquit seditione est opus nam inter se certantium praemia qui quieuerint occupabunt  simul mementote rem esse cum ciuibus quibus spem gratiae cito abrumpere ad bellum ciuile properantium est altera legatione an mitigari possint experiamur et credo nondum regis corpore sepulto ad praestanda ei iusta omnis esse coituros  quod ad me attinet reddere hoc imperium malo quam exercere ciuium sanguine et si nulla alia concordiae spes est oro quaesoque eligite potiorem  obortis deinde lacrimis diadema detrahit capiti dexteram qua id tenebat protendens ut si quis se digniorem profiteretur acciperet  ingentem spem indolis ante eum diem fratris claritate suppressae tam moderata excitauit oratio itaque cuncti instare coeperunt ut quae agitasset exequi uellet  eosdem rursus legat petituros ut meleagrum tertium  ducem acciperent haud aegre id impetratum est nam et abducere meleagrum perdicca a rege cupiebat et unum duobus imparem futurum esse censebat  igitur meleagro cum phalange obuiam egresso perdicca equitum turmas antecedens occurrit utrumque agmen mutua salutatione facta coit in perpetuum ut arbitrabantur concordia et pace firmata sed iam fatis admouebantur macedonum genti bella ciuilia nam et insociabile est regnum et a pluribus expetebatur  primum ergo conlisere uires deinde disperserunt et cum pluribus corpus quam capiebat capitibus onerassent cetera membra deficere coeperunt quodque imperium sub uno stare potuisset dum a pluribus sustinetur ruit  proinde iure meritoque populus romanus salutem se principi suo debere profitetur qui noctis quam paene supremam habuimus nouum sidus inluxit  huius hercule non solis ortus lucem caliganti reddidit mundo cum sine suo capite discordia membra trepidarent  quot ille tum extinxit faces quot condidit gladios quantam tempestatem subita serenitate discussit non ergo reuirescit solum sed etiam floret imperium  absit modo inuidia excipiet huius saeculi tempora eiusdem domus utinam perpetua certe diuturna posteritas ceterum ut ad ordinem a quo me contemplatio publicae felicitatis auerterat redeam perdicca unicam spem salutis suae in meleagri morte ponebat uanum eundem et infidum ce  leriterque res nouaturum et sibi maxime infestum occupandum esse  sed alta dissimulatione consilium premebat ut opprimeret incautum ergo clam quosdam ex copiis quibus praeerat subornauit ut quasi ignoraret ipse quererentur palam meleagrum aequatum esse perdiccae quorum sermone meleager ad se relato furens ira perdiccae quae comperisset exponit ille uelut noua re exterritus admirari queri dolentisque speciem ostentare ei coepit ad ultimum conuenit ut comprehenderentur tam seditiosae uocis auctores  agit meleager gratias amplexusque perdiccam fidem eius in se ac beneuolentiam conlaudat  tum communi consilio rationem opprimendi noxios ineunt placet exercitum patrio more lustrari et probabilis causa uidebatur praeterita discordia  macedonum reges ita lustrare soliti erant milites ut discissae canis uiscera ultimo in campo in quem deduceretur exercitus ab utraque abicerent parte intra id spatium armati omnes starent hinc equites illinc phalanx  itaque eo die quem huic sacro destinauerant rex cum equitibus elephantisque constiterat contra pedites quis meleager praeerat  iam equestre agmen mouebatur et pedites subita formidine ob recentem discordiam haud sane pacati quicquam expectantes parumper addubitauere an in urbem subducerent copias quippe pro equitibus planities erat  ceterum ueriti ne temere commilitonum fidem damnarent substitere praeparatis ad dimicandum animis si quis uim  inferret iam agmina coibant paruumque interuallum erat quod aciem utramque diuideret  itaque rex cum una ala obequitare peditibus coepit discordiae auctores quos tueri ipse debebat instinctu perdiccae ad supplicia deposcens minabaturque omnes turmas cum elephantis inducturum se in recusantes  stupebant improuiso malo pedites nec plus in ipso meleagro erat aut consilii aut animi tutissimum ex praesentibus uidebatur expectare potius quam mouere fortunam  tum perdicca ut torpentes et obnoxios uidit ccc fere qui meleagrum erumpentem ex contione quae prima habita est post mortem alexandri secuti erant a ceteris discretos elephantis in conspectu totius exercitus obicit omnesque beluarum pedibus obtriti sunt nec prohibente philippo nec auctore  apparebatque id modo pro suo uindicaturum quod adprobasset euentus hoc bellorum ciuilium macedonibus et omen et principium fuit  meleager sero intellecta fraude perdiccae tum quidem quia ipsius corpori uis non adferebatur in agmine quietus stetit  et mox damnata spe salutis cum eius nomine quem ipse fecerat regem in perniciem suam abutentis uideret inimicos confugit in templum ac ne loci quidem religione defensus occiditur perdicca perducto in urbem exercitu consilium principum uirorum habuit in quo imperium ita diuidi placuit ut rex quidem summam eius obtineret satrapes ptolomaeus  aegypti esset et africae gentium quae in dicione erant  laomedonti syria cum phoenice data est philotae cilicia destinata lyciam cum pamphylia et maiore phrygia obtinere iussus antigonus in cariam cassander menander in lydiam missi phrygiam minorem hellesponto adiunctam leonnati prouinciam esse iusserunt  cappadocia eumeni cum paphlagonia cessit praeceptum est ut regionem eam usque ad trapezunta defenderet bellum cum ariarathe gereret solus hic detrectabat imperium  pithon mediam lysimachus thraciam adpositasque thraciae ponticas gentes obtinere iussi qui indiae quique bactris et sogdianis ceterisque aut oceani aut rubri maris accolis praeerant quibus quisque finibus habuisset imperium obtinerent decretum est perdicca ut cum rege esset copiisque praeesset quae regem sequebantur  credidere quidam testamento alexandri distributas esse prouincias sed famam eius rei quamquam ab auctoribus tradita est uanam fuisse comperimus  et quidem suas quas quisque opes diuisis imperii partibus tuebantur ipsi fundauerant si umquam aduersus immodicas cupiditates terminus staret  quippe paulo ante regis ministri specie imperii alieni procurandi singuli ingentia inuaserant regna sublatis certaminum causis cum et omnes eiusdem gentis essent et a ceteris sui quisque imperii regione discreti  sed difficile erat eo contentos esse quod obtulerat occasio quippe sordent prima quaeque cum maiora sperantur itaque omnibus expeditius uidebatur augere regna quam fuisset accipere  septimus dies erat ex quo corpus regis iacebat in solio curis omnium ad formandum publicum statum a tam sollemni munere auersis et non alia quam mesopotamiae regione feruidior aestus existit adeo ut pleraque animalia quae in nudo solo deprendit extinguat tantus est uapor solis et caeli quo cuncta uelut igne torrentur  fontes aquarum et rari sunt et incolentium fraude celantur ipsis usus patet ignotus est aduenis  traditum magis quam creditum refero ut tandem curare corpus exanimum amicis uacauit nulla tabe ne minimo quidem liuore corruptum uidere qui intrauerant uigor quoque qui constat ex spiritu nondum destituerat uultum  itaque aegyptii chaldaeique iussi corpus suo more curare primo non sunt ausi admouere uelut spiranti manus deinde precati ut ius fasque esset mortalibus attrectare deum purgauere corpus repletumque est odoribus aureum solium et capiti adiecta fortunae eius insignia  ueneno necatum esse credidere plerique filium antipatri inter ministros iollam nomine patris iussu dedisse saepe certe audita erat uox alexandri antipatrum regium adfectare fastigium maioremque esse praefecti opibus ac titulo spartanae uictoriae inflatum omnia a se data adserentem sibi  credebant etiam craterum cum ueterum militum manu ad interficiendum eum missum uim autem ueneni quod in macedonia gignitur talem esse constat ut ferrum quoque exurat ungulam iumenti dumtaxat patientem esse  constat suci  stygem appellant fontem ex quo pestiferum uirus emanat hoc per cassandrum adlatum traditumque fratri iollae et ab eo supremae regis potioni inditum  haec utcumque sunt credita eorum quos rumor asperserat mox potentia extinxit regnum enim macedoniae antipater et graeciam quoque inuasit  suboles deinde excepit interfectis omnibus quicumque alexandrum etiam longinqua cognatione contigerant ceterum corpus eius a ptolomaeo cui aegyptus cesserat memphim et inde paucis post annis alexandream translatum est omnisque memoriae ac nomini honos habetur  